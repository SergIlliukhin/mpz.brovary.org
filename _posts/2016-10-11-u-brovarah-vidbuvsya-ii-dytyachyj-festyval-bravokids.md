---
title: "У Броварах відбувся II дитячий фестиваль \"БравоKids\""
date: 2016-10-11
categories: 
  - "interview"
  - "brovary"
  - "aktsiyi-zahodi"
tags: 
  - "bravokids"
  - "brovary"
  - "vibir-redaktsiyi"
  - "dytyachyj-festyval"
  - "novini"
  - "olga-kuntsevska"
  - "terminal"
---

**9 жовтня, неділя. На дворі увесь день періщив дощ, а у ТРЦ «Термінал» - сухо, затишно, весело, творчо, смачно і яскраво. Під одним великим дахом торговельно-розважального центру зібралася чи не половина броварської дітвори, щоб «відірватися» на повну. А для цього було все необхідне: розваги, навчання, ярмаркування, майстер-класи тощо. Все це - на дитячому фестивалі «БравоKids Осінь».**

Понад місяць молода мама, броварчанка **Ольга Кунцевська** займалася організацією яскравого вихідного для дітей та їхніх батьків, який тривав понад 5 годин. До речі, це вже другий фестиваль за її організації. Перший – [«БравоKids Весна»](https://mpz.brovary.org/bravokids-vesna-fotoreportazh-z-dytyachogo-festyvalyu-v-terminali/) відбувся у квітні цього року. У переддень фестивалю «БравоKids Осінь» наші журналісти зустрілися з Ольгою, аби ближче ознайомитися з молодою жінкою та зрозуміти, що рухає людиною в організації оригінальних проектів, і який шлях потрібно пройти від задуму до його втілення. Чи вдалося Олі реалізувати свою ідею та представити всі можливості міста на одному майданчику  – читайте і дивіться далі.

8 жовтня. Ми зустрілися з Ольгою Кунцевською на 3-му поверсі ТРЦ «Термінал» - у Концерт–холі, де відбувалися останні приготування до фестивалю: репетиція, облаштування місць у зонах, вивішування банерів та таке інше. Як організатору, Ользі практично кожні 5 хвилин телефонували, та це не завадило нам поспілкуватися:

\- **Хто така «Ольга Кунцевська» і звідки в неї ідея організувати фестиваль «БравоKids»?**

\- Я народилася і живу в Броварах, закінчила броварську школу №7.

\[caption id="attachment\_61117" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/3-1.jpg)](https://mpz.brovary.org/wp-content/uploads/2016/10/3-1.jpg) 8 жовтня. Ольга Кунцевська\[/caption\]

Три роки тому я стала мамою: народила свого первістка Артемчика. Через те, що у Броварах проблема із організацією якісного дозвілля, сім’єю ми відвідували різноманітні свята в Києві. Тоді й виникло в мене бажання зробити щось подібне і в Броварах. А чому така назва? «Kids» - це діти, а «браво» - бо кожну дитину варто підтримувати, хоча б вигуками «браво», «молодець». Підтримка для дітей дуже важлива. А з іншого боку, «браво» - «Бровари» десь співзвучні.

[![«БравоKids» ](https://mpz.brovary.org/wp-content/uploads/2016/10/8-1.jpg)](https://mpz.brovary.org/wp-content/uploads/2016/10/8-1.jpg)

**\-  «БравоKids Весна» - перший захід, який Ви організували в своєму житті?** 

\- Так, перший. До народження сина я працювала заступником директора на підприємстві й займалася побудовою різних логістичних процесів. А фестиваль – це безліч логістичних процесів, які треба об’єднати в один день і реалізувати. Якось у одній книзі прочитала, що гарний івентист (організатор заходів, від event - подія) виходить із тих, хто був гарним логістом (сміється).

**\- А чому запланували свято саме навесні та восени?**

**\-** Загалом я запланувала, що фестиваль проходитиме щовесни, щоосені і щозими, адже окрім культурно-творчого свята для всієї сім’ї [«BabyBoomFest»](/brovary.pravo-znaty.org.ua/yak-vidsvyatkuvaly-den-mista-2016-v-brovarah-foto/), що відбувається на День міста, інших великих свят у Броварах нема. А чому ми маємо святкувати сімейне свято раз на рік, якщо це можемо робити щосезонно? Зі своєю ідеєю я звернулася в «Термінал». І мене там підтримали.

\-  **Чому обрали саме «Термінал»?**

\- Я задумала проводити фестиваль навесні, восени і взимку, коли на вулиці це не зробиш. А з тих приміщень, що є в Броварах, найбільше для реалізації ідеї підходив лише «Термінал».

\[caption id="attachment\_61175" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-129.jpg)](https://mpz.brovary.org/wp-content/uploads/2016/10/bravo-129.jpg) 9 жовтня. 2 поверх ТРЦ "Термінал"\[/caption\]

\[caption id="attachment\_61133" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-25.jpg)](https://mpz.brovary.org/wp-content/uploads/2016/10/bravo-25.jpg) 9 жовтня. 2 поверх ТРЦ "Термінал"\[/caption\]

**\- Символ свята - баранець. Чому саме він, а не якась інша тваринка?**

**\-** Баранець - улюблена іграшка мого сина. Ця маленька тваринка нагадує наших дітей - «заблудших овечек», а ми, батьки, маємо їх підтримати та показати правильний шлях.

[![«БравоKids» ](https://mpz.brovary.org/wp-content/uploads/2016/10/bravo-134.jpg)](https://mpz.brovary.org/wp-content/uploads/2016/10/bravo-134.jpg)

\- **Що було найважчим під час організації першого фестивалю?**

\- Знайти першого спонсора. На мою ідею найпершими відгукнулася торгова марка «Інделіка». Саме вони профінансували всю поліграфію - рекламу. Потім приєдналася будівельна компанія «Діамант», яка оплатила витрати на декорацію.

\[caption id="attachment\_61191" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-168.jpg)](https://mpz.brovary.org/wp-content/uploads/2016/10/bravo-168.jpg) 9 жовтня.  Майстер-клас від "Інделіки": бутерброди своїми руками \[/caption\]

[![«БравоKids» ](https://mpz.brovary.org/wp-content/uploads/2016/10/bravo-106.jpg)](https://mpz.brovary.org/wp-content/uploads/2016/10/bravo-106.jpg)

**\- Скільки людей відвідало Ваш перший фестиваль?**

\- Мені важко сказати. Але цього разу будемо знати - на другому фестивалі волонтери від «Самопоміч» та «ДемАльянс» стоятимуть на трьох виходах та одягатимуть кожному відвідувачу браслет.

 **\-  А за якими критеріями обирали, кого запрошувати на фестиваль?**

**\-** Ідея по наповненню учасниками виникла тоді, коли я зі своїм сином шукала в Броварах заклад, який би зміг підготувати його до дитсадка. Коли я обійшла всі розвиваючі клуби, запитала себе: «Чому мама в пошуках необхідного для дитини має ходити з немовлям по всьому місту? Можна ж усіх звести під одним дахом! І нехай кожен презентує свою роботу, а мами зможуть вибрати, що їм потрібно. Діти змогли б розважатися, а батьки в цей час також займалися б корисним. Наприклад, навчанням». Так народилася тематика інтерактивного кварталу. Якщо на першому фестивалі були представлені в основному розвиваючі центри Броварів, то на другий  я запросила три лінії учасників: школи іноземних мов, творчі майстерні міста та художні студії. Батьки зможуть подивитися і на викладачів, і на їх роботу та підібрати для своєї дитини оптимальний варіант.

\[caption id="attachment\_61115" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/195-Na-stseni-vyhovantsi-shkoly-Oksvord-indlish-vord.jpg)](https://mpz.brovary.org/wp-content/uploads/2016/10/195-Na-stseni-vyhovantsi-shkoly-Oksvord-indlish-vord.jpg) 9 жовтня. Кожна із 4 шкіл із вивчення англійської мови на сцені концерт-холу змогла зробити представлення у вигляді пояснення однієї з тем на предмет вивчення іноземної\[/caption\]

[![«БравоKids» ](https://mpz.brovary.org/wp-content/uploads/2016/10/bravo-192.jpg)](https://mpz.brovary.org/wp-content/uploads/2016/10/bravo-192.jpg)

**\- Скільки локацій має фестиваль?**

\- Шість. У Концерт-холі буде інтерактивний квартал. Це школи, майстерні, художні студії.

[![«БравоKids» ](https://mpz.brovary.org/wp-content/uploads/2016/10/bravo-178.jpg)](https://mpz.brovary.org/wp-content/uploads/2016/10/bravo-178.jpg)

[![«БравоKids» ](https://mpz.brovary.org/wp-content/uploads/2016/10/bravo-170.jpg)](https://mpz.brovary.org/wp-content/uploads/2016/10/bravo-170.jpg)

[![«БравоKids» ](https://mpz.brovary.org/wp-content/uploads/2016/10/bravo-182.jpg)](https://mpz.brovary.org/wp-content/uploads/2016/10/bravo-182.jpg)

[![«БравоKids» ](https://mpz.brovary.org/wp-content/uploads/2016/10/bravo-147.jpg)](https://mpz.brovary.org/wp-content/uploads/2016/10/bravo-147.jpg)

[![«БравоKids» ](https://mpz.brovary.org/wp-content/uploads/2016/10/bravo-143.jpg)](https://mpz.brovary.org/wp-content/uploads/2016/10/bravo-143.jpg)

[![«БравоKids» ](https://mpz.brovary.org/wp-content/uploads/2016/10/bravo-145.jpg)](https://mpz.brovary.org/wp-content/uploads/2016/10/bravo-145.jpg)

[![«БравоKids» ](https://mpz.brovary.org/wp-content/uploads/2016/10/bravo-162.jpg)](https://mpz.brovary.org/wp-content/uploads/2016/10/bravo-162.jpg)

Друга локація буде на 2-му поверсі – ігрова зона з майданчиками, аніматорами, мобільним планетарієм «Зоряний», будмайданчиком від «Савана Сіті», майстер-класами від «Зеландії», дитячим ярмарком та інше.

[![«БравоKids» ](https://mpz.brovary.org/wp-content/uploads/2016/10/bravo-17-Vchymosya-buduvaty-razom-iz-Savani-Siti.jpg)](https://mpz.brovary.org/wp-content/uploads/2016/10/bravo-17-Vchymosya-buduvaty-razom-iz-Savani-Siti.jpg)

[![«БравоKids» ](https://mpz.brovary.org/wp-content/uploads/2016/10/bravo-104.jpg)](https://mpz.brovary.org/wp-content/uploads/2016/10/bravo-104.jpg)

[![«БравоKids» ](https://mpz.brovary.org/wp-content/uploads/2016/10/bravo-100.jpg)](https://mpz.brovary.org/wp-content/uploads/2016/10/bravo-100.jpg)

[![«БравоKids» ](https://mpz.brovary.org/wp-content/uploads/2016/10/bravo-97.jpg)](https://mpz.brovary.org/wp-content/uploads/2016/10/bravo-97.jpg)

[![«БравоKids» ](https://mpz.brovary.org/wp-content/uploads/2016/10/bravo-91-Legostudiya.jpg)](https://mpz.brovary.org/wp-content/uploads/2016/10/bravo-91-Legostudiya.jpg)

Третя локація – територія малюків - біля боулінгу. «Київгума» надала багато своїх виробів, на "базі" яких і проводитимуться майстер-класи. Наприклад, буде малювання йоршиками для миття посуду, декупаж дитячих пляшечок. Також заплановано лекції для мам про харчування до, після і під час вагітності, про відновлення після пологів, грудне вигодовування. Ще одна локація - територія краси, де майстри манікюру та перукарі з БНВО покажуть свою майстерність та безкоштовно нададуть послуги усім бажаючим.

\[caption id="attachment\_61124" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-7Zona-BNVO.jpg)](https://mpz.brovary.org/wp-content/uploads/2016/10/bravo-7Zona-BNVO.jpg) Перукарі готують дітей до показу мод дитячої колекції одягу від трикотажної фабрики\[/caption\]

\[caption id="attachment\_61160" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-78.jpg)](https://mpz.brovary.org/wp-content/uploads/2016/10/bravo-78.jpg) Броварське навчально-виробниче об’єднання приймало учать у фестивалі одночасно в кількох зонах\[/caption\]

На першому  фестивалі було понад 30 учасників ярмарки хедмейду. На другому - умови трішки змінилися і свої роботи презентуватимуть переважно діти, які збиратимуть гроші на здійснення своєї мрії чи то завдяки виробам ручної роботи, чи завдяки речам, якими вже не користуються.

[![«БравоKids» ](https://mpz.brovary.org/wp-content/uploads/2016/10/bravo-75.jpg)](https://mpz.brovary.org/wp-content/uploads/2016/10/bravo-75.jpg)

[![«БравоKids» ](https://mpz.brovary.org/wp-content/uploads/2016/10/bravo-56.jpg)](https://mpz.brovary.org/wp-content/uploads/2016/10/bravo-56.jpg)

[![«БравоKids» ](https://mpz.brovary.org/wp-content/uploads/2016/10/bravo-48.jpg)](https://mpz.brovary.org/wp-content/uploads/2016/10/bravo-48.jpg)

[![Бравокідс](https://mpz.brovary.org/wp-content/uploads/2016/10/1j.jpg)](https://mpz.brovary.org/wp-content/uploads/2016/10/1j.jpg)

\[caption id="attachment\_61154" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-65.jpg)](https://mpz.brovary.org/wp-content/uploads/2016/10/bravo-65.jpg) Хтось мріє про велосипед, фотоапарат, ноутбук, гіроскутер, моно колесо, а у 7-літнього Гордія одна заповітна мрія: щоб одужала [хвора на рак сестричка](https://www.facebook.com/evangelinedyachenko/?fref=ts). Зараз Єва проходить лікування в Іспанії. На фестивалі Гордій продавав свої іграшки, щоб зібрати кошти на лікування сестрички.\[/caption\]

[![bravo-61](https://mpz.brovary.org/wp-content/uploads/2016/10/bravo-61.jpg)](https://mpz.brovary.org/wp-content/uploads/2016/10/bravo-61.jpg)

[![«БравоKids» ](https://mpz.brovary.org/wp-content/uploads/2016/10/bravo-60.jpg)](https://mpz.brovary.org/wp-content/uploads/2016/10/bravo-60.jpg)

Бажаючих взяти участь у ярмарку було дуже багато, але затвердили тільки 15 учасників – більше не вміщує локація.

**\- А чи знайшлося у Вас місце для дітей із особливими потребами?**

\- «Середовище для дітей із особливими потребами» займає у нас особливе місце. Моя мета, як організатора, сприяти всебічній соціалізації таких дітей. На першому фестивалі ця локація була представлена не так широко, цього разу у фестивалі бере участь міський центр соціальної реабілітації дітей-інвалідів, центр корекції і розвитку дитини «Сіалія», школа для дітей із особливими потребами «Мозаїка», психологічний центр «Психея», арт-студія «Парасолька», сімейний клуб "Дивогра". Для особливих дітей - а цього разу ми приділяємо більшу увагу дітям із синдромом Дауна - облаштовано ігрову кімнату з музичними розвагами, ляльковим театром, а також творчими майстер-класами, іграми, вправами на розвиток моторики. І це все з призами і подарунками від спонсорів. Також із тренінгами та лекціями для батьків від провідних психологів та педагогів.

[![бравокідс](https://mpz.brovary.org/wp-content/uploads/2016/10/1ya.jpg)](https://mpz.brovary.org/wp-content/uploads/2016/10/1ya.jpg)

[![«БравоKids» ](https://mpz.brovary.org/wp-content/uploads/2016/10/bravo-189.jpg)](https://mpz.brovary.org/wp-content/uploads/2016/10/bravo-189.jpg)

[![бравокідс](https://mpz.brovary.org/wp-content/uploads/2016/10/1ts.jpg)](https://mpz.brovary.org/wp-content/uploads/2016/10/1ts.jpg)

Загалом наша робота у напрямку допомоги дітям із особливими потребами вийшла за рамки проведення фестивалю. Цього року за спонсорської підтримки - групи компаній DIM, в «Сіалії» ми [допомогли облаштувати](https://mpz.brovary.org/v-tsentri-sialiya-vidkryvsya-pershyj-klas-dlya-ditej-z-osoblyvymy-potrebamy/) класну кімнату, де семеро діток з особливими потребами пішли до першого класу. Ще одним кроком до соціалізації таких дітей стане проект «Твоя особлива дружба», який допоможе їм знайти друзів серед «звичайних» однолітків. Я вірю, що в житті важливіше «не имей сто рублей, а имей сто друзей». Навіть цей фестиваль підтвердив цю приказку. У мене не вистачало грошей для проведення фестивалю, я звернулася до однокласників, і **Віталій Замніус** та **Анна Носіковська** мені допомогли. Так от, батьки дітей із особливими потребами заповнять анкети і за їх «параметрами» для цікавого проведення часу організатори проекту підберуть друзів за інтересами. Ми сподіваємося, що цей проект сприятиме міцній дружбі на роки.

\[caption id="attachment\_61171" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-114.jpg)](https://mpz.brovary.org/wp-content/uploads/2016/10/bravo-114.jpg) У «Червоній залі» кінотеатру відбувся показ фільму про дітей із синдромом Дауна -  «Квиток до Амстердаму». Це неповторна історія про безумовну любов, людяність і підтримку близьких\[/caption\]

\[caption id="attachment\_61173" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-117.jpg)](https://mpz.brovary.org/wp-content/uploads/2016/10/bravo-117.jpg) Режисер фільму - Сергій Токмодов\[/caption\]

\[caption id="attachment\_61174" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-120.jpg)](https://mpz.brovary.org/wp-content/uploads/2016/10/bravo-120.jpg) Ольга із"сонячною" донечкою Валерією\[/caption\]

**\- Як Ви встигатимете прослідкувати за всіма локаціями?**

\- Мені допомагають волонтери та такі ж молоді мами, як і я – **Катя Савєльєва і Наталя Діодорова.** Ми разом водимо наших синочків на заняття в дитячий клуб. Там я і поділилася з ними ідеєю організувати такий фестиваль. І вони мене підтримали. Тепер ми разом генеруємо ідеї, дівчата ведуть сторінки «БравоKids» у соцмережах, контактують із учасниками.

\[caption id="attachment\_61187" align="aligncenter" width="600"\][![«БравоKids» ](https://mpz.brovary.org/wp-content/uploads/2016/10/bravo-161.jpg)](https://mpz.brovary.org/wp-content/uploads/2016/10/bravo-161.jpg) Наталія Діодорова та Ольга Кунцевська\[/caption\]

[![«БравоKids» ](https://mpz.brovary.org/wp-content/uploads/2016/10/bravo-22.jpg)](https://mpz.brovary.org/wp-content/uploads/2016/10/bravo-22.jpg)

[![«БравоKids» ](https://mpz.brovary.org/wp-content/uploads/2016/10/bravo-110.jpg)](https://mpz.brovary.org/wp-content/uploads/2016/10/bravo-110.jpg)

[![«БравоKids» ](https://mpz.brovary.org/wp-content/uploads/2016/10/bravo-39-Dasha-zbyraye-na-sobachku.jpg)](https://mpz.brovary.org/wp-content/uploads/2016/10/bravo-39-Dasha-zbyraye-na-sobachku.jpg)

**\- А як Ваші рідні ставляться до такого захоплення?**

\- Це вже не лише захоплення, а повноцінна робота: після першого фестивалю я оформила ФОП. Мені дуже допомагає моя мама, яка доглядає Артемчика. Чоловік, який за спеціальністю бухгалтер, також підставляє своє плече. Навіть не думала, що мені знадобляться послуги архітектора. А за складеною схемою легше і швидше проводити монтаж по локаціях. Загалом, за 2 тижні до «БравоKids» вся сім’я живе в режимі фестивалю, а за тиждень до події я практично вдома не буваю - «живу» в Терміналі.

**\- Навіщо Вам усе це?**

\- Можливо, в мене така місія. Загалом, мені подобається творити свято для дітей, подобається сам процес організації. А найбільше надихають щасливі дитячі оченята, які хочеться бачити і на «БравоKids Зима», і на «БравоKids Весна». Мені імпонують слова Оскара Уайльда, який сказав: «Якщо хочеш зробити дитину хорошою, зроби її щасливою».

**P.S.** У фестивалі «БравоKids Осінь» взяли участь  близько **70** учасників. На сімейний відпочинок прийшло понад **2,5 тис** відвідувачів. 9 жовтня завершилося «БравоKids Осінь», а 10 жовтня Оля вже розпочала підготовку до «БравоKids Зима».

**Фото – Катерини Мамайсур-Негоди,  автора та з FB**
