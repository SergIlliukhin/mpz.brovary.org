---
title: "У парку \"Перемога\" відбувся фінальний показ кінофестивалю \"Короткий метр\""
date: 2015-09-16
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "kinofestyval"
  - "korotkyj-metr"
  - "novini"
---

**Близько місяця броварчани мали можливсть насолоджуватися коротким метром українського виробництва завдяки однойменному кінофестивалю, що відбувався в парку “Перемога”. Протягом трьох тижнів тривали покази короткометражок молодих режисерів та акторів. Глядачі мали змогу голосувати за найкращі фільми, щоб повторно переглянути їх на фінальному показі 12 вересня.**

[Кінофестиваль "Короткий метр"](https://mpz.brovary.org/kinofestyval-u-brovarah-protyagom-misyatsya-v-parku-peremoga-bezkoshtovno-pokazuvatymut-filmy/) у Броварах розпочався 14 серпня, покази відбувалися кожної середи та п'ятниці. Нагадаємо, організаторами виступили ["Булава Продакшн"](https://www.facebook.com/groups/bulprod/permalink/1051789294834135/) за підтримки броварської організації ВО "Свобода". За словами координаторів проекту, метою кінофестивалю була популяризація молодого українського кіно, створення стартового майданчика для талановитих режисерів, акторів та інших представників "творчого цеху".

[![DSC00293](https://mpz.brovary.org/wp-content/uploads/2015/09/DSC00293.jpg)](https://mpz.brovary.org/wp-content/uploads/2015/09/DSC00293.jpg)Організатори фестивалю планували влаштувати фінальний повноцінний показ найкращих коротких метрів в кінотеатрі “Прометей” та визначити стрічку-переможця фестивалю. Втім, за словами організаторів, виникли певні бюрократичні труднощі й відновлювати відповідні дозволи було досить проблематично.

Звичайно, провести фінал в закритому приміщенні було б значно краще. Бо вечір останнього показу виявився досить прохолодним, може це й завадило більшості його відвідати.

[![DSC00302](https://mpz.brovary.org/wp-content/uploads/2015/09/DSC00302.jpg)](https://mpz.brovary.org/wp-content/uploads/2015/09/DSC00302.jpg)

_“Сьогодні демонструватимемо фільми, які набрали найбільшу кількість голосів за ці три тижні. Незважаючи на те, що заходи відбуваються не в "Прометеї", д__ля нас цей кінофестиваль - це успіх, бо ми зібрали багато фільмів для показу без якоїсь спеціальної реклами. До того ж це все абсолютно безкоштовно”_, - каже організатор **Володимир Бугай.**

До найкращих фільмів, що сподобалися броварчанам, увійшли:

1. t.
2. Атлантида.
3. Ваня.
4. Зупинка.
5. Пустота.
6. Лінгвістка.
7. Плацебо (новий короткий метр).
8. Ліфт.
9. Кротова Нора.

[![DSC00353](https://mpz.brovary.org/wp-content/uploads/2015/09/DSC00353.jpg)](https://mpz.brovary.org/wp-content/uploads/2015/09/DSC00353.jpg)

Кінопоказ - великий стимул для молодих режисерів і акторів, кажуть організатори: _"Нехай показ навіть для десяти людей - це вже маленька перемога"._

Така подія далеко не пересічна для Броварів, і організатори залюбки проведуть кінофестиваль наступного року, якщо залучаться підтримкою.

[![DSC00351](https://mpz.brovary.org/wp-content/uploads/2015/09/DSC00351.jpg)](https://mpz.brovary.org/wp-content/uploads/2015/09/DSC00351.jpg)

**Фото - Діана Дорошенко**
