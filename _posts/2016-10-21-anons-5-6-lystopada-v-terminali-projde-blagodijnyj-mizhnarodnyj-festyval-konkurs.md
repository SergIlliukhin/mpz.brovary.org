---
title: "АНОНС: 5-6 листопада в ТЕРМІНАЛІ пройде благодійний міжнародний фестиваль-конкурс"
date: 2016-10-21
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "blagodiyna-aktsiya"
  - "blagodiyniy-kontsert"
  - "brovary"
  - "novini"
  - "terminal"
  - "festyval-konkurs"
  - "fond-inna"
coverImage: "wp-content/uploads/2016/10/14390946_966441383478989_381713911332070908_n.jpg"
---

**Міжнародний фестиваль-конкурс дитячої і юнацької творчості International Charity Festival "Inna-Brovary" в підтримку онкохворих мешканців Броварщини пройде 5-6 листопада в Броварах. Засновником благодійного заходу виступає Фонд «ІННА», а співзасновниками – Броварська міськрада і Броварська міська дитяча музична школа. До участі в конкурсі запрошуються дитячі і юнацькі творчі колективи і окремі виконавці - заявки приймають до 25 жовтня.**

Броварський благодійний фонд допомоги онкохворим «ІННА» [організовує](http://fond-inna.org/883-bf-inna-i-gorod-brovary-predstavlyayut.html) фестиваль-конкурс, метою якого є, з одного боку, сприяння розвитку майстерності творчої молоді, з іншого боку, за рахунок фінансових пожертв учасників заходу і глядачів - надання допомоги онкохворим мешканцям Броварського району. Як стверджують засновники фестивалю, такий захід відбуватиметься в Україні вперше.

[![1472664135_22222](https://mpz.brovary.org/wp-content/uploads/2016/10/1472664135_22222.jpg)](https://mpz.brovary.org/wp-content/uploads/2016/10/1472664135_22222.jpg)

Детальна інформація про конкурс викладена на [сайті](http://fond-inna.org/883-bf-inna-i-gorod-brovary-predstavlyayut.html) фонду а також на [сторінці](https://www.facebook.com/fondinna) у FB. Програма фестивалю складається із виступів солістів і колективів в номінаціях: «Вокал», «Інструментальне виконавство», «Хореографія». Вік учасників – від 9 до 21 року. Розглядається також участь у конкурсі молоді із Франції, Італії, Польщі, Естонії, Білорусії, КНР, США і інших країн. Для визначення переможців конкурсу створене журі, до складу якого увійшли спеціалісти в області музичного мистецтва і хореографії.

Фестиваль пройде на сцені концерт-холлу ТРЦ ТЕРМІНАЛ у Броварах (вул.Київська, 316): **5 листопада** – відбірковий тур в номінації «Хореографія», «Вокал» (естрадний) і «Оригінальний жанр», а **6 листопада** – фінал і гала-концерт. Ведучою на цьому заході буде  **І****рина Суворова** – викладач вокалу Петрівської школи мистецтв Києво-Святошинського району. Благодійний внесок для глядачів на кожний конкурсний день складатиме **30 грн** і вноситиметься при вході в глядацьку залу.

[![8a7ad6e6491e01adf872459521334b8c](https://mpz.brovary.org/wp-content/uploads/2016/10/8a7ad6e6491e01adf872459521334b8c.jpg)](https://mpz.brovary.org/wp-content/uploads/2016/10/8a7ad6e6491e01adf872459521334b8c.jpg)

Для участі у конкурсі необхідно подати заявку. Із положенням про міжнародний конкурс і формою заявки можна ознайомитись за [ЦИМ](http://fond-inna.org/883-bf-inna-i-gorod-brovary-predstavlyayut.html) посиланням. Заявки приймаються до **25 жовтня** 2016 року.

Довідки  можна отримати за телефонами: **(093) 240-14-12 і (098) 466-29-89**, а також: fest.inna-brovary@ukr.net.
