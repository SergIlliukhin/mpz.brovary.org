---
title: "Приходьте на \"Speed Dating\" в Броварах, щоб поєднати самотні серця"
date: 2015-02-06
author: 
  username: "molodda"
  display_name: "Молодь ДемАльянсу"
categories: 
  - "kolonka-avtora"
tags: 
  - "speed-dating"
  - "brovary"
  - "brovarska-molod"
  - "molod"
  - "molod-da"
  - "molod-demokratichnogo-alyansu"
coverImage: "wp-content/uploads/2015/02/jFYuSHGusLk.jpg"
---

[![jFYuSHGusLk](https://mpz.brovary.org/wp-content/uploads/2015/02/jFYuSHGusLk.jpg)](https://mpz.brovary.org/wp-content/uploads/2015/02/jFYuSHGusLk.jpg)

**Якщо ви дос****і** **не зна****є****те****,** **як провести День Святого Валентина,** **активісти з Молоді Демократичного Альянсу закликають не гаяти час дарма і завітати 12 лютого о 18.00 в кафе «Візит» (вул. Гагаріна, 19) на** **Speed** **Dating****, який покликаний поєднати самотні серця. Організатори обіцяють цікаву програму і теплу атмосферу, а серед головних переваг романтичного вечора – нові знайомства і можливість знайти свою другу половинку.**

Speed Dating (Швидкі побачення) – це така форма знайомства, під час якої учасники протилежної статі спілкуються тет-а-тет 5 хвилин по черзі одне з одним. Це дасть можливість напередодні Дня Закоханих побувати на декількох побаченнях одночасно і випробувати свою долю. Усі учасники відмічають свої симпатії у бланках, і якщо вони збігаються, то утворена пара матиме усі шанси зустріти 14 лютого разом.

Окрім цього, Молодь ДемАльянсу обіцяє доповнити вечірку тематичною розважальною програмою, конкурсами та потурбується про те, аби усі відчували себе приємно, комфортно та невимушено.

Найголовніше, що на заході можна гарно провести час у затишній атмосфері та познайомитися з новими цікавими людьми, адже учасники відкриті до спілкування.

Вхід складатиме символічні 30 гривень на організаційні витрати та щось смачненьке для учасників.

Організатори наголошують, що кількість місць обмежена, тому усі охочі мають швидше заповнити анкету-заявку, перейшовши за посиланням: [http://goo.gl/forms/WsHkUlfR4H](https://vk.com/away.php?to=http%3A%2F%2Fgoo.gl%2Fforms%2FWsHkUlfR4H)
