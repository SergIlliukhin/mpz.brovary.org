---
title: "Броварчани пікетували міську базу «Беркуту» та навідались до відділку міліції"
date: 2014-01-29
author: 
  username: "Aleechka"
  display_name: "Аліна Дяченко"
tags: 
  - "berkut"
  - "brovary"
  - "brovari-vstavay"
  - "viddilok-militsiyi"
  - "vibir-redaktsiyi"
  - "golova-rda"
  - "militsiya"
  - "miting"
  - "novini"
  - "piket"
  - "hoda"
---

**[![Пікетування Беркуту 15](https://mpz.brovary.org/wp-content/uploads/2014/01/Piketuvannya-Berkutu-15.jpg)](https://mpz.brovary.org/wp-content/uploads/2014/01/Piketuvannya-Berkutu-15.jpg)Вчора броварчани уже вп’яте зібрались у центрі міста, щоб спільно заявити про свою підтримку Майдану та закликати до цього місцеву владу. Однак ані міська, ані районна ради не поспішають переходити на бік народу. І якщо [мер Броварів замінив скликання позачергової сесії](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/) на підписання депутатами міськради досить поблажливого звернення до центральних органів влади, то очільники Броварського району застосували інший сценарій – вчорашнє засідання райради не відбулось через відсутність кворуму. То ж мітингувальники вирішили спробувати  «переманити» на свій бік… спецпризначенців «Беркуту» та пішли пікетувати їх базу, що розташована у Броварах.**

[Щоденні акції протесту](https://mpz.brovary.org/brovarchani-tretiy-den-straykuyut-proti-vladi-ta-vdruge-proveli-hodu-brovari-vstavay/) біля «білого будинку» тримають владу у мобілізованому стані. Щоразу до будівлі стягують десятки міліціонерів та силовиків. Вчора «охоронці громадського порядку», наприклад, зайняли малу залу, де мала відбутись позачергова сесія Броварської районної ради, тому засідання перенесли до великої актової зали. Однак розгляд питання щодо політичної ситуації в країні так і не відбувся – не вистачило депутатів. На засідання зареєструвалось лише 19 з 53 обранців, районні «регіонали» проігнорували сесію повністю.

<iframe src="//www.youtube.com/embed/LgEoSBMd6fQ" height="315" width="560" allowfullscreen frameborder="0"></iframe>

**Міліціянти у малій залі Броварської РДА**

<iframe src="//www.youtube.com/embed/afJu-FRGDwU?list=PLcx1UN4zfibuYjz4GR9LFY3R6atNiz4JT" height="315" width="560" allowfullscreen frameborder="0"></iframe>

Однак відсутність кворуму не завадила «розчарованому» голові РДА Петру Іваненку провести мітинг біля стін адмінбудівлі, на яких з’їхались сільські голови та секретарі рад, освітяни та лікарі з району та інші працівники бюджетної сфери.

[![Пікетування Беркуту 2](https://mpz.brovary.org/wp-content/uploads/2014/01/Piketuvannya-Berkutu-2.jpg)](https://mpz.brovary.org/wp-content/uploads/2014/01/Piketuvannya-Berkutu-2.jpg)

[![Пікетування Беркуту 1](https://mpz.brovary.org/wp-content/uploads/2014/01/Piketuvannya-Berkutu-1.jpg)](https://mpz.brovary.org/wp-content/uploads/2014/01/Piketuvannya-Berkutu-1.jpg)

Зібрання протривало недовго, адже поступово до провладного мітингу стали підходити прихильники Майдану, які вже традиційно зібрались опівдні у центрі Броварів. «Дискусії» та суперечки між учасниками двох різних зібрань були настільки бурхливими та гучними, то виступаючих було просто не чути. Коли розмови між людьми дещо ущухли, гучномовець вже був у руках опозиціонерів, які зачитали звернення до працівників броварської міліції та «Беркуту» та запропонували пройти ходою до бази силовиків та відділку правоохоронців.

[![Пікетування Беркуту 3](https://mpz.brovary.org/wp-content/uploads/2014/01/Piketuvannya-Berkutu-3.jpg)](https://mpz.brovary.org/wp-content/uploads/2014/01/Piketuvannya-Berkutu-3.jpg)

[![Пікетування Беркуту 5](https://mpz.brovary.org/wp-content/uploads/2014/01/Piketuvannya-Berkutu-5.jpg)](https://mpz.brovary.org/wp-content/uploads/2014/01/Piketuvannya-Berkutu-5.jpg)

[![Пікетування Беркуту 6](https://mpz.brovary.org/wp-content/uploads/2014/01/Piketuvannya-Berkutu-6.jpg)](https://mpz.brovary.org/wp-content/uploads/2014/01/Piketuvannya-Berkutu-6.jpg)

Та перш ніж люди пішли, стався ще один несподіваний інцидент. На мітинг [прийшов один з "тітушок"](https://mpz.brovary.org/brovarskiy-titushka-pokayavsya-pered-lyudmi-ta-zapevniv-shho-vin-z-narodom-video/), яких люди пропустили через коридор ганьби у понеділок. Хлопець прийшов покаятись та запевнив, що він "з народом".

<iframe src="//www.youtube.com/embed/HTlWzp9gFis?rel=0" height="315" width="560" allowfullscreen frameborder="0"></iframe>

Скандуючи «Бровари, вставай!», «Банду геть!» та «Слава Україні!», люди пройшли по вул. Возз’єднання та вул. Грушевського до будівлі «Беркуту» на вул. Кірова, 53.

[![Пікетування Беркуту 9](https://mpz.brovary.org/wp-content/uploads/2014/01/Piketuvannya-Berkutu-9.jpg)](https://mpz.brovary.org/wp-content/uploads/2014/01/Piketuvannya-Berkutu-9.jpg)

[![Пікетування Беркуту 10](https://mpz.brovary.org/wp-content/uploads/2014/01/Piketuvannya-Berkutu-10.jpg)](https://mpz.brovary.org/wp-content/uploads/2014/01/Piketuvannya-Berkutu-10.jpg)

[![Пікетування Беркуту 11](https://mpz.brovary.org/wp-content/uploads/2014/01/Piketuvannya-Berkutu-11.jpg)](https://mpz.brovary.org/wp-content/uploads/2014/01/Piketuvannya-Berkutu-11.jpg)

[![Пікетування Беркуту 12](https://mpz.brovary.org/wp-content/uploads/2014/01/Piketuvannya-Berkutu-12.jpg)](https://mpz.brovary.org/wp-content/uploads/2014/01/Piketuvannya-Berkutu-12.jpg)

[![Пікетування Беркуту 13](https://mpz.brovary.org/wp-content/uploads/2014/01/Piketuvannya-Berkutu-13.jpg)](https://mpz.brovary.org/wp-content/uploads/2014/01/Piketuvannya-Berkutu-13.jpg)

[![Пікетування Беркуту 14](https://mpz.brovary.org/wp-content/uploads/2014/01/Piketuvannya-Berkutu-14.jpg)](https://mpz.brovary.org/wp-content/uploads/2014/01/Piketuvannya-Berkutu-14.jpg)

Нині тут триває реконструкція адміністративної будівлі під житло на час служби для спецпризначенців, на що [з державного бюджету виділено 12,2 млн грн](https://mpz.brovary.org/oblashtuvannya-gnizda-dlya-berkuta-u-brovarah-obiydetsya-u-ponad-12-mln-grn/). Споруда виглядала нежилою та здавалось, що жодних силовиків у ній немає. Проте після того, як громадяни порозвішували свої плакати та листівки на паркан та пішли далі, з території вийшли четверо "беркутівців" та швидко все поприбирали.

[![Пікетування Беркуту 18](https://mpz.brovary.org/wp-content/uploads/2014/01/Piketuvannya-Berkutu-18.jpg)](https://mpz.brovary.org/wp-content/uploads/2014/01/Piketuvannya-Berkutu-18.jpg)

[![Пікетування Беркуту 15](https://mpz.brovary.org/wp-content/uploads/2014/01/Piketuvannya-Berkutu-15.jpg)](https://mpz.brovary.org/wp-content/uploads/2014/01/Piketuvannya-Berkutu-15.jpg)

[![Пікетування Беркуту 16](https://mpz.brovary.org/wp-content/uploads/2014/01/Piketuvannya-Berkutu-16.jpg)](https://mpz.brovary.org/wp-content/uploads/2014/01/Piketuvannya-Berkutu-16.jpg)

[![Пікетування Беркуту 17](https://mpz.brovary.org/wp-content/uploads/2014/01/Piketuvannya-Berkutu-17.jpg)](https://mpz.brovary.org/wp-content/uploads/2014/01/Piketuvannya-Berkutu-17.jpg)

Люди ж рушили далі - до колишнього дитсадка "Чебурашка", де нині розташована база "Беркуту". Проте і тут нікого не було і будівля виглядала порожньою.

[![Пікетування Беркуту 19](https://mpz.brovary.org/wp-content/uploads/2014/01/Piketuvannya-Berkutu-19.jpg)](https://mpz.brovary.org/wp-content/uploads/2014/01/Piketuvannya-Berkutu-19.jpg)

[![Пікетування Беркуту 20](https://mpz.brovary.org/wp-content/uploads/2014/01/Piketuvannya-Berkutu-20.jpg)](https://mpz.brovary.org/wp-content/uploads/2014/01/Piketuvannya-Berkutu-20.jpg)

[![Пікетування Беркуту 21](https://mpz.brovary.org/wp-content/uploads/2014/01/Piketuvannya-Berkutu-21.jpg)](https://mpz.brovary.org/wp-content/uploads/2014/01/Piketuvannya-Berkutu-21.jpg)

[![Пікетування Беркуту 22](https://mpz.brovary.org/wp-content/uploads/2014/01/Piketuvannya-Berkutu-22.jpg)](https://mpz.brovary.org/wp-content/uploads/2014/01/Piketuvannya-Berkutu-22.jpg)

Протестувальники пішли до останнього пункту призначення своєї ходи - до міськвідділу міліції. Там на них вже чекали застаник начальника міліції Руслан Хартанович та начальник сектора охорони громадського порядку Руслан Отрох. Люди зачитали їм своє звернення, нагадали, що вони мають служити Українському Народу та рушили колоною назад - на Майдан Свободи.

[![Пікетування Беркуту 23](https://mpz.brovary.org/wp-content/uploads/2014/01/Piketuvannya-Berkutu-23.jpg)](https://mpz.brovary.org/wp-content/uploads/2014/01/Piketuvannya-Berkutu-23.jpg)

[![Пікетування Беркуту 25](https://mpz.brovary.org/wp-content/uploads/2014/01/Piketuvannya-Berkutu-25.jpg)](https://mpz.brovary.org/wp-content/uploads/2014/01/Piketuvannya-Berkutu-25.jpg)

[![Пікетування Беркуту 24](https://mpz.brovary.org/wp-content/uploads/2014/01/Piketuvannya-Berkutu-24.jpg)](https://mpz.brovary.org/wp-content/uploads/2014/01/Piketuvannya-Berkutu-24.jpg)

**Фото - Миколи Кожемяки**
