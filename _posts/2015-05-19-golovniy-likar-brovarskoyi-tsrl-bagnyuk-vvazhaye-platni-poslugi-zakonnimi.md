---
title: "Головний лікар броварської ЦРЛ Багнюк вважає платні послуги законними"
date: 2015-05-19
author: 
  username: "pravoznaty"
  display_name: "Маєш право знати"
categories: 
  - "vlada"
tags: 
  - "bagnyuk"
  - "brovary"
  - "btsrl"
  - "vibir-redaktsiyi"
  - "novini"
  - "platni-poslugi"
coverImage: "wp-content/uploads/2014/06/LIkarnya.jpg"
---

**[![поліклініка](https://mpz.brovary.org/wp-content/uploads/2015/04/polik.jpg)](https://mpz.brovary.org/wp-content/uploads/2015/04/polik.jpg)У броварській лікарні та поліклініці почали стягувати плату за медичні послуги. Люди переполошились і б'ють на сполох. Активісти ГО "Броварський народний контроль" вирішили розібратись, наскільки це законно, хто ввів та визначив розцінки. Для цього вони пішли на бесіду до головного лікаря ЦРЛ В.В.Багнюка ([повний текст розмови читайте на сайті "Народного контролю"](https://nk.mybrovary.com/golovniy-likar-brovarskoyi-tsentralnoyi-rayonnoyi-likarni-pro-platni-poslugi/)). Звісно, головний "медик" Броварів переконаний, що плата за послуги стагується законно, бо "лікарня має виживати". Однак активісти ставлять під сумнів його слова та намагаються докопатися до правди...**

Отже, лікарня стягує оплату цілком законно, вважає головний лікар ЦРЛ. Платні послуги в закладах охорони здоров’я затверджені [Постановою Кабміну](https://zakon2.rada.gov.ua/laws/show/1138-96-%D0%BF) та профільними міністерствами, є перелік цих послуг. А вводити платні послуги в лікарні потрібно через відсутність належного фінансування. Тим більше, що фінансування БЦРЛ в 2014 році знаходиться на рівні 2009-го, а курс долара тим часом виріс у три рази. Так коментує ситуацію пан Багнюк.

> \- Зрозумійте самі, що в умовах сьогодення лікарня не може «виживати» і покривати всі господарські витрати без введення платних послуг.
> 
> Кошти від платних послуг потрапляють на спецрахунок відділення, яке надавши яку небудь платну послугу, таким чином заробляє собі зарплату. З цих же коштів оплачуються і енергоносії, і ремонт техніки, і бензин на автомобілі, ремонт сантехніки і т.д. В бюджетних коштах такі витрати взагалі не враховуються, там планується тільки соціальна захищеність.

Чи послуги лікарів платні для всіх відвідувачів? Ні, пояснює головлікар. Безкоштовними є, по-перше, профогляди, їх фінансують з бюджету. По-друге, якщо пацієнт має направлавлення від сімейного лікаря, то обстеження чи лікування здійснюється в поліклініці та лікарні також безкоштовно. Проте якщо сімейний лікар не бачить показань для подальшого обстеження, а цього бажає сам пацієнт - тоді послуги ЦРЛ вже стають платними для такої людини.

Торкнулися співрозмовники у бесіді й питання, хто повинен відшкодовувати кошти БЦРЛ за надані послуги пацієнтам з направленням від сімейного лікаря:

> У зв’язку із медичною реформою, яка активно впроваджується у Броварах, усі медичні заклади розділились на первинні центри міста, первинні центри району та вторинну ланку — центральну районну лікарню. Кожний цей комунальний заклад тепер має свій бюджет.
> 
> Згідно законодавства, між первинною та вторинною ланками повинен бути підписаний договір на обслуговування пацієнтів.
> 
> Згідно цього договору по закінченню місяця, у первинну ланку повинні направитися акти виконаних робіт, тобто інформація пофамільного списку тих, кого ми обслужили, що саме робили і скільки це коштувало, а первинна ланка, в свою чергу, повинна зі свого бюджету нам відшкодувати проведені роботи.
> 
> На сьогоднішній день таких договорів не укладено, а це значить, що кошти з бюджету, які виділяються лікарні на стаціонарну допомогу ми витрачаємо на проведення аналізів, рентгену і т.д. для пацієнтів первинної ланки.

Броварську центральну районну лікарню фінансує як місто, так і район, проте розпорядником коштів БЦРЛ є лише районна влада, пояснює пан Багнюк. У листопаді 2014 року БЦРЛ подала в районну і міську раду на затвердження розрахунок тарифів на платні послуги. Районна влада їх затвердила, міська - ще досі ні.

Головний лікар ЦРЛ вважає, що міська рада взагалі не повинна перебирати повноваження і приймати рішення про затвердження платних послуг, адже відповідно Постанови Кабміну такі послуги можливо запроваджувати у дію наказом головного лікаря. Тож, міській владі ЦРЛ надала розрахунки лише з метою інформування, каже пан Багнюк.

\[caption id="attachment\_37751" align="aligncenter" width="450"\][![БЦРЛ](https://mpz.brovary.org/wp-content/uploads/2015/05/11075817_834733646562537_2064536352_n.jpg)](https://mpz.brovary.org/wp-content/uploads/2015/05/11075817_834733646562537_2064536352_n.jpg) Наказ головного лікаря БЦРЛ Багнюка В.В. про перелік платних послуг\[/caption\]

Проте з введенням платних послуг підвищення рівня обслуговування в лікарні та поліклініці не обіцяють. Мовляв, в розрахунках тарифів не закладено такого розкошу як якість, а лише необхідне та нагальне.

> Якщо тарифи на платні послуги будуть затверджені, це буде лише десята частина того, що нам дійсно необхідно. У розрахунках платних тарифів враховано три складові: витратні матеріали, заробітна плата лікаря і комунальні послуги (енергоносії). У розрахунок, проведений нами, не закладено ні рентабельності – 15%, ні ремонту апаратури, як це робилося раніше.

Але хабарі ми будемо жорстоко присікати, наголошує пан Багнюк.

> Ходять чутки про те, що деякі лікарі нашого закладу вимагають у пацієнтів гроші, а потім цими сумами діляться зі мною. Доводжу до вашої свідомості, що на кожній оперативній нараді, яка проводиться з активом лікарні я попереджаю: «Якщо хтось буде будь-що вимагати від пацієнтів, і я про це довідаюсь – то буду першим, хто напише по цьому факту заяву у міліцію чи прокуратуру».
> 
> Тому прошу, якщо такий факт буде мати місце, то людина може або прийти безпосередньо до мене і розказати про цей факт, або написати скаргу і вкинути лист у скриньку, що знаходиться в при вході в хірургічне відділення. Ця скарга буде розглянута за протоколом.
> 
> Я розумію таку річ як подяка, коли вже після обстеження чи лікування людина віддячує лікарю. Але, якщо ситуація зворотна, і людина чує від лікаря фразу типу «якщо ви хочете, щоб я зробив те то – дайте мені стільки то»…. Таке в лікарні не припустимо!

За результатами спілкування з головним лікарем БЦРЛ "Народний контроль" робить такі висновки:

> Постанова Кабміну дозволяє лікарні вводити платні послуги, **_але_.**.
> 
> — МОЗ ще не затвердило тарифи на ці послуги, _**в результаті**_…
> 
> — Броварська міська рада не може закласти в бюджет кошти окремо для первинної і вторинної ланки, **_через це_** ..
> 
> — Броварська центральна районна лікарня не може заключити договір про надання послуг із первинними центрами медико-санітарної допомоги, _**в результаті**_…
> 
> — Амбулаторії первинної ланки – не можуть відшкодувати надані лікарнею послуги – тобто гроші в лікарні тільки витрачаються, _**а**_ ….
> 
> — Фінансування на лікарню мізерне, _**тому**_…
> 
> — Лікарня приймає важливе рішення – наказом головного лікаря впровадити платні послуги, які могли б покривати хоча б витратні матеріали лікарні, _**для чого**_…
> 
> — За спеціальною методикою розрахунку спеціалісти лікарні розрахували МОЖЛИВУ ВАРТІСТЬ ЦИХ ПОСЛУГ і подали її у районну та міську раду на затвердження, _**далі**_…
> 
> — Районна рада, як розпорядник коштів лікарні, прийняла ці тарифи, _**а**_…
> 
> — Міська рада – їх поки що не прийняла.
> 
> В результаті, первинна та вторинна ланка не можуть знайти спільну мову, а люди розгублені.

До речі, "Народний контроль" не збирається полишати цю тему і планує влаштувати зустріч представників первинної (ЦПМСД - І.А.Кравцов) та вторинної (БЦРЛ - В.В.Багнюк) ланок броварської медицини. Можливо, таким чином ті ланки дійдуть якоїсь домовленості і узгодять свою взаємодію. Також ви можете задати питання головним лікарям за допомогою [анкети](https://nk.mybrovary.com/anketuvannya-shhodo-yakosti-medichnogo-obslugovuvannya-v-m-brovari/) на сайті "НК".
