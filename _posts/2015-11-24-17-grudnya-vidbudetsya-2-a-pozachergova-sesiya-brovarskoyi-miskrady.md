---
title: "17 грудня відбудеться 2-а позачергова сесія Броварської міськради"
date: 2015-11-24
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "2-a-pozachergova-sesiya"
  - "brovary"
  - "vibir-redaktsiyi"
  - "novini"
---

**17 грудня о 10:00 в малій залі виконкому за адресою вул. Гагаріна, 15 пройде 2-а позачергова сесія Броварської міської ради, відповідне розпорядження міського голови [з’явилося](https://brovary-rada.gov.ua/rozporyadzhennya-m%D1%96skogo-golovi-v%D1%96d-23112015-%E2%84%96194-od-pro-sklikannya-drugo%D1%97-pozachergovo%D1%97-ses%D1%96%D1%97-brova) сьогодні на офіційному веб-сайті міськради. Нагадаємо, [1-ша сесія](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/) відбулася 17 листопада у великій залі Броварської РДА, на ній було присутньо близько 200 осіб, основною подією сесії стало те, що новообрані депутати Броварської міськради та мер офіційно вступили у свої повноваження.**

На 2-й позачерговій сесії депутати планують розглянути **17 питань**, зокрема обрати секретаря міськради, укомплектувати постійні депутатські комісії, затвердити Регламент міськради VII скликання та Положення про помічників депутатів, затвердити склад виконкому та заступників мера і таке інше.

1\. Про затвердження зразка бюлетеня для таємного голосування з обрання секретаря Броварської міської ради VІІ скликання.

2\. Про обрання секретаря Броварської міської ради VІІ скликання.

3\. Про затвердження зразка посвідчення депутата Броварської міської ради VІІ скликання.

4.Про затвердження зразка значка депутата Броварської міської ради VІІ скликання.

5\. Про закріплення депутатів Броварської міської ради за робочими місцями у сесійній залі міськвиконкому.

6\. Про затвердження Регламенту Броварської міської ради VІІ скликання.

7\. Про затвердження Положення про постійні комісії Броварської міської ради VІІ скликання.

8\. Про утворення постійних комісій, затвердження кількісного та персонального складу постійних комісій Броварської міської ради VІІ скликання.

9.Про затвердження Положення про помічника-консультанта депутата Броварської міської ради VІІ скликання.

10.Про затвердження зразка посвідчення помічника-консультанта депутата Броварської міської ради VІІ скликання.

11\. Про затвердження Положення про погоджувальну раду Броварської міської ради VІІ скликання.

12\. Про впорядкування умов оплати праці міського голови.

13\. Про затвердження на посаду заступника міського голови \_\_\_\_\_\_\_\_\_\_\_\_\_ та впорядкування умов оплати праці заступника міського голови.

14\. Про затвердження на посаду заступника міського голови \_\_\_\_\_\_\_\_\_\_\_\_\_ та впорядкування умов оплати праці заступника міського голови.

15\. Про затвердження на посаду заступника міського голови \_\_\_\_\_\_\_\_\_\_\_\_\_ та впорядкування умов оплати праці заступника міського голови.

16.Про затвердження на посаду керуючого справами виконавчого комітету \_\_\_\_\_\_\_\_\_\_\_\_\_\_\_\_\_\_\_.

17\. Про утворення виконавчого комітету Броварської міської ради VІІ скликання, визначення його чисельності та затвердження персонального складу.
