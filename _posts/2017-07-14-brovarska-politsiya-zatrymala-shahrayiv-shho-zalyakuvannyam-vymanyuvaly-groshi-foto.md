---
title: "Броварська поліція затримала шахраїв, що залякуванням виманювали гроші - ФОТО"
date: 2017-07-14
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vymagannya"
  - "zatrimannya"
  - "zlochyntsi"
  - "kk"
  - "kku"
  - "kriminal"
  - "novini"
  - "politsiya"
  - "pravoohorontsi"
  - "shahraystvo"
---

**Патрульні Броварського відділу поліції «на гарячому» затримали організовану злочинну групу під час передачі їм 1 тисячі доларів. Чоловіки, вводячи в оману, вимагали кошти у 83-річної бабусі за уникнення кримінальної відповідальності її онука. Той, за версією шахраїв, нібито скоїв наїзд на малолітню дитину. Про це йдеться в [повідомленні](https://www.facebook.com/permalink.php?story_fbid=1416240878431080&id=190134267708420) на фейсбук-сторінці Головного управління Національної поліції в Київській області.**

Як зазначають правоохоронці, до злочинної групи входили **троє** чоловіків. Організатор телефонував до громадян з виправної колонії, де відбуває покарання. Представляючись працівником правоохоронних органів, здійснював морально-психологічний тиск на людей. Інші двоє затриманих – це киянин і житель Криму, 48 та 49 років – зустрічалися з потерпілими та забирали гроші.

[![](https://mpz.brovary.org/wp-content/uploads/2017/07/zlochynets-politsiya-shahraj-1-14.07.2017.jpg)](https://mpz.brovary.org/wp-content/uploads/2017/07/zlochynets-politsiya-shahraj-1-14.07.2017.jpg)  [](https://mpz.brovary.org/wp-content/uploads/2017/07/zlochynets-politsiya-shahraj-1-14.07.2017.jpg)[![](https://mpz.brovary.org/wp-content/uploads/2017/07/zlochynets-politsiya-shahraj-2-14.07.2017.jpg)](https://mpz.brovary.org/wp-content/uploads/2017/07/zlochynets-politsiya-shahraj-2-14.07.2017.jpg) [](https://mpz.brovary.org/wp-content/uploads/2017/07/zlochynets-politsiya-shahraj-1-14.07.2017.jpg)_Фотографії затриманих підозрюваних у шахрайстві та вимаганні грошей_

У поліції вказують, що підозрюваних затримали завдяки 83-річній жительці села Требухова, яка погодилася заплатити за свободу онука. Вона домовилася про зустріч і одразу ж зателефонувала до правоохоронців.

Управління повідомляє, що слідчі Броварського відділу поліції відкрили кримінальне провадження за **ч. 2 ст. 190** Кримінального кодексу України – «шахрайство». Підозрюваних перевіряють на причетність до скоєння аналогічних злочинів. Досудове розслідування триває.

> Правоохоронці закликають звертатися щодо подібних злочинів, а також у випадку, коли ви впізнали у фотографіях затриманих своїх кривдників або кривдників ваших близьких і родичів. Анонімність гарантують. Тел.: **(067) 866-23-44**, **(096) 014-73-51** або **102.**

**Фото - Національна поліція України**
