---
title: "УНН: У броварському магазині забраковано та вилучено продукцію неналежної якості"
date: 2013-06-03
author: 
  username: "pravoZnaty"
  display_name: "Маєш право знати"
tags: 
  - "brovary"
  - "zahist-prav-spozhivachiv"
  - "zahist-prav-spozhivacha"
  - "magazin"
  - "novini"
  - "prava-spozhivacha"
  - "produktsiya"
  - "spozhivach-maye-pravo"
---

**[![<](https://mpz.brovary.org/wp-content/uploads/2013/06/spoiled_vegetables_3.jpg)](https://mpz.brovary.org/wp-content/uploads/2013/06/spoiled_vegetables_3.jpg)Спеціалістами Інспекції з питань захисту прав споживачів у Київській області у травні поточного року проведено перевірку магазину у м. Бровари щодо дотримання вимог Закону України “Про захист прав споживачів” при обслуговуванні споживачів продукцією продовольчої групи. Про це [УНН](http://www.unn.com.ua/) повідомили у прес-службі Державної інспекції з питань захисту прав споживачів.**

Під час перевірки було забраковано та вилучено з реалізації борошно пшеничне фасоване, виробництва ТОВ “Рідний продукт” (м. Дніпропетровськ), ТОВ “Київпродукт” (м. Київ), через порушення вимог нормативних документів щодо маси нетто, мало відхилення в меншу сторону від −2% — 2,5% при допустимому ±1%.

Макаронні вироби, фігурні, групи “В” класу “Екстра” фасовані, виробництва ПАТ “Термнохліб” (м. Луганськ) мали відхилення маси нетто −2% при допустимому ±1,5%.

З причини порушення нормативних документів щодо органолептичних показників було забраковано та вилучено з реалізації 5,6 кг. м´ясних виробів у вакуумній упаковці з причини наявності значної кількості рідини під вакуумною оболонкою, яка з’явилася під час зберігання продукції.

З причини наявності сторонніх включень, що є порушенням вимог нормативних документів, було забраковано та вилучено з реалізації 0,67 дал. вина виноградного білого напівсолодкого, ординарного “MUSCAT” походження Молдова.

З ознаками корозії металевої упаковки вилучено з реалізації 400 гр. ікри лососевої. Названий дефект виник з причини порушення температурного та вологосного режимів при зберіганні та реалізації цієї продукції.

За органолептичними показниками по наявності ознак псування продукції, що призвело до втрати товарного вигляду, було забраковано та вилучено з реалізації 92,5 кг. картоплі, буряків, цибулі ріпчастої, капусти червонокачанної сезону 2012 року та перець і огірків тепличних, травень 2013 року.

Забраковано та вилучено з реалізації 34 кг. охолодженої риби — сьомги, лосося, форелі, товстолобика, ляща, сазана, сома та карася з причини невідповідності їх за органолептичними показниками — продукція втратила товарний вигляд — консистенція м’яка, рихла охолодженої риби — сьомги, лосося, форелі, товстолобика, ляща, сазана, сома та карася з причини невідповідності їх за органолептичними показниками — продукція втратила товарний вигляд — консистенції м´яка, не пругка, луска тьмяна, наявність на тушках каламутного слизу, зяброві кришки змінили колір на темно-червоний.

Відсутність під час перевірки прибуткових документів та необхідної, доступної та достовірної інформації про виробника продукції позбавляє спеціалістів Інспекції можливості виявити постачальників неякісної продукції.

За допущені порушення Закону України “Про захист прав споживачів” відповідальні особи будуть притягнуті до адміністративної відповідальності, до підприємства будуть застосовані адміністративно-господарські санкції.

**Джерело: "[Українські національні новини](http://www.unn.com.ua/uk/news/1217744-u-brovarakh-prodavali-neyakisni-ribu-ovochi-vino-makaroni-i-myaso)"**
