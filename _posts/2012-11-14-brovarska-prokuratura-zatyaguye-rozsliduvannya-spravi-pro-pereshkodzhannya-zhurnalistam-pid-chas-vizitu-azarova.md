---
title: "Броварська прокуратура затягує розслідування справи про перешкоджання журналістам під час візиту Азарова (оновлено)"
date: 2012-11-14
author: 
  username: "pravoZnaty"
  display_name: "Маєш право знати"
tags: 
  - "inter"
  - "averyanov"
  - "bochkala"
  - "vibir-redaktsiyi"
  - "dyachenko"
  - "zayava-pro-zlochin"
  - "kachor"
  - "mayesh-pravo-znati"
  - "novini"
  - "ombudsmen"
  - "pereshkodzhannya"
  - "prokuratura"
  - "tisk-na-zhurnalistiv"
---

[![](https://mpz.brovary.org/wp-content/uploads/2012/08/Brovarska-mizhrayonna-prokuratura.jpg "Броварська міжрайонна прокуратура")](https://mpz.brovary.org/wp-content/uploads/2012/08/Brovarska-mizhrayonna-prokuratura.jpg)Станом на 14 листопада броварська міжрайонна прокуратура не надала відповіді на заяву броварських журналістів Аліни Дяченко та Андрія Качора з приводу подій, які відбулись 20 жовтня під час візиту до Броварів глави українського уряду. Тоді представників газет «Маєш право знати» та «Громадський захист Київщини» посадові та службові особи броварської райдержадміністрації, міської та районної рад спочатку не пустили до приміщення МКЦ «Прометей», де мала проходити зустріч з Миколою Азаровим та були розташовані дві виборчі дільниці, а потім взагалі розбили їм знімальну техніку та телефони:

<iframe src="http://www.youtube.com/embed/wT7SeNc1I4k" frameborder="0" width="420" height="315"></iframe>

Заяву про злочин Качор та Дяченко зареєстрували в прокуратурі ще _**22 жовтня**_, і відповідно до законодавства правоохоронці мали винести по ній рішення про порушення або відмову у порушенні кримінальної справи протягом десяти днів – до 1 листопада.

[![](https://mpz.brovary.org/wp-content/uploads/2012/11/Zayava-pro-zlochin-Brovari-ZMI_1.jpg "Заява про злочин Бровари ЗМІ_1")](https://mpz.brovary.org/wp-content/uploads/2012/11/Zayava-pro-zlochin-Brovari-ZMI_1.jpg) [![](https://mpz.brovary.org/wp-content/uploads/2012/11/Zayava-pro-zlochin-Brovari-ZMI_2.jpg "Заява про злочин Бровари ЗМІ_2")](https://mpz.brovary.org/wp-content/uploads/2012/11/Zayava-pro-zlochin-Brovari-ZMI_2.jpg)

Проте станом на сьогодні жодної реакції прокуратури по даній заяві немає. У п’ятницю, 9 листопада, Качор надавав пояснення по цій справі заступнику прокурора **Антону Авер’янову**, якому доручили її розгляд, після чого останній пообіцяв винести постанову вже ввечері того ж дня. Втім ні ввечері, ні в понеділок наступного тижня прокуратура так і не виконала вимоги закону.

«_Вчора, коли я заїжджала до прокуратури, щоб нарешті забрати довгоочікувану відповідь, у канцелярії мені сказали, що вона наразі знаходиться у самого Авер’янова, бо їм цей документ для надсилання заявникам ще не передавали. Проте самого заступника прокурора на робочому місці не виявилось, тому ми з Андрієм були змушені сьогодні знову їхати до прокуратури. Проте його кабінет знову було закрито на ключ, а в канцелярії ніяких листів для нас не знайшли_», – розповідає **Аліна Дяченко** та додає: «_Дана ситуація є обурливою не лише тому, що затягується розслідування факту перешкоджання журналістській діяльності, а й тому, що прокуратура, яка має наглядати за дотриманням законодавства, сама ж його і порушує. Маючи 10 днів для винесення рішення, вона уже два тижні не виконує вимоги ст. 97 Кримінально-процесуального кодексу України»._  

**Андрій Качор** також висловив своє незадоволення цією ситуацією: _«Складається враження, що заступник прокурора свідомо саботує винесення справедливого рішення по нашій заяві. Факт вчинення злочинних дій посадовцями районної ради – незаперечний, це бачила вся країна по телебаченню, є купа «залізних» доказів. Але прокуратуру ці обставини не дуже цікавили: за ці 20 днів в мене лише раз відібрали пояснення, не ставлячи жодних уточнюючих запитань по суті справи і навіть не витребувавши знищену техніку в якості речових доказів. Вочевидь, це навмисне затягування справи і в діях прокуратури на даному етапі я вбачаю спробу «відмазати» високопоставлених злочинців. Проте хотів би нагадати, що цією справою зацікавились на найвищому рівні: [розслідування під особистий контроль взяла уповноважена з прав людини у Верховній Раді **Валерія Лутковська**](https://mpz.brovary.org/ukrayinskiy-ombudsmen-vidkrila-provadzhennya-za-skargami-brovarskih-zhurnalistiv-ta-oglyadacha-intera/), яка вже направила звернення до Генеральної прокуратури. За цим процесом уважно стежить журналістська спільнота та громадськість, і всі вимагатимуть від правоохоронців продемонструвати політичну волю, поважати закон і притягнути посадовців-порушників до найсуворішої відповідальності»._

[![](https://mpz.brovary.org/wp-content/uploads/2012/11/List-ombudsmena_1.jpg "Лист омбудсмена_1")](https://mpz.brovary.org/wp-content/uploads/2012/11/List-ombudsmena_1.jpg)[![](https://mpz.brovary.org/wp-content/uploads/2012/11/List-ombudsmena_2.jpg "Лист омбудсмена_2")](https://mpz.brovary.org/wp-content/uploads/2012/11/List-ombudsmena_2.jpg)

Нагадаємо, що інцидент, який стався біля МКЦ «Прометей» за тиждень до парламентських виборів, привернув увагу всеукраїнських ЗМІ. Про нього написали газета «[Факти та коментарі](http://fakty.ua/154552-zamglavy-brovarskoj-rajadministracii-spustivshij-zhurnalista-intera-s-lestnicy-ya-ne-tolkal-vas-video)», «[Українська правда](http://www.pravda.com.ua/news/2012/10/20/6975080/)», «[Телекритика](http://www.telekritika.ua/news/2012-10-20/76072)» та низка інших видань. Також зняти сюжет про події під час візиту Азарова до Броварів приїжджав кореспондент телеканалу «Інтер» **Роман Бочкала**, однак при спробі взяти коментар у заступника голови райдержадміністрації також постраждав: чиновник зіштовхнув журналіста зі сходів.

Роман Бочкала [теж подав заяву про злочин](http://www.telekritika.ua/news/2012-10-23/76123) до Броварської міськрайонної прокуратури. Про те, як броварські правооронці розслідували інцидент з Бочкалою, 14 листопада на телеканалі "Інтер" вийшов [телесюжет](http://podrobnosti.ua/video/summary/2012/11/14/870683.html):
