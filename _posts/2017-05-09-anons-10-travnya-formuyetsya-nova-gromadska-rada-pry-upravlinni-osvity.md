---
title: "АНОНС: 10 травня - формується нова Громадська рада при управлінні освіти"
date: 2017-05-09
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "vibir-redaktsiyi"
  - "gromadska-rada-pri-upravlinni-osviti"
  - "zbori"
  - "novini"
---

**Громадська рада при броварському управлінні освіти і науки [повідомила](https://www.facebook.com/gromadska.rada.osvita/posts/1932272967008292) про чергові збори. Активісти, представники батьківських комітетів шкіл та садочків зазвичай збираються щомісяця для того, аби розглянути актуальні питання, що стосуються їхніх закладів та роботи управління освіти. Цього разу головним питанням буде переформатування Громради. Вхід на збори вільний.**

Як ідеться в оголошенні, збори Громадської ради відбудуться **10 травня о 15:00** за адресою: вул. Гагаріна, 18, 3-й поверх.

Порядок денний зборів:

1. Звіт Громадської ради при Управлінні освіти і науки Броварської міської ради за 2016-2017 роки.
2. Складання повноважень Громадської ради.
3. Створення ініціативної групи щодо формування Громадської ради при Управлінні освіти і науки Броварської міської ради за участю інститутів громадянського суспільства.
4. Різне.

Нагадаємо, Громадську раду при управлінні освіти і науки Броварської міської ради [створено](https://mpz.brovary.org/brovarsku-osvitu-vzyato-pid-gromadskiy-kontrol-aktivisti-ta-batki-stvorili-gromadsku-radu/) в травні 2015 року. Засновниками стали активісти та члени ГО "Броварський народний контроль" **Ігор Романенко** та **Надія Лещик**. До складу колегіального органу увійшли представники броварських шкіл та садочків - активні батьки, члени батьківських комітетів. Позаяк Громадська рада створюється строком на 2 роки, зараз розпочато процес її переобрання.

> Читайте також: ["Громадська рада при управлінні освіти: досягнення за рік"](https://mpz.brovary.org/gromadska-rada-pry-upravlinni-osvity-dosyagnennya-za-rik/)
