---
title: "За два дні в Броварах ліквідують 60 погребів та 40 гаражів, – міськрада"
date: 2016-09-05
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "yezhakov"
  - "aleya-kohannya"
  - "brovary"
  - "viddil-blagoustroyu"
  - "vibir-redaktsiyi"
  - "garazhi"
  - "novini"
  - "pogrebi"
  - "rekonstruktsiya"
  - "remont"
coverImage: "wp-content/uploads/2015/05/Garazhi-NVK-SHkola-8-05.2015_00125.jpg"
---

**Починаючи із сьогоднішнього дня уздовж т.зв. "алеї кохання", що знаходиться поміж вулиць Короленка та Петлюри,  демонтують та засиплять ґрунтом 60 погребів. Після цього візьмуться за ліквідацію 40 збірно-розбірних металевих гаражів по вулиці Ігоря Завірюхіна, що біля дитячої лікарні. Про це під час сьогоднішньої оперативної наради за участю секретаря міськради та в коментарях нашим журналістам розповів Олег Єжаков, голова спеціального відділу контролю за станом благоустрою та зовнішнім дизайном міста.**

Нині на "алеї кохання", що лежить паралельно вулиць Симона Петлюри та Короленка, посеред кварталу, проводиться реконструкція, зокрема прокладають нові доріжки. Нагадаємо, раніше тут, обабіч пішохідної дороги, [демонтували гаражі](https://mpz.brovary.org/sogodni-na-korolenka-demontuvaly-nezakonni-garazhi-foto-video/). Тепер дійшла черга і до погребів, якими користуються місцеві мешканці.

Як зазначив **Олег Єжаков**, погреби перебувають поза законом: їх будували самовільно, усі вони влаштовані на території, яка належить місту. З розповідей свідків, днями на захист своїх підземних володінь виступили близько 20 місцевих мешканців. Водночас, - переконує керівник спецвідділу, - інші жителі висловлюються проти погребів і за облаштування алеї.

Броварська обранка **Ірина Веремчук** днями [розповіла](https://www.facebook.com/groups/brovary/permalink/1349654598397836/), що вона разом із іншими депутатами також виступала за облаштування алеї. Водночас, з її слів, мешканців нібито про демонтаж повідомили лише за тиждень.

\[caption id="attachment\_59810" align="aligncenter" width="600"\][![14203317_677348809083945_6139482435362249475_n](https://mpz.brovary.org/wp-content/uploads/2016/09/14203317_677348809083945_6139482435362249475_n.jpg)](https://mpz.brovary.org/wp-content/uploads/2016/09/14203317_677348809083945_6139482435362249475_n.jpg) Фото: Ірина Веремчук\[/caption\]

\[caption id="attachment\_59864" align="aligncenter" width="600"\][![13934567_1059116997499082_214788691587956532_n](https://mpz.brovary.org/wp-content/uploads/2016/09/13934567_1059116997499082_214788691587956532_n-1.jpg)](https://mpz.brovary.org/wp-content/uploads/2016/09/13934567_1059116997499082_214788691587956532_n-1.jpg) Фото, колаж: Галина Варламова\[/caption\]

\[caption id="attachment\_59870" align="aligncenter" width="600"\][![14100373_1110811939012706_6888973880825472831_n](https://mpz.brovary.org/wp-content/uploads/2016/09/14100373_1110811939012706_6888973880825472831_n.jpg)](https://mpz.brovary.org/wp-content/uploads/2016/09/14100373_1110811939012706_6888973880825472831_n.jpg) Фото: Новини Броварщини\[/caption\]

Як зазначає Олег Єжаков, тільки-но його відомство «розбереться» із погребами, воно стане до демонтажу 40 гаражів по вулиці Ігоря Завірюхіна. Ці металеві споруди, зі слів голови спецвідділу, також є незаконними. Прибирати їх планують, керуючись минулорічним [рішенням](http://docs.brovary.org/p31629/01.12.2015/724) виконкому Броварської міської ради

Нещодавно на захист «будинків» для автомобілів публічно [виступив](https://www.facebook.com/groups/brovary/permalink/1347017285328234/) міський депутат **Олексій Здоровець**. Він, натомість, переконує, що правових підстав для знесення гаражів немає. Обранець пропонує не допустити демонтажу та оформити земельну ділянку належним чином в оренду на власників.
