---
title: "Різаненко добиватиметься невідворотності покарання за перешкоджання журналістам"
date: 2013-05-29
author: 
  username: "pravoZnaty"
  display_name: "Маєш право знати"
tags: 
  - "aktsiya-protestu"
  - "vibir-redaktsiyi"
  - "kachor"
  - "napad-na-zhurnalistiv"
  - "novini"
  - "park-peremoga"
  - "rizanenko"
  - "krivaviy-subotnik"
  - "tisk-na-zhurnalistiv"
coverImage: "wp-content/uploads/2013/05/Rizanenko-na-aktsiyi-u-parku.jpg"
---

**[![Різаненко на акції у парку](https://mpz.brovary.org/wp-content/uploads/2013/05/Rizanenko-na-aktsiyi-u-parku.jpg)](https://mpz.brovary.org/wp-content/uploads/2013/05/Rizanenko-na-aktsiyi-u-parku.jpg)Нині вкрай важливо створити прецедент невідворотності покарання за побиття журналістів та перешкоджання їх професійній діяльності. Про це, як [повідомляє прес-служба депутата](http://rizanenko.org/rizanenko-neobhidno-stvoryty-pretsedent-nevidvorotnosti-pokarannya-za-pereshkodzhannya-zhurnalistskij-diyalnosti.html), заявив народний депутат від “УДАРу” Павло Різаненко в ефірі ТВі.** Він зауважив,  що сповідування законів – це не те, коли чітко прописані закони, а те, коли є невідворотність покарання за будь-який злочин чи порушення.

“_Б’ють журналістів, ламають камери, пишуть заяви про вчинений злочин, але ніхто не несе відповідальність за злочин. 18 травня побили журналістку і фотокора. 25 травня під час мирного суботника у Броварах [побили журналіста](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), від чого він втратив свідомість. Пізніше міліція допитала “гопника”, винного у побитті журналіста, але відпустила. Досі ніхто не поніс ніякої відповідальності_”, – наголосив Павло Різаненко.

Народний депутат зауважив, що наразі вирішується питання щодо притягнення до відповідальності винних у злочинах. “_Якщо “гопники” б’ють журналістів, громадян,  то така людина має понести відповідальність за скоєння злочинів. Це буде впливати на поведінку людей у майбутньому. Потрібно створити прецедент невідворотності відповідальності_”, – заявив Різаненко.

<iframe src="http://tvi.ua/embed.php?video=19195" height="390" width="520" allowfullscreen frameborder="0"></iframe>
