---
title: "Земля селянам!"
date: 2012-08-16
categories: 
  - "kolonka-avtora"
tags: 
  - "vo-svoboda"
  - "zemlya"
  - "mokrets"
---

Ініціативна група с.Мокрець Броварського району, що на Київщині, звернулась за допомогою до Броварської районної організації ВО «Свобода» з питання вилучення у селян землі, яка знаходиться в користуванні у КСП.

12 серпня 2012р. місцева влада мала намір провести збори з питання розформування КСП, якому належить 487га землі,та скасувати державні акти на дану землю, яка належить селянам.

Завдяки свободівцям, які надали місцевим опозиційним депутатам звукопідсилюючу апаратуру та силову підтримку, на початку зборів була донесена правдива мета даних зборів до селян. Виступу депутатів намагались зашкодити голова сільської ради Костенкова Надія Віталіївна, Гудименко Микола Васильович, Дзюбенко Микола, та Соснова Марія Олександрівна (колишня гол. бухгалтер КСП на яку в свій час була відкрита кримінальна справа) на чолі з заступником голови Броварської районної держадміністрації - Миронцем Миколою Петровичем.

Вони намагались вирвати мікрофон з рук опозиціонерів та пошкодити апаратуру. Вимкнули в залі засідання електрику. Але їхні зусилля були марними. Селяни дізналися правду та залишили збори з гаслами: « Земля народу!!!» , «Чиновників за грати!!!»
