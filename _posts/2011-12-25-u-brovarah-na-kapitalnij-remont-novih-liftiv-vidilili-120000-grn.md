---
title: "У Броварах на капітальний ремонт нових ліфтів виділили 120000 грн"
date: 2011-12-25
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
tags: 
  - "zhkg"
  - "lifty"
  - "lagunovoyi-18b"
  - "novini"
  - "osbb"
  - "troshhenko"
---

![](https://mpz.brovary.org/wp-content/uploads/2011/12/Ліфти-Бровари-Лагунової-18б.jpg "Ліфти Бровари, Лагунової 18б")Фінансово підтримувати ОСББ і ЖБК - мета корисна і благородна! Так вирішили і депутати Броварської міської ради, які навіть затвердили [Міську програму фінансової підтримки житлово-будівельних кооперативів та об'єднань співвласників багатоквартирних будинків на 2011-2012 роки](https://www.slideshare.net/sergIlliukhin/340-1306-15092011 "Міська програма підтримки ОСББ"), згідно з якою з бюджету міста виділялось 200тис.грн у 2011 році і 500тис.грн. - у 2012 році.<!--more-->

ОСББ і ЖБК міста радо заходилися готувати всі необхідні документи, адже програма передбачала, що для отримання коштів необхідно мати зокрема: - Акт обстеження технічного стану будинку; - Дефектний акт;

Та не так сталося, як гадалося: не встигли депутати затвердити програму, як виконком вже оголосив список ОСББ, які отримають кошти у 2011 році: [рішення міськвиконкому №520 від 11.10.2011 р.](https://www.slideshare.net/sergIlliukhin/520-11102011 "Рішення міськвиконкому") А пощастило в цьому році двум ОСББ: - **ОСББ "Зоря" (вул.Гагаріна, 5-б)** - 80000 грн. на експертне обстеження та капітальний ремонт житлового будинку; - **ОСББ "М.Лагунової 18-Б" (вул.М.Лагунової, 18-б)** - 120000 грн. на експертне обстеження та капітальний ремонт ліфтів;

#### ОСББ "Зоря"

[![](https://mpz.brovary.org/wp-content/uploads/2011/12/Бровари-ОСББ-Зоря.jpg "Бровари ОСББ Зоря")](https://mpz.brovary.org/wp-content/uploads/2011/12/Бровари-ОСББ-Зоря.jpg)Будинок ОСББ "Зоря" (вул.Гагаріна, 5-б) - це старенька "хрущівка", збудована більше 40 років назад.

Я поспілкувався в телефонному режимі з головою правління ОСББ "Зоря" Людмилою Дмитрівною і вона розповіла, що вже більше 5 років вони просять броварську владу допомогти їм з ремонтом будинку. А проблем там і справді багацько: ще під час будівництва було допущено дуже серйозні помилки і тому тепер будинок сильно просідає, на перших поверхах взагалі стіни їдуть в різні сторони.

Людмила Дмитрівна пожалілася, що виділених 80000 грн. їм на капітальний ремонт точно не вистачить, встигнуть зробити в кращому випадку лише експертне обстеження будинку. Та ще і умови управління ЖКГ дуже жорсткі ставить: кошти обов'язково необхідно витратити у 2011 році, інакше їх необхідно повернути. А чи виділять ще раз - невідомо...

**Згідно рішення Броварської міської ради, прийнятого на позачерговій сесії 20.12.2011 року до програми було внесено зміни: обсяг фінінсування на обстеження та капітальний ремонт житлових будинків зменшено на 80000грн, тобто по факту у 2011 році ОСББ "Зоря" отримало 0,00 грн!**

#### ОСББ "М.Лагунової 18-Б"

[![](https://mpz.brovary.org/wp-content/uploads/2011/12/Бровари-ОСББ-Лагунової-18б.jpg "Бровари ОСББ Лагунової 18б")](https://mpz.brovary.org/wp-content/uploads/2011/12/Бровари-ОСББ-Лагунової-18б.jpg)Зовсім по-іншому виглядають справу у іншого ОСББ - ОСББ "М.Лагунової 18-Б" - цей будинок введено в експлуатацію у 2005-2006 рр і на даний момент у нашому місті це один із найкращих, елітний, так би мовити, будинок! В ньому живуть навіть кілька наших броварських депутатів, серед яких і один із найвпливовіших "регіоналів" міста - Ігор Трощенко (підприємство якого, до речі, і збудувало цей будинок).

В цьому будинку встановлені 4 ліфти OTIS: 2 вантажних (1000 кг) і 2 пасажирських (400 кг). Ліфти експлуатуються вже аж 5-6 років, але, на думку виконкому Броварської міської ради, вже потребують **капітального** ремонту!

Я зателефонував до управління ЖКГ і поспілкувався з Озимай Тетяною Петрівною, яка "опікується" інтересами ОСББ в нашому місті. За її словами, ліфти ОСББ "М.Лагунової 18-Б" зазнали вандальних пошкоджень, тому потребують ремонту.

У своїй відповіді на інформаційний запит "Маєш Право Знати" управління ЖКГ нам повідомили, що жодних актів огляду, кошторисів і т.ін. у них немає, що вони виділили кошти ОСББ, тому відповідльністі за те, як використовуються ці кошти, вони не несуть - розпорядником цих даних є ОСББ, до нього і необхідно звертатися. Нас така відповідь, звичайно, не влаштувала, тому в новому запиті ми запитуємо копії документів, які мало надати кожне ОСББ для того, щоб бути включеним до програми фінансування, а саме: Акт обстеження технічного стану будинку і Дефектний акт. Відповідь наразі очікуємо.

**Згідно рішення Броварської міської ради, прийнятого на позачерговій сесії 20.12.2011 року до програми було внесено зміни: обсяг фінінсування на обстеження та капітальний ремонт ліфтів зменшено на 3000грн, тобто по факту у 2011 році ОСББ "М.Лагунової 18-Б" отримало 117000,00 грн!**

#### Власне розслідування

[![](https://mpz.brovary.org/wp-content/uploads/2011/12/Ліфт-М.Лагунової-18б.jpg "Ліфт М.Лагунової 18б")](https://mpz.brovary.org/wp-content/uploads/2011/12/Ліфт-М.Лагунової-18б.jpg)23 листопада 2011 року комісія у складі 4 активістів: 3 членів Громадської ради при виконкомі Броварської міської ради та представник будинку по вул. М.Лагунової, 18-Б провели обстеження даного будинку і склали Акт обстеження ліфтових кабін будинку по вул.М.Лагунової, 18-Б ([переглянути акт огляду](https://www.slideshare.net/sergIlliukhin/18-10871024 "Акт огляду Бровари Лагунової 18б"))

Нами було з'ясовано, що всі 4 лифти в будинку працюють в нормальному режимі, жодних серйозних поломок впродовж минулих 6 місяців не було: якщо щось і траплялось, то миттєво ремонтувалося впродовж години.

При цьому варто зазначити, що косметичного ремонти ліфти дійсно потребують: там є дірки в лінолеумі, там є трішки подряпані стіни, правила експлуатації ліфтів дуже старенькі і деякі речі там важко прочитати.

Жодної потреби у проведенні капітального ремонту комісія не побачила. Звичайно, ми не заглядали до машинного відділення, але якщо ліфти експлуатуються лише 5-6 років і жодних поломок не було, то що там може потребувати ремонту на 120000 грн ??? І найголовніше - чому зараз, в кінці року, коли спливає термін використання виділених коштів, у ліфтах не здійснено навіть косметичний ремонт?

**Відео з будинку ОСББ "М.Лагунової 18-Б":**

<iframe src="https://www.youtube.com/embed/t_SdoK7PG6c" frameborder="0" width="480" height="360"></iframe>

**Фото будинку ОСББ "М.Лагунової 18-Б":**

[![](https://mpz.brovary.org/wp-content/uploads/2011/12/IMG_0011.jpg)](https://mpz.brovary.org/wp-content/uploads/2011/12/IMG_0011.jpg)

[![](https://mpz.brovary.org/wp-content/uploads/2011/12/IMG_2336.jpg)](https://mpz.brovary.org/wp-content/uploads/2011/12/IMG_2336.jpg)

[![](https://mpz.brovary.org/wp-content/uploads/2011/12/IMG_2323.jpg)](https://mpz.brovary.org/wp-content/uploads/2011/12/IMG_2323.jpg)

Наразі активістами "Маєш Право Знати" надіслано інформаційний запит до ДП "УкрДержБудЕкспертиза", які згідно договору здійснювали експертне обстеження ліфтів і мали скласти кошторис робіт по їх ремонту.

Також дане рішення виконавчого комітету про виділення бюджетних коштів на ремонт нових ліфтів буде обговорюватися на наступному засіданні громадської ради і ми будемо ініціювати процедуру проведення антикорупційної експертизи даного рішення.
