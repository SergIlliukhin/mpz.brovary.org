---
title: "Шлункові інфекції, пограбування амбулаторії та новий план зонування міста — оперативні новини"
date: 2017-07-17
author: 
  username: "mizina"
  display_name: "Дарина Мізіна"
categories: 
  - "brovary"
  - "novyny"
tags: 
  - "bmr"
  - "brovary"
  - "brovaryteploenergiya"
  - "vibir-redaktsiyi"
  - "vikonavchiy-komitet"
  - "zvituvannya"
  - "kolektor"
  - "novini"
  - "ogoloshennya"
  - "operatyvna-narada"
  - "planuvannya"
  - "remont"
  - "hvorobi"
---

**Сьогодні відбулася щотижнева оперативна нарада у Броварській міській раді. Епідеміологічну ситуацію в місті характеризують як благополучну, однак закликають бути обережними з продуктами харчування. Прикрий випадок стався в одній із амбулаторій: у суботу туди прокрався злодій і виніс монітор від комп'ютера. В управлінні містобудування та архітектури повідомили про [оприлюднення плану зонування міста, а також зміненого плану розширення кварталу "Олімпійський"](http://brovary-rada.gov.ua/news/15392.html). Про це розповіли уповноважені представники відповідних служб міста.**

**Епідеміологічна ситуація в місті — благополучна, але з кишковими інфекціями варто бути на строжі** 

![](https://mpz.brovary.org/wp-content/uploads/2017/07/IMG_1234.jpg)

Як повідомляють у Броварському районному відділі лабораторних досліджень ДУ Київський ОЛЦДСЕСУ, за минулий тиждень епідеміологічна ситуація в місті була благополучною. Групових спалахів небезпечних інфекційних захворювань не було. У **38** мешканців міста діагностували або запідозрили небезпечні інфекційні вірусні захворювання. [Як і минулого тижня](https://mpz.brovary.org/zachyneni-na-nich-parky-ta-sanitarne-rozchyshhennya-derev-na-symonenka-operatyvni-novyny/) було зареєстровано **1 випадок сальмонельозу**, знову в дитини. Фахівці вважають, що малеча заразилася побутовим шляхом: через брудні руки або ж немиті продукти. Діагноз **"гастроентероколіт"** поставили **одному** з вихованців дошкільного закладу "Золота рибка". **Два** **випадки вітряної віспи** зареєстрували в ДНЗ "Катюша", і **один** **інфекційного мононуклеозу** — у "Калинці". В обидва заклади направлені рекомендації щодо проведення протиепідеміологічних заходів. Кліщову хворобу Лайма діагностували **двом дорослим**.

Фахівці, однак, підкреслили, що ситуація з захворюванням на гострі кишечні інфекції в Україні все ще напружена. Таке явище характерне для літнього сезону. У зв'язку з цим спеціалісти радять якомога відповідальніше ставитися до вибору продуктів для пікніків.

Гриби, що потроху з'являються в місцевих лісах, можуть стати однією з причин шлункових захворювань. Лікарі схиляються до думки, що убезпечити себе від неприємностей можна якщо вживати гриби промислового виробництва.

![](https://mpz.brovary.org/wp-content/uploads/2017/02/park-pryozernyj-13.jpg)

Минулого тижня закінчилася перевірка трьох бюветних комплексів міста. Відповідно до результатів, вода відповідає нормам. Більше того, представниця Броварського районного відділу лабораторних досліджень ДУ Київський ОЛЦДСЕСУ запевнила, що її можна давати навіть маленьким дітям  без спеціальної підготовки. Також минулого тижня відбувалася перевірка міських озер на наявність бактерій холери.

**Гемодіаліз**

\[caption id="attachment\_72446" align="aligncenter" width="640"\]![](https://mpz.brovary.org/wp-content/uploads/2017/07/IMG_1285.jpg) Валентин Багнюк\[/caption\]

Як розповів **головний лікар Броварської центральної районної лікарні Валентин Багнюк**, наразі очікується довзіл на відкриття від департаменту охорони здоров'я. У зв'язку зі скаргами, що надходили від громадян із інших областей України, процедура перевірки стала ретельнішою й займає більше часу. Комісія у складі обласного фахівці, а також представників департаменту охорони здоров'я вже перевірила місцеві обладнання й документацію, отже, як запевняє Валентин Багнюк, лишається тільки чекати на офіційний дозвіл. Головний лікар міста також висловив припущення, що, можливо, його дадуть уже цього тижня.

**Пограбування амбулаторії**

\[caption id="attachment\_70784" align="aligncenter" width="720"\]![](https://mpz.brovary.org/wp-content/uploads/2017/05/Kravtsov-BMR.jpg) Ігор Кравцов\[/caption\]

Поганими новинами ознаменувався звіт **очільника Центру первинної медико-санітарної допомоги Ігоря Кравцова.** Суботнього вечора невідомий прокрався до амбулаторії загальної практики сімейної медицини №1 (що за адресою вул. Олімпійська, 8-Б) і виніс звідти монітор від комп'ютера. За словами пана Кравцова, поліція прибула на місце злочину лише через 2 години й замість того, аби приділити належну увагу пошуку крадія, детальний опис якого надав один зі свідків, правоохоронці натомість засипали питаннями самого Ігоря Андрійовича.

**Дивні тенденції безробіття**

\[caption id="attachment\_72447" align="aligncenter" width="640"\]![](https://mpz.brovary.org/wp-content/uploads/2017/07/IMG_1268.jpg) Максим Вітер\[/caption\]

Під час оперативної наради міський голова **Ігор Сапожко** звернувся до директора Броварського міськрайонного центру зайнятості **Максима Вітра** щодо незрозумілої ситуації на ринку праці. За словами Ігоря Васильовича, місцеві підприємства, попри достатню кількість вакансій та достойну зарплату, потерпають від браку кадрів. Очільник центру зайнятості пояснює це, насамперед, масовою трудовою еміграцією (пан Вітер навів дані, відповідно до яких лише в Польщі офіційно зареєстровано мільйон праевлаштованих українців). Максим Вітер стверджує, що зараз ситуація на ринку праці на користь найманого працівника, однак загальною тенденцією для України є "трудонедостатність". Відповідно до статистики місцевого центру зайнятості, із початку року кількість зареєстрованих безробітніх була на сотню меншою, аніж пропонованих вакансій.

**Ліквідація наслідків аварії на колекторі та кількамільйонний борг містян**

\[caption id="attachment\_72448" align="aligncenter" width="640"\]![](https://mpz.brovary.org/wp-content/uploads/2017/07/IMG_1280.jpg) Василь Андрєєв\[/caption\]

Директор КП "Броваритеплоенергія" **Василь Андрєєв** розповів, що роботи по ліквідації наслідків аварії на колекторі по вул. Незалежності продовжуються. Наразі підрядники здійснюють ремонтні роботи, рухаючись у напрямку вул. Металургів. Цієї суботи також спеціальною контрукцією було накрито порваний колектор, протягом наступних 2-3-х днів працівники КП спостерігатимуть за його станом.

Під час виступу очільник "Броваритеплоенергії" нарікнув на незадовільний рівень проплати населення. За словами пана Андрєєва, борг містян перед підприємством складає майже **33 мільйони гривень.** Попри очікування керівництва, навіть у літній період виплати не стали справнішими.
