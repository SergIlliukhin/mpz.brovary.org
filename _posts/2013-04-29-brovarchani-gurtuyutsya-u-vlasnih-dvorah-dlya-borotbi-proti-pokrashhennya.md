---
title: "Броварчани гуртуються у власних дворах для боротьби з «покращенням»"
date: 2013-04-29
author: 
  username: "udar"
  display_name: "УДАР"
categories: 
  - "kolonka-avtora"
---

[![DSC_0397](https://mpz.brovary.org/wp-content/uploads/2013/04/DSC_0397.jpg)](https://mpz.brovary.org/wp-content/uploads/2013/04/DSC_0397.jpg)Раптове відключення гарячого водопостачання в стотисячному місті, яким увінчалась «комунальна реформа», що її нині проводить броварська влада, спонукає місцевих мешканців та опозицію об’єднуватись для подолання все нових наслідків безжального «покращення».  Броварська міська організація партії УДАР Віталія Кличка започаткувала серію зустрічей з броварчанами прямо в дворах їхніх будинків. "Ударівці" вийшли безпосередньо до людей, аби порадитись з мешканцями, як далі боротися проти незаконно підвищених тарифів на ЖКГ та й узагалі з усім інфраструктурним колапсом, який чимдалі поглиблюється внаслідок повної нездатності міської влади забезпечити елементарний порядок в місті.

Крім того партійці закликають людей об’єднуватись в будинкові комітети, аби мешканцям багатоповерхівок було легше відстоювати свої права у судовому порядку та представляти позицію цілого будинку у діалогах з владою та комунальниками. Нагадаємо, що минулого року за юридичної підтримки УДАРу вдалось зареєструвати перший у Броварах – а можливо і на Київщині – офіційний будинковий комітет на Незалежності, 10. Тепер мешканцям цього будинку значно легше відстоювати своє право на отримання комунальних послуг належної якості та в повному обсязі від ЖЕКу, а у разі невиконання комунальниками своїх обов’язків – не платити по квитанціям.

[![DSC_0397](https://mpz.brovary.org/wp-content/uploads/2013/04/DSC_03971.jpg)](https://mpz.brovary.org/wp-content/uploads/2013/04/DSC_03971.jpg)

 [![DSC_0399](https://mpz.brovary.org/wp-content/uploads/2013/04/DSC_0399.jpg)](https://mpz.brovary.org/wp-content/uploads/2013/04/DSC_0399.jpg)

[![DSC_0401](https://mpz.brovary.org/wp-content/uploads/2013/04/DSC_0401.jpg)](https://mpz.brovary.org/wp-content/uploads/2013/04/DSC_0401.jpg)

За останні два тижні УДАР провів вже дві подібні зустрічі – у дворах будинків бульвару Незалежності, 2 та на вулиці Короленка. На зустріч з партійцями приходять десятки людей, тому що бачать реальну та системну роботу УДАРу не залежно від того, чи насуваються вибори. УДАР і надалі працюватиме постійно та послідовно і продовжуватиме подібні зустрічі, де намагатиметься спільно з містянами знайти вихід з кризи, в якій сьогодні опинилися Бровари «дякуючи» владі Партії регіонів.
