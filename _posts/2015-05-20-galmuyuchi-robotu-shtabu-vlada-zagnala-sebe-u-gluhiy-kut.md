---
title: "Гальмуючи роботу Штабу по генплану, влада загнала себе у глухий кут"
date: 2015-05-20
author: 
  username: "nikitchina"
  display_name: "Ірина Нікітчина"
categories: 
  - "kolonka-avtora"
tags: 
  - "brovary"
  - "genplan"
  - "misto"
  - "shtab"
  - "shtab-z-rozrobki-zmin-do-genplanu"
coverImage: "wp-content/uploads/2015/06/gadannya-shtab-7.jpg"
---

[![Ірина Нікітчина: «Гальмуючи роботу Штабу, влада загнала себе у глухий кут»](https://mpz.brovary.org/wp-content/uploads/2015/05/7.jpg)](https://mpz.brovary.org/wp-content/uploads/2015/05/7.jpg)Існує запитання: «Чи зайшов Штаб щодо розробки та громадського обговорення змін до Генерального плану міста Бровари у глухий кут?».

Я **—** оптиміст і так би не казала. Бачу закономірний розвиток, боротьбу протилежностей, наразі ми знаходимося в точці перервності здійсненого безперервного повного витку, підготовці до стрибка, переходу кількості в нову якість.

Робота Штабу не є тупцювання на місці. Ми увійшли до нього вже з великою кількістю напрацювань та пропозицій, готовими до ще більш поглибленого аналізу, за умови оприлюднення додаткових матеріалів щодо чинного генерального плану.

[![Ірина Нікітчина: «Гальмуючи роботу Штабу, влада загнала себе у глухий кут»](https://mpz.brovary.org/wp-content/uploads/2015/05/6-e1432021050251.jpg)](https://mpz.brovary.org/wp-content/uploads/2015/05/6.jpg)

Цілий місяць витратили на прописування організаційних та процедурних питань, на звернення та запити на «неотримання інформації».

Що ж врешті-решт відбувається за завісою Штабу? Хто гальмує його діяльність? Тут не можна назвати одне конкретне прізвище. Це ціла система. Чи можна бути настільки наївними і сподіватися на добровільну співпрацю міської влади у питаннях розвитку міста в інтересах громади на фоні містобудівного свавілля ? Воно ж не саме по собі виникло.

[![Ірина Нікітчина: «Гальмуючи роботу Штабу, влада загнала себе у глухий кут»](https://mpz.brovary.org/wp-content/uploads/2015/05/5-e1432021137389.jpg)](https://mpz.brovary.org/wp-content/uploads/2015/05/5.jpg)

Активісти поставили не одне незручне питання. Таким є запит на ознайомлення з містобудівними умовами і обмеженнями, що надавалися вже на збудовані об’єкти **—** багатоповерхівки по вул. Чорновола 9,11,15; торгові комплекси «Олді», «Епіцентр», «Новус» та ті, що зводяться по вул. Київській. Перелік можна продовжити, але для початку вистачить.

Не озброєним оком видно, що зведення будинків підвищеної поверховості ведеться упередженими темпами, до того ж занадто щільно, з порушенням діючих Державних Будівельних Норм і Правил (ДБН).

До чого це призведе найближчої перспективи? До соціального невдоволення, інженерного та транспортного колапсу.

Потрібно неодмінно додати той факт, що служба Надзвичайних ситуацій Броварів не пристосована до нових завдань, пов’язаних із гасінням пожеж на висоті більшій за 9 поверхів, пожежних депо нового типу немає. А забудовник в корупційному тандемі із владою міста все створює і створює потенційні загрози.

[![1](https://mpz.brovary.org/wp-content/uploads/2015/05/14-e1432030377292.jpg)](https://mpz.brovary.org/wp-content/uploads/2015/05/14.jpg)

Влада намагається наостанок надихатись, тому чимдуж перекриває кисень активістам, не заважає новим незаконним будівництвам, в місті вирубуються зелені насадження, а в угоду приватним інтересам виділяються земельні ділянки таким чином, що ще більше ускладнює містобудівну ситуацію.

Повернімося до нашої першої контрольної точки **—** 14 травня 2015 року. Це дата призначеного IV-го засідання Штабу, яке не відбулося. Чому? Це безальтернативна вимога, без надання для вивчення текстових та графічних матеріалів діючого Генплану за 1999 рік, відносно якого вносяться зміни, призначення дати наступних засідань втрачає зміст.

Тут читач запитає: «Чи не є це той самий глухий кут Штабу?». Ні! Це є глухий кут, в який загнано владу.

15 травня народним депутатом Павлом Різаненком виголошена вимога від ВРУ **—** «Депутатський запит до міського голови міста Бровари щодо оприлюднення Генерального плану міста Бровари», за ігнорування якої настає кримінальна відповідальність».

[![Ірина Нікітчина: «Гальмуючи роботу Штабу, влада загнала себе у глухий кут»](https://mpz.brovary.org/wp-content/uploads/2015/05/111-e1432021253365.jpg)](https://mpz.brovary.org/wp-content/uploads/2015/05/111.jpg)

Міська рада зобов’язана:

**—** Вжити заходів щодо оприлюднення текстових та графічних матеріалів генерального та детальних планів території міста Бровари шляхом їх розміщення на веб-сайті органу місцевого самоврядування, у загальнодоступному місці в приміщенні органу місцевого самоврядування та оприлюднення у місцевих періодичних друкованих засобах масової інформації;

**—** Вжити заходів щодо притягнення до дисциплінарної відповідальності осіб, винних в протиправній бездіяльності, яка полягає в ухиленні від оприлюднення матеріалів генерального та детальних планів території міста Бровари.

Ось таку жирну крапку поставлено на знущаннях над громадськістю.

Подальші наші дії **—** поглиблений аналіз можливостей, ще не втрачених для міста, вироблення стратегії розвитку міста, екологічного, безпечного, самодостатнього, комфортного для життя та ведення бізнесу.
