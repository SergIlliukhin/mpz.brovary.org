---
title: "39 адрес: у Броварах проведуть капітальні ремонти дворових доріг"
date: 2016-06-08
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "doroga"
  - "novini"
  - "proyizd"
  - "remont"
  - "uzhkg"
---

**До кінця року у Броварах планують здійснити низку капітальних ремонтів міжбудинкових проїздів. Нещодавно виконавчий комітет міськради збільшив перелік таких об’єктів до 39. Раніше дорожнє покриття частини вказаних доріг планували лише «підлатати». Додаткові гроші на капремонти планують виділити згодом. Однак, роботи можна буде починати одразу після розроблення відповідних проектів, оскільки кошти на такі потреби вже були закладені раніше. Про це «Маєш право знати» розповіла Тетяна Нагорна, заступник начальника Управління житлово-комунального господарства Броварської міської ради.**

Учора виконавчий комітет Броварської міської ради [ухвалив зміни](http://docs.brovary.org/p37176/07.06.2016/331) до свого лютневого рішення «Про затвердження Переліків об’єктів комунальної власності, які підлягають поточному та капітальному ремонтам в 2016 році». Згідно із документом, перелік міжбудинкових проїздів, які планують суттєво відремонтувати у ІІ півріччі, зріс із 24 до 39. За більшістю нових адрес раніше планували поточний, тобто дрібний, ремонт.

\[caption id="attachment\_57141" align="aligncenter" width="600"\][![Ремонт_проїздів_00004](https://mpz.brovary.org/wp-content/uploads/2016/06/Remont_proyizdiv_00004.jpg)](https://mpz.brovary.org/wp-content/uploads/2016/06/Remont_proyizdiv_00004.jpg) Проїзд по вул. Героїв Небесної Сотні, 7 хотіли лише «підлатати», але виконком вирішив відремонтувати його капітально\[/caption\]

Як розповіла Тетяна Нагорна, у минулому інформацію про необхідність ремонтів проїздів вони отримували від ЖЕКів міста. Однак, згодом самостійно провели перевірку. Виявилось, що стан деяких покриттів значно гірший, ніж вказали комунальні підприємства. Саме тому вирішили «перевести» деякі об’єкти зі списку поточного ремонту до переліку на капітальний.

\[spoiler title="Оновлений перелік проїздів, які підлягають капремонту у 2016 році" open="0" style="2"\]

| № п/п | Адреса |   Строк виконання  (квартал) |   Відповідаль- ний |
| --- | --- | --- | --- |
| 1 | Вул. Олімпійська, 10- А | III-IY | УЖКГ |
| 2 | Вул.  Броварської сотні , 16 | \-«- | \-«- |
| 3 | Вул.  Володимира Великого , 1 | \-«- | \-«- |
| 4 | Вул. Поповича, 4 | \-«- | \-«- |
| 5 | Вул.  Москаленка Сергія , 7 | \-«- | \-«- |
| 6 | Вул.  Москаленка Сергія , 9 | \-«- | \-«- |
| 7 | Вул.  Москаленка Сергія , 11 | \-«- | \-«- |
| 8 | Вул.  Москаленка Сергія , 13 | \-«- | \-«- |
| 9 | Вул.  Москаленка Сергія , 15 | \-«- | \-«- |
| 10 | Вул. Геологів, 1 | \-«- | \-«- |
| 11 | Вул. Геологів, 2 | \-«- | \-«- |
| 12 | Вул. Геологів, 3 | \-«- | \-«- |
| 13 | Вул. Київська, 168 | \-«- | \-«- |
| 14 | Вул. Некрасова, 1 -А | \-«- | \-«- |
| 15 | Вул. Оболонська, 76 | \-«- | \-«- |
| 16 | Вул.  Кобзарська , 4 | \-«- | \-«- |
| 17 | Вул.  Голуба Аркадія , 1 | \-«- | \-«- |
| 18 | Вул.  Голуба Аркадія , 5 | \-«- | \-«- |
| 19 | Вул. Шевченка, 8 | \-«- | \-«- |
| 20 | Бульв. Незалежності, 16- В | \-«- | \-«- |
| 21 | Бульв. Незалежності, 3 | \-«- | \-«- |
| 22 | Бульв. Незалежності, 2 | \-«- | \-«- |
| 23 | Бульв. Незалежності, 2- А | \-«- | \-«- |
| 24 | Бульв. Незалежності, 6 -В | \-«- | \-«- |
| 25 | Бульв. Незалежності, 7 |  |  |
| 26 | Вул. Лагунової Марії, 13-А |  |  |
| 27 | Вул. Лагунової Марії, 13-А |  |  |
| 28 | Вул.  Володимира Великого , 2 |  |  |
| 29 | Вул.  Онікієнка Олега , 69 А |  |  |
| 30 | Вул.  Онікієнка Олега , 69 Б |  |  |
| 31 | Вул.  Онікієнка Олега , 71 А |  |  |
| 32 | Вул.  Онікієнка Олега , 73 А |  |  |
| 33 | Вул. Короленка, 50 |  |  |
| 34 | Вул. Короленка, 68 Б |  |  |
| 35 | Вул. Героїв Небесної Сотні , 7 |  |  |
| 36 | Вул.  Ярослава Мудрого , 8 |  |  |
| 37 | Вул. Київська, 166 |  |  |
| 38 | Вул. Гагаріна, 2 |  |  |
| 39 | Вул.  Москаленка Сергія , 19 |  |  |

\[/spoiler\]

\[spoiler title="Оновлений перелік проїздів, які підлягають поточному ремонту у 2016 році" open="0" style="2"\]

| № п/п | Адреса |   Строк виконання  (квартал) |   Відпові- дальний |
| --- | --- | --- | --- |
| 1 | Вул. Грушевського, 3 | III-IY | УЖКГ |
| 2 | Вул. Сєдова, 1 | \-«- | \-«- |
| 3 | Бульв. Незалежності, 11 | \-«- | \-«- |
| 4 | Вул. Героїв УПА, 13 | \-«- | \-«- |

\[/spoiler\]

У списку капітального ремонту також з’явилися зовсім нові об’єкти, де ремонту не планували ніякого. Серед них – проїзди по бульв. Незалежності, 7; по вул. Володимира Великого, 2 та по вул. Сергія Москаленка, 19. Водночас, із переліку на поточний ремонт зникла дворова дорога по вулиці Короленка, 68 А. Як пояснили в управлінні житлово-комунального господарства, там був необхідний лише ремонт тротуарів. Його своїми силами вже здійснив відповідний ЖЕК.

Як ідеться у рішенні виконкому, ремонти проїздів передбачені на ІІІ та ІV квартали 2016 року. Однак, зі слів Тетяни Нагорної, деякі роботи із поточних ремонтів уже почали – по вул. Грушевського, 3 та по бульв. Незалежності, 11. Усього в оновленому переліку дрібних ремонтів міжбудинкових проїздів лишилось тільки 4 об’єкти.

\[caption id="attachment\_57142" align="aligncenter" width="600"\][![Ремонт_проїздів_00002](https://mpz.brovary.org/wp-content/uploads/2016/06/Remont_proyizdiv_00002.jpg)](https://mpz.brovary.org/wp-content/uploads/2016/06/Remont_proyizdiv_00002.jpg) Проїзд по вул. Грушевського, 3 справді почали ремонтувати\[/caption\]

Водночас, як пояснює заступник начальника управління, для здійснення капітальних ремонтів необхідно розробити відповідні проекти. На всю процедуру має піти близько місяця. Після цього можна буде починати роботи.

Пані запевняє, що капітальні ремонти проїздів можна буде виконувати не очікуючи рішень міськради про виділення додаткового фінансування. Адже раніше депутати вже передбачили гроші на такі роботи. Водночас, зазначає Тетяна Нагорна, додати коштів депутати зможуть найймовірніше вже наступної чергової сесії – 4 серпня.

Варто зазначити, що у січні цього року Броварська міська рада [передбачила](http://www.brovary.kiev.ua/r%D1%96shennya-m%D1%96sko%D1%97-radi-v%D1%96d-2801-2016-%E2%84%96-99-05-07-pro-vnesennya-zm%D1%96n-do-m%D1%96sko%D1%97-programi-utrimannya-ta-r) на роботи із капітального ремонту проїздів і тротуарів **1,64 млн. грн**. А на поточний ремонт – **199 тис. грн.** Скільки нададуть додаткового фінансування і з яких джерел, чиновники наразі не уточнюють.

_Фото - Дмитро Карпій_
