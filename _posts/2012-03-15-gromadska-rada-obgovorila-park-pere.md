---
title: "Громадська рада обговорила питання зменшення території Парку Перемога"
date: 2012-03-15
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
  - "video"
tags: 
  - "andriyevskyj"
  - "brovary"
  - "gromadska-rada"
  - "zberezhemo-peremogu"
  - "fedorenko"
  - "fesko"
---

![](https://mpz.brovary.org/wp-content/uploads/2012/03/Обговорення-Парку-Перемога.jpg "Обговорення Парку Перемога")На сьогоднішньому засіданні Громадської Ради обговорювалось питання стосовно [зменшення території Парку Перемога](https://mpz.brovary.org/park-peremoga-u-nebezpeci/ "Парк “Перемога” у небезпеці!"), яке відбулось внаслідок "інвентаризації", проведеної міською владою у минулому році. В результаті цієї "інвентаризації" частина територій із земель рекреаційного призначення перетворилася у землі резервного фонду міста - і в результаті [були передані ПП "Феско"](https://mpz.brovary.org/yak-brovarski-regionali-parkovu-zonu-zahopluvali/ "Як броварські регіонали паркову зону захоплювали"), власником якого є очільник броварської "Партії Регіонів" **Сергій Федоренко**.<!--more-->

Ми з колегами зробили все можливе, щоб переконати Громадську раду створити комісію для вивчення даного питання. Проте, нажаль, безрезультатно: **За-4, Проти-8, Утримались-5**. Перемогою можна вважати вже той факт, що кількість людей, які не проти (9) більше, ніж кількість людей, які були проти (8).

Завтра очікуйте на МПЗ повний репортаж про засідання, а поки що пропоную до Вашої уваги 20-хвилинне відео нашого обговорення. Доповідає: **Сергій Іллюхін** - Демократичний Альянс Голос за кадром: **Вадим Андрієвський** - голова Громадської ради, депутат міської ради, який голосував ЗА виділення земельної ділянки пану Федоренку, тому на засіданні активно переконував Громадську раду проголосувати проти рішення, яке ми пропонували.

<iframe width="480" height="360" src="http://www.youtube.com/embed/jf-vgVJDfD0" frameborder="0" allowfullscreen></iframe>

**P.S.** Це була вже друга година мого виступу, тому втома давалась взнаки. Спочатку пояснював трішки заплутано, але потім увійшов у колію і стало простіше :)
