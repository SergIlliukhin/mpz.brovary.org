---
title: "Система «Prozorro»: як без «відкатів» заробляти на державному тендері"
date: 2016-06-10
author: 
  username: "yschenko"
  display_name: "Ірина Ющенко"
categories: 
  - "hromada"
  - "aktsiyi-zahodi"
tags: 
  - "prozorro"
  - "brovary"
  - "vibir-redaktsiyi"
  - "novini"
  - "park-peremoga"
  - "publichni-zakupivli"
  - "tenderni-torgy"
  - "trening"
coverImage: "wp-content/uploads/2016/06/4720_w_647.jpg"
---

**Броварські чиновники ногами і руками [проти](https://mpz.brovary.org/brovarska-meriya-ne-hoche-kupuvaty-poslugy-cherez-systemu-prozorro) проведення закупівлі робіт та послуг за бюджетний кошт через** **електронну систему **«Prozorro******»****, хоча останню** **і визнано [найкращою системою закупівель у світі](http://www.epravda.com.ua/rus/news/2016/05/19/593140/).**  ****Після підписання президентом Закону «Про публічні закупівлі», з 1 квітня 2016 року Україна намагається наздогнати Європу, яка вже перейшла на електронні тендери через «Prozorro». Чемпіоном із цього нововведення в Україні стала Дніпропетровська область. Щоб «на пальцях» пояснити броварчанам роботу нової системи електронних закупівель та зрозуміти, як можна чесно, без «відкатів» заробляти на державному тендері,** на запрошення  **команди броварського осередку «Демократичний Альянс»**** **у наше місто приїхав фахівець у галузі публічних закупівель із Дніпра (колишній Дніпропетровськ) Артем Романюков.**

Як розповів присутнім на тренінгу представникам бізнесу, громадським активістам та журналістам **Артем Романюков,** активісти Дніпра почали впровадження системи «Prozorro» в життя свого міста ще в березні 2015 року. До слова: **«Prozorro»** - спільна розробка громадських активістів, бізнесу, світових експертів, недержавних організацій у боротьбі з корупцією. Розпочали з проведення моніторингу, навчання як для чиновників, так і бізнесу, розробки відповідних рішень для місцевої влади, створення «гарячої лінії».

\[caption id="attachment\_57200" align="aligncenter" width="600"\][![Прозоро](https://mpz.brovary.org/wp-content/uploads/2016/06/12-3.jpg)](https://mpz.brovary.org/wp-content/uploads/2016/06/12-3.jpg) Артем Романюков\[/caption\]

[![Прозоро](https://mpz.brovary.org/wp-content/uploads/2016/06/9-3.jpg)](https://mpz.brovary.org/wp-content/uploads/2016/06/9-3.jpg)

У той час по всій Україні  розпочалося впровадження електронних державних закупівель в рамках пілотного проекту через платформу «Prozorro» на допорогових закупівлях (до **200 тис грн** для товарів і послуг, а також до **1,5 млн грн** для робіт)**,** за яких не потрібно проводити відповідні процедури. Це було своєрідне «тренування» перед запровадженням електронізації тих державних закупівель, вартість яких перевищує пороги.

А в лютому поточного року, підписавши Закон «Про публічні закупівлі», президент дав старт на перехід тендерних торгів в Україні на електронні рейки. Через «Prozorro» в нашій країні проводитимуть усі закупівлі товарів і послуг вартістю від 200 тис грн і закупівлі робіт вартістю від 1,5 млн грн. Цей перехід  має відбутися протягом 2016 року. І проходитиме він у два етапи: з 1 квітня в електронний режим мають перевести всі закупівлі органи центральної влади та державні підприємства, а з 1 серпня – решта державних замовників. 

\[caption id="attachment\_57195" align="aligncenter" width="600"\][![Прозоро](https://mpz.brovary.org/wp-content/uploads/2016/06/7-3.jpg)](https://mpz.brovary.org/wp-content/uploads/2016/06/7-3.jpg) Експерти підрахували, що перехід України на  нову систему тендерних закупівель уже в 2016  році дозволить заощадити державі 5 млрд грн\[/caption\]

[![Прозоро](https://mpz.brovary.org/wp-content/uploads/2016/06/10-3.jpg)](https://mpz.brovary.org/wp-content/uploads/2016/06/10-3.jpg)

У [Дніпропетровській області](http://www.rbc.ua/ukr/news/sistemu-prozorro-perehodyat-eshche-gosuchrezhdeniy-1441783691.html) реформувалися найпершими. Там на систему«Prozorro» вже перейшли понад 150 держустанов.  Сьогодні  Дніпропетровщина є лідером у впровадженні «Prozorro» та чемпіоном у об’ємах закупівель, які в сотню разів перевищують об’єми у всіх областях країни разом узятих. Бровари в цьому плані пасуть задніх. І цьому є причина. Як пояснив Артем Романюков, саботування впровадження «Prozorro» на закупівлю робіт та послуг за бюджетний кошт відкриває широке поле для зловживань, адже половина ринку на допорогових закупівлях залишається в «сірій» зоні. Натомість перехід на електронний формат державних закупівель – це нові правила гри, які знижують корупційні ризики до мінімуму. Присутні на тренінгу поцікавилися, як «Prozorro» бореться з торгами «під свого». І озвучили ситуацію, що наразі склалася з модернізацією броварського [парку «Перемога»](https://mpz.brovary.org/park-yak-rubikon-abo-chyya-peremoga-mera-chy-gromady/), коли замовник, маючи [18 млн грн державних коштів,](https://mpz.brovary.org/obureni-brovarchany-zirvaly-torgy-shhodo-18-miljoniv-gryven-na-kapremont-parku-peremoga/)  намагається просунути «свого» виконавця для отримання «відкатів».

[![Прозоро](https://mpz.brovary.org/wp-content/uploads/2016/06/5-3.jpg)](https://mpz.brovary.org/wp-content/uploads/2016/06/5-3.jpg)

[![Прозоро](https://mpz.brovary.org/wp-content/uploads/2016/06/13-2.jpg)](https://mpz.brovary.org/wp-content/uploads/2016/06/13-2.jpg)

_«Ця схема до_ _«Prozorro»_ _не має ніякого відношення,_ **\-** пояснив Артем Романюков. -  _Торги "під свого" створені, щоб обдурити мешканців міста та бізнес. Завжди, коли замовник та постачальник йдуть на такий ризик, вони переконані, що нікому не прийде в голову перевірити акт виконаних робіт та порівняти його з тим, що зроблено насправді. Якщо і конкурентам, і людям байдуже на це, то що може зробити система «Prozorro»?»_

Загалом система електронних закупівель побудована так, щоб економити державні кошти, каже Артем Романюков. Одним із ключових принципів системи є зручність як для замовників, так і для постачальників.

[![Прозоро](https://mpz.brovary.org/wp-content/uploads/2016/06/8-3.jpg)](https://mpz.brovary.org/wp-content/uploads/2016/06/8-3.jpg)

Серед головних досягнень системи – збільшення конкуренції між торговельними майданчиками за постачальників та можливість заробити. Так за кожну пропозицію від кожного учасника торгів майданчику надходять відсотки. Так само і за вдало проведені торги.

[![Прозоро](https://mpz.brovary.org/wp-content/uploads/2016/06/16-1.jpg)](https://mpz.brovary.org/wp-content/uploads/2016/06/16-1.jpg)

[![Прозоро](https://mpz.brovary.org/wp-content/uploads/2016/06/6-3.jpg)](https://mpz.brovary.org/wp-content/uploads/2016/06/6-3.jpg)

Щоб почати роботу у системі, підприємцю достатньо зайти на сайт [**www.prozorro.org**](https://prozorro.gov.ua/) і вибрати один із майданчиків, на якому буде найзручніше продавати свої товари і послуги. Артем Романюков покроково розповів броварчанам, як провести ідеальні торги.

[![Прозоро](https://mpz.brovary.org/wp-content/uploads/2016/06/14-2.jpg)](https://mpz.brovary.org/wp-content/uploads/2016/06/14-2.jpg)

[![Прозоро](https://mpz.brovary.org/wp-content/uploads/2016/06/4-3.jpg)](https://mpz.brovary.org/wp-content/uploads/2016/06/4-3.jpg)

Щоб визначити точнішу ціну необхідних закупівель, найперше, що варто зробити, промоніторити ринок. Потім - запросити потенційних постачальників, прописати специфіку товару, оголосити торги на суму не менше 3 000 грн, залишити 1 робочий день на уточнення, до 5 днів -  на прийом пропозицій, тримати крок аукціону на рівні 0,5-3% від суми торгів, мінімально та обгрунтовано прописати кваліфікаційні вимоги. Після проведення аукціону дати можливість учаснику, пропозиція якого виявилася найменшою, надати скан-копії документів, яких не вистачає, а в 2-3-денний строк - оригінал документів. І останнє – вказати об’єктивні строки розрахунку із постачальником.

Завершуючи тренінг, виступаючий наголосив, що депутати мають контролювати всі процеси, що відбуваються в міськраді. А броварські чиновники мають зрозуміти: підписання Закону «Про публічні закупівлі» -  сигнал, що перехід на електронну систему, тобто на чесні і прозорі торги, незворотний.

**Фото - автора**
