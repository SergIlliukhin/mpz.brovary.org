---
title: "Тимошенко: «Я готую спеціальну заяву по ситуації у Броварах»"
date: 2016-04-27
author: 
  username: "pravoznaty"
  display_name: "Маєш право знати"
categories: 
  - "vlada"
  - "aktsiyi-zahodi"
tags: 
  - "batkivshhina"
  - "bondarev"
  - "vibir-redaktsiyi"
  - "deputati"
  - "novini"
  - "pres-konferentsiya"
  - "reznik"
  - "sapozhko"
  - "terminal"
  - "timoshenko"
coverImage: "wp-content/uploads/2016/04/IMG_6608.jpg"
---

**Лідер ВО «Батьківщина» Юлія Володимирівна Тимошенко проінформована про політичну кризу у Броварах і найближчим часом має намір оприлюднити відповідну заяву з цього приводу. Про це це сама Тимошенко сказала під час сьогоднішньої прес-конференції у Броварах, відповідаючи на запитання журналістів «Маєш право знати».**

Прес-конференція відбулась у конференц-залі ТРЦ «Термінал» після проведення зїзду депутатів місцевих рад Кииївщини від партії «Батьківщина», котрий також відбувся у Броварах. У залі в очікуванні прес-конференції зібралося кілька десятків журналістів місцевих та центральних ЗМІ, зокрема близько десяти телекамер, один з телеканалів проводив пряму трансляцію заходу.

[![07D_4302](https://mpz.brovary.org/wp-content/uploads/2016/04/07D_4302.jpg)](https://mpz.brovary.org/wp-content/uploads/2016/04/07D_4302.jpg)

Окрім того, серед присутніх можна було помітити депутатів броварської міської ради від «Батьківщини» **Олександра Резніка, Бориса Дудка, Сергія Бельського**, обласних депутатів **Олександра Сімановського, Олега Кищука**, голову Київської обласної організації «Батьківщина» **Костянтина Бондарева.** Також на захід прийшов і броварський міський голова **Ігор Сапожко.**

[![IMG_6560](https://mpz.brovary.org/wp-content/uploads/2016/04/IMG_6560.jpg)](https://mpz.brovary.org/wp-content/uploads/2016/04/IMG_6560.jpg)

Перед початком прес-конференції між рядами журналістів пустили лабрадора, який, вочевидь, навчений шукати небезпечні предмети та вибухівку. Нічого подібного не знайшли.

[![07D_4309](https://mpz.brovary.org/wp-content/uploads/2016/04/07D_4309.jpg)](https://mpz.brovary.org/wp-content/uploads/2016/04/07D_4309.jpg)

Зрештою, приблизно з десятихвилинним запізненням, до зали увійшла **Юлія Тимошенко.**

[![07D_4312](https://mpz.brovary.org/wp-content/uploads/2016/04/07D_4312.jpg)](https://mpz.brovary.org/wp-content/uploads/2016/04/07D_4312.jpg)

[![07D_4316](https://mpz.brovary.org/wp-content/uploads/2016/04/07D_4316.jpg)](https://mpz.brovary.org/wp-content/uploads/2016/04/07D_4316.jpg)

[![07D_4318](https://mpz.brovary.org/wp-content/uploads/2016/04/07D_4318.jpg)](https://mpz.brovary.org/wp-content/uploads/2016/04/07D_4318.jpg)

[![07D_4321](https://mpz.brovary.org/wp-content/uploads/2016/04/07D_4321.jpg)](https://mpz.brovary.org/wp-content/uploads/2016/04/07D_4321.jpg)

На початку власного виступу Юлія Володимирівна повідомила, що сьогодні склад депутатів місцевих рад від «Батьківщини» оновився приблизно на 80%. «Це абсолютно нові люди в нашій партії, молоді та активні, і всі вони повідомляють про те, як тяжко зараз живеться людям в українських містах та селах».

[![IMG_6539](https://mpz.brovary.org/wp-content/uploads/2016/04/IMG_6539.jpg)](https://mpz.brovary.org/wp-content/uploads/2016/04/IMG_6539.jpg)

Зі слів Тимошенко, сьогодні на місцевому рівні найбільш болюча проблема – проблема землі. «Земельна корупція роз’їдає сьогодні країну у всіх регіонах. Ми вчимо наших депутатів, як захищати земельні інтереси громадян та допомагати людям чесно отримати свої земельні ділянки», - підкреслила Тимошенко.

[![IMG_6553](https://mpz.brovary.org/wp-content/uploads/2016/04/IMG_6553.jpg)](https://mpz.brovary.org/wp-content/uploads/2016/04/IMG_6553.jpg)

За тим лідер «Батьківщини» перейшла до питань національного  характеру, зокрема що стосувалося сьогоднішнього рішення уряду щодо підняття ціни на газ для населення. Наприкінці промови Тимошенко наголосила, що наразі єдиним виходом для країни є проведення дочасних парламентських виборів.

[![IMG_6543](https://mpz.brovary.org/wp-content/uploads/2016/04/IMG_6543.jpg)](https://mpz.brovary.org/wp-content/uploads/2016/04/IMG_6543.jpg)

Після цього модератор прес-конференції запропонувала журналістам ставити свої запитання. Можливістю поставити свої запитання скористались лише журналісти телеканалу «112» та нашого видання. Наш кореспондент поцікавився,  чи відома Юлії Тимошенко ситуація у броварській владі та міській раді зокрема та як вона ставиться до «реваншу регіоналів» у Броварах, який відбувається так само, як і в українському парламенті.

[![07D_4335](https://mpz.brovary.org/wp-content/uploads/2016/04/07D_4335.jpg)](https://mpz.brovary.org/wp-content/uploads/2016/04/07D_4335.jpg)

«Міським головою в нашому місті лишається людина, свого часу обрана від Партії регіонів, але сьогодні його підтримують і депутати т.зв. «майданівських партій». Ви говорите про дострокові парламентські вибори у зв’язку з «реваншем регіоналів» у Верховній Раді, але що робити в аналогічній ситуації місцевим громадам у той час, коли до наступних місцевих виборів ще досить довго?».

[![IMG_6599](https://mpz.brovary.org/wp-content/uploads/2016/04/IMG_6599.jpg)](https://mpz.brovary.org/wp-content/uploads/2016/04/IMG_6599.jpg)

На це Юлія Тимошенко відповіла, що «прийняла сигнал» і найближчим часом має намір підготувати та оприлюднити окрему заяву щодо ситуації у Броварах. «Я впевнена, що ми маємо донести до людей інформацію про тих політиків, які рятують сьогодні Україну і тих, хто її руйнує. Об'єднуватися ми можемо лише навколо ідеї побудови сильної країни», - сказала Тимошенко і перейшла до популярної теми офшорних схем українських та світових високопосадовців.

[![IMG_6608](https://mpz.brovary.org/wp-content/uploads/2016/04/IMG_6608.jpg)](https://mpz.brovary.org/wp-content/uploads/2016/04/IMG_6608.jpg)

На цьому конференція, котра тривала близько 40 хвилин, завершилася. Юлія Тимошенко покидала торговельний центр через центральний вхід у супроводі броварських депутатів від «Батьківщини» та міського голови Ігоря Сапожка.

[![07D_4342](https://mpz.brovary.org/wp-content/uploads/2016/04/07D_4342.jpg)](https://mpz.brovary.org/wp-content/uploads/2016/04/07D_4342.jpg)

Фото Світлани Яцив
