---
title: "У Броварах оголосили конкурс на керівників дитячих садочків \"Золота рибка\" та \"Калинка\""
date: 2016-09-06
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "dytyachyj-sadochok"
  - "zolota-rybka"
  - "kalynka"
  - "konkurs"
  - "konkursnyj-vidbir-kerivnykiv-navchalnyh-zakladiv"
  - "novini"
  - "upravlinnya-osviti"
coverImage: "wp-content/uploads/2016/09/image25833475.jpg"
---

**Управління освіти і науки Броварської міської ради оголосило конкурс на заміщення вакантної посади завідувачів дошкільних навчальних закладів [«Золота рибка»](https://brovary-rada.gov.ua/news/14304.html) та [«Калинка»](https://brovary-rada.gov.ua/news/14305.html). Вимогами до кандидатів на посаду є вища фахова педагогічна освіта на рівні спеціаліста або магістра та стаж роботи не менше 3-х років. Про це [йдеться](https://brovary-rada.gov.ua/news/?c=2) в оголошеннях, опублікованих на офіційному сайті Броварської міськради.**

Як зазначається в оголошені, кваліфікаційною вимогою до кандидатів є громадянство України, вільне володіння державною мовою, вища фахова педагогічна освіта на рівні спеціаліста або магістра, стаж педагогічної роботи не менше трьох років, високі моральні якості та стан здоров’я, що дозволяє виконувати професійні обов’язки.

Щоб взяти участь у конкурсі, претенденти мають впродовж місяця (орієнтовно до **6 жовтня 2016 року**) надати такий перелік документів:

- заяву та мотиваційний лист про участь у конкурсі;
- концепцію розвитку навчального закладу;
- автобіографію;
- заповнений особовий листок з обліку кадрів;
- дві фотокартки розміром 4х6 см.;
- копію паспорта громадянина України;
- копію документів про освіту, підвищення кваліфікації, присвоєння вченого звання, присудження наукового ступеня;
- копію військового квитка (для військовозобов’язаних).

Документи претендентів приймаються за адресою: **м. Бровари, вул. Гагаріна, 18, кабінет 415**. Телефон для довідок: **(04594) 7-23-82**.

Вперше [подібний конкурс](https://mpz.brovary.org/vpershe-u-brovarah-vidbudetsya-konkurs-na-kerivnyka-dytyachogo-sadochku/) в Броварах, на посаду керівника дитячого садочку «Казка»,  пройшов у серпні 2016 року - тоді, згідно з рішенням конкурсної комісії, була обрана Валентина Сільвертюк. Нагадаємо, що згідно рішення броварського міськвиконкому, за [ініціативи Громадської ради](https://mpz.brovary.org/kerivnykiv-navchalnyh-zakladiv-brovariv-teper-pryznachatymut-za-konkursom/) при управлінні освіти, з 5 липня 2016 року керівників загальноосвітніх, дошкільних та позашкільних закладів у Броварах обирають на конкурсній основі.
