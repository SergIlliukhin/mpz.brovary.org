---
title: "Броварська ДСО спіймала чоловіків, які крали бордюри"
date: 2015-09-04
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "dso"
  - "novini"
---

**Вчора, 3 вересня, близько 23:00 години у Броварах правоохоронці затримали двох чоловіків, які крали бордюри, - [повідомляє](http://www.mvs.gov.ua/mvs/control/kyivska/uk/publish/article/173338) Управління державної служби охорони при ГУМВС України в Київській області на офіційному сайті.**

> На одній із центральних вулиць міста Бровари, де проводяться дорожні роботи, правоохоронці помітили двох 40-річних чоловіків, які переносили тротуарні бордюри до лісової полоси, розташованої неподалік проїзної частини. Під час обстеження території міліціонери виявили близько **двадцяти** захованих бордюрів.

Викрадені бордюри, які були призначені для ремонту тротуарів, повернули місцевому забудовнику, - повідомляють правоохоронці. А зловмисниками виявилися місцеві мешканці.

> За даним фактом слідчим відділом Броварського міськвідділу міліції відкрито кримінальне провадження за ч.1 ст.185 (крадіжка) Кримінального кодексу України. Зловмисникам загрожує покарання у вигляді штрафу від п’ятдесяти до ста неоподатковуваних мінімумів доходів громадян або громадських робіт на строк від вісімдесяти до двохсот сорока годин, або виправних робіт на строк до двох років, або арешту на строк до шести місяців, або позбавлення волі на строк до трьох років. Досудове розслідування триває.
