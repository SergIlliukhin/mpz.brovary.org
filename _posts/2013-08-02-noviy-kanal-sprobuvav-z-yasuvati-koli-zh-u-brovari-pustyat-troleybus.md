---
title: "\"Новий канал\" спробував з'ясувати, коли ж у Бровари пустять тролейбус - ВІДЕО"
date: 2013-08-02
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "brovary"
  - "vibir-redaktsiyi"
  - "derzhavniy-byudzhet"
  - "noviy-kanal"
  - "novini"
  - "trolejbus"
coverImage: "wp-content/uploads/2013/08/Reporter.jpg"
---

[![Репортер](https://mpz.brovary.org/wp-content/uploads/2013/08/Reporter.jpg)](https://mpz.brovary.org/wp-content/uploads/2013/08/Reporter.jpg)**Днями в ефірі "Нового каналу" у [вечірньому випуску новин програми "Репортер"](http://www.reporter.novy.tv/video/37778/Reporter-30072013-vypusk-1900) вийшов сюжет про те, коли у Бровари мають пустити тролейбус.**

Приводом для створення телесюжету став [законопроект](http://w1.c1.rada.gov.ua/pls/zweb2/webproc4_1?id=&pf3511=47908) про виділення 50 млн. грн на тролейбусну лінію Київ-Бровари, який недодавно зареєстрували народні депутати Гєллєр Є. Б. та Жеребнюк В. М. Пропонуємо нашим читачам переглянути відео та дізнатись нарешті "відповідь" на вічно актуальне запитання:

<iframe src="//www.youtube.com/embed/paVbxxEvcT0" height="315" width="420" allowfullscreen frameborder="0"></iframe>

Нагадаємо, прокладення тролейбусної лінії Бровари-Київ було головним передвиборчим «коником» кандидата в народні депутати від Партії регіонів **Сергія Федоренка**. Повідомлялось, що у державному бюджеті на будівництво тролейбуса було [закладено майже **530 млн. грн**](https://mpz.brovary.org/forbes-ua-troleybusniy-marshrut-brovari-kiyiv-buduvatimut-2-5-roki-ta-za-zavishhenimi-tsinami/),  з яких них 131,5 млн. грн. [було виділено](https://mpz.brovary.org/komentari-troleybusnu-liniyu-brovari-kiyiv-buduvatime-kompaniya-pivdenzahidshlyahbud/) на будівництво у 2012 році 1-ої та 2-ої черг тролейбусної лінії вінницької компанією «Південьзахідшляхбуд» .

На  початку 2013 року губернатор Київської області Анатолій Присяжнюк [заявив](https://mpz.brovary.org/depo-troleybusnu-liniyu-brovari-kiyiv-u-2013-rotsi-ne-buduvatimut/), що у поточному році ніяких робіт по тролейбусу проводитись не буде.

> У квітні 2013 року канал "1+1" уже [досліджував](https://mpz.brovary.org/1-1-zamist-troleybusnoyi-liniyi-brovarchani-otrimali-zruynovani-vulitsi-i-povaleni-dereva/) тему, коли броварчанам слід чекати на обіцяний на виборах екологічний транспорт, проте нічого втішного журналістам з'ясувати не вдалось.
