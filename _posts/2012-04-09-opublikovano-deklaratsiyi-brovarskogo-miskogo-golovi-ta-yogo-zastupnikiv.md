---
title: "Опубліковано декларації броварського міського голови та його заступників"
date: 2012-04-09
author: 
  username: "pravoZnaty"
  display_name: "Маєш право знати"
tags: 
  - "andreyev"
  - "brovarski-zmi"
  - "brovarska-panorama"
  - "vibir-redaktsiyi"
  - "vinogradova"
  - "golubovskyj"
  - "novini"
  - "sapozhko"
coverImage: "wp-content/uploads/2012/04/declarazia-platelshchika-edinogo-naloga.jpg"
---

Газета "Броварська панорама" у своєму номері за 5 квітня 2012 року [опублікувала декларації](http://docs.pravo-znaty.org.ua/p1104/05.04.2012 "Газета \"Броварська панорама\"") про майно, доходи, витрати та зобов'язання фінансового характеру броварського міського голови Ігоря Сапожка, а також його заступників Василя Андреєва, Лариси Виноградової та Григорія Голубовського.

![](https://mpz.brovary.org/wp-content/uploads/2012/04/Igor-Sapozhko.jpg "Ігор Сапожко")Згідно декларації, міський голова **Ігор Сапожко** за минулий 2011 рік отримав **132895.36 грн.** (з них 113083.36 грн. - зарплата, 18912.00 грн. - матеріальна допомога).

Ігор Васильович володіє квартирою площею 74.7 кв.м. та автомобілем Honda Accord 2007 р.в.

На інших членів родини зареєстровані земельна ділянка 11,75 соток, приватний будинок площею 168 кв.м., квартира площею 113.5 кв.м. та автомобіль ВАЗ 2109 2007 р.в. <!--more--> ![](https://mpz.brovary.org/wp-content/uploads/2012/04/Vasil-Anreyev.jpg "Василь Анреєв")**Василь Андреєв** задекларував дохід за минулий 2011 рік у розмірі **134297.50 грн.** (з них 116866.5 грн. - зарплата, 17431.00 грн. - матеріальна допомога).

Нерухомістю та земельними ділянками Василь Олександрович не володіє, натомість задекларував автомобіль Mitsubishi 2.4L 2009 р.в.

На інших членів родини зареєстровані земельна ділянка площею 10 соток, квартира плащею 86 кв.м. та автомобіль KIA picanto 1.1L 2010 р.в.

![](https://mpz.brovary.org/wp-content/uploads/2012/04/Grigoriy-Golubovskiy.jpg "Григорій Голубовський")**Григорій Голубовський** за звітний 2011 рік отримав **171551.00 грн** (з них 96313.00 грн - зарплата, 14670.00 - матеріальна допомога та 60568.00 грн - недержавні пенсійні виплати).

Із цінного майна Григорій Павлович володіє лише земельною ділянкою площею 12 соток.

На членів родини зареєстровані земельна ділянка площею 10 соток, квартира площею 33.5 кв.м., інше нерухоме майно площею 61.7 кв.м. та автомобіль Nissan Micra 1.4L 2010 р.в.

![](https://mpz.brovary.org/wp-content/uploads/2012/04/Larisa-Vinogradova.jpg "Лариса Виноградова")**Лариса Виноградова** у своїй декларації вказала, що отримала за 2011 рік дохід у розмірі **112643.00 грн** (з них 97220.00 грн - зарплата, 15423.00 грн - матеріальна допомога).

Лариса Миколаївна володіє земельною ділянкою площею 10 соток, квартирою площею 90 кв.м. та позашляховиком Nissan X-Trail 2.0L 2008 р.в.

Ще одна земельна ділянка площею 10 соток зареєстрована на членів родини.

> Окремо хотілося б зазначити, що в жодній з [опублікованих](http://docs.pravo-znaty.org.ua/p1104/05.04.2012 "Броварська панорама") газетою "Броварська панорама" декларацій не було заповнено поле "Місцезнаходження об'єкта" (в даному випадку - земельної ділянки)
