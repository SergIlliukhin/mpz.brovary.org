---
title: "Організатори Днів польського кіно у Броварах наступного разу хочуть зробити тиждень кіно"
date: 2013-11-15
author: 
  username: "aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "dni-polskogo-kino"
  - "mkts-prometey"
  - "novini"
  - "polske-kulturno-osvitnye-tovaristvo"
  - "polskiy-institut"
  - "prometey"
coverImage: "wp-content/uploads/2013/11/DSC_0268.jpg"
---

**[![Польське кіно 9](https://mpz.brovary.org/wp-content/uploads/2013/11/DSC_0268.jpg)](https://mpz.brovary.org/wp-content/uploads/2013/11/DSC_0268.jpg)На відкритті Днів польського кіно у Броварах розкрилась важлива інтрига: з'ясувалось, хто ж є організатором цієї культурної події, адже у [повідомленнях про захід](https://mpz.brovary.org/8-10-listopada-u-prometeyi-proydut-dni-polskogo-kino-u-brovarah/) згадувались лише ті установи, за підтримки яких він став можливий. Скромним ініціатором днів польського кіноматографу виявилось Польське культурно-освітнє товариство «Родина», яке [діє в нашому місті уже понад 10 років](https://mpz.brovary.org/brovarski-polyaki-shukayut-primishhennya-dlya-svogo-kulturno-osvitnogo-tovaristva/).**

Як розповіла директорка культурно-освітнього товариства **Олена Новак**, ідея провести Дні польського кіно у Броварах народилась "випадково-невипадково": "_Минулого року кільком членами товариства спало на думку, що було б добре познайомити спільноту Броварів з польською режисурою, з польською документалістикою, з польським художнім кіно. Проте це виявилось не так просто. Для того, щоб показати найновіші фільми, потрібно викуповувати авторські права, а на це треба кошти. Та нас врятував Польський інститут в Києві, який має налагоджені зв'язки з власниками авторських прав, і завдяки цьому ми змогли отримати ці стрічки для кінопоказу"._

[![Польське кіно 8](https://mpz.brovary.org/wp-content/uploads/2013/11/DSC_0267.jpg)](https://mpz.brovary.org/wp-content/uploads/2013/11/DSC_0267.jpg)

[![Польське кіно 3](https://mpz.brovary.org/wp-content/uploads/2013/11/DSC_0251.jpg)](https://mpz.brovary.org/wp-content/uploads/2013/11/DSC_0251.jpg)

[![Польське кіно 1](https://mpz.brovary.org/wp-content/uploads/2013/11/DSC_0246.jpg)](https://mpz.brovary.org/wp-content/uploads/2013/11/DSC_0246.jpg)

Розпочались Дні польського кіно з кінопоказу фільму "**[Катинь](https://uk.wikipedia.org/wiki/%D0%9A%D0%B0%D1%82%D0%B8%D0%BD%D1%8C_\(%D1%84%D1%96%D0%BB%D1%8C%D0%BC\))**" режисера Анджея Вайди. Стрічка розповідає історію жінок: матерів, сестер, дочок офіцерів Польської Армії, які були масово страчені в Катинському лісі силами НКВС за наказом Сталіна.

[![Польське кіно 14](https://mpz.brovary.org/wp-content/uploads/2013/11/DSC_0314.jpg)](https://mpz.brovary.org/wp-content/uploads/2013/11/DSC_0314.jpg)

[![Польське кіно 12](https://mpz.brovary.org/wp-content/uploads/2013/11/DSC_0293.jpg)](https://mpz.brovary.org/wp-content/uploads/2013/11/DSC_0293.jpg)

[![Польське кіно 2](https://mpz.brovary.org/wp-content/uploads/2013/11/DSC_0248.jpg)](https://mpz.brovary.org/wp-content/uploads/2013/11/DSC_0248.jpg)

Протягом наступних двох днів у кінозалі МКЦ "Прометей" продемонтрували ще кілька фільмів: документальну стрічку про відому польську співачку «**Анна Герман. Світло знайомої зірки**», зняту українськими авторами, комедійну мелодраму «**Ніколи в житті!**», яку навмисно показали польською мовою без перекладу, та підбірку документальних робіт Яцека Блавута під назвою «**Віртуальна війна**».

[![Польське кіно 5](https://mpz.brovary.org/wp-content/uploads/2013/11/DSC_0253.jpg)](https://mpz.brovary.org/wp-content/uploads/2013/11/DSC_0253.jpg)

[![Польське кіно 6](https://mpz.brovary.org/wp-content/uploads/2013/11/DSC_0254.jpg)](https://mpz.brovary.org/wp-content/uploads/2013/11/DSC_0254.jpg)

[![Польське кіно 4](https://mpz.brovary.org/wp-content/uploads/2013/11/DSC_0252.jpg)](https://mpz.brovary.org/wp-content/uploads/2013/11/DSC_0252.jpg)

Щодо подальших планів товариства у напрямку пропаганди польського кінематографу в Броварах Олена Новак сказала так: "_Це у нас перша проба. Якщо вдасться наша ідея, якщо глядачам сподобається, то можливо, наступного року ми зробимо Тиждень кіно, але вже підберемо найсучасніші фільми"._

[![Польське кіно 10](https://mpz.brovary.org/wp-content/uploads/2013/11/DSC_0282.jpg)](https://mpz.brovary.org/wp-content/uploads/2013/11/DSC_0282.jpg)
