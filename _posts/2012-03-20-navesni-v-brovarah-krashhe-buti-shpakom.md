---
title: "Навесні в Броварах краще бути шпаком"
date: 2012-03-20
categories: 
  - "kolonka-avtora"
  - "video"
tags: 
  - "brovary"
---

Цьогорічний лютий попри всі очікування раптово перестав лютувати, і, на щастя, весна почалася вчасно. Згори тепло всміхається сонце, настрій піднімається, в повітрі пахне дійсно по-весняному. Згадується безтурботне дитинство, шпаківні, березовий сік і прогулянки лісами-парками.

Але коли погляд мимоволі спускається згори на землю – всі спогади розвіюються вмить, бо ти вступив у калюжу. Навіть не в калюжу,  а в міні-повінь, яка вирує в самому центрі міста (що вже говорити про двори десь на Торгмаші). В такі хвилини єдина мрія – це стати тим шпаком, про якого щойно думав, хоча б до моменту поки все не висохне.

Комунальник працюють на совість! Прибирали сніг взимку,  а тепер воду навесні. Очевидно, без вищих сил тут не обійтися. Тому хай вам, шановні комунальники, допоможе сонце, небо, сила тяжіння та кругообіг води в природі! Але систему водостоків треба все одно полагодити, а раптом сонце розізлиться?

Знайомий кинув лінк на відео, де броварських комунальників "вітають" з їхнім професійним святом. Дивіться і ви.)

<iframe width="560" height="315" src="http://www.youtube.com/embed/Recytn2UOEQ" frameborder="0" allowfullscreen></iframe>
