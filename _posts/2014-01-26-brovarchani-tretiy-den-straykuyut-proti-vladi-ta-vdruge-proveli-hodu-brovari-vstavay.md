---
title: "Броварчани третій день страйкують проти влади та вдруге провели ходу «Бровари, вставай!»"
date: 2014-01-26
author: 
  username: "Aleechka"
  display_name: "Аліна Дяченко"
categories: 
  - "aktsiyi-zahodi"
tags: 
  - "aktsiya-protestu"
  - "brovary"
  - "brovari-vstavay"
  - "brovarska-rda"
  - "vibir-redaktsiyi"
  - "golova-rda"
  - "miting"
  - "novini"
  - "petro-ivanenko"
  - "protest"
  - "strayk"
  - "hoda"
---

**[![Третій страйк Майдан 15](https://mpz.brovary.org/wp-content/uploads/2014/01/Tretiy-strayk-Maydan-15.jpg)](https://mpz.brovary.org/wp-content/uploads/2014/01/Tretiy-strayk-Maydan-15.jpg)З кожним днем на страйк броварчан проти насильства влади виходить усе більше людей. Якщо на [перший страйк 23 січня](https://mpz.brovary.org/brovarchani-viyshli-na-stihiyniy-poperedzhuvalniy-strayk/) зібралось близько сотні мешканців, то [24 січня їх було вже близько двох сотень](https://mpz.brovary.org/pid-tiskom-gromadi-mer-brovariv-pogodivsya-sklikati-pozachergovu-sesiyu-shhodo-podiy-v-ukrayini-foto-video/), а 25 січня прийшло майже триста громадян. Вчора мітингувальники обговорили текст звернення для затвердження депутатами Броварської міськради на позачерговій сесії у понеділок, а також пішли до голови райдержадміністрації  з вимогою піти у відставку.**

Уже традиційно опівдні люди зібрались на Майдані Свободи. Депутат-опозиціонер Роман Сімутін зачитав звернення від громади Броварів, у якому від Президента України вимагається відправити уряд у відставку, Міністра внутрішніх справ Захарченка віддати під суд, повернутися до Конституції 2004 року, терміново прийняти низку нових законів для вдосконалення виборчого законодавства, призначити дострокові парламентські та президентські вибори, а також дострокові вибори у місцеві ради, сформувати спеціальні слідчі комісії із залученням опозиції і громадськості для розслідування фактів вбивства громадян України під час масових протестів, викрадення людей, побиття журналістів, а також фактів порушення законів співробітниками спецпідрозділу «Беркут» і притягнення винних до кримінальної відповідальності, негайно розпустити спецпідрозділ «Беркут» та припинити переслідування осіб, що приймають участь в акціях протесту.

[![Третій страйк Майдан 01](https://mpz.brovary.org/wp-content/uploads/2014/01/Tretiy-strayk-Maydan-01.jpg)](https://mpz.brovary.org/wp-content/uploads/2014/01/Tretiy-strayk-Maydan-01.jpg)

Цей документ Броварська міська рада має розглянути та затвердити на почазерговій сесії у понеділок, 27 січня, о 10:00. Відповідно броварчан закликали прийти до будівлі міськради о 9:30, щоб проконтролювати, чи виконають депутати волю громади.

[![Третій страйк Майдан 04](https://mpz.brovary.org/wp-content/uploads/2014/01/Tretiy-strayk-Maydan-04.jpg)](https://mpz.brovary.org/wp-content/uploads/2014/01/Tretiy-strayk-Maydan-04.jpg)

[![Третій страйк Майдан 00](https://mpz.brovary.org/wp-content/uploads/2014/01/Tretiy-strayk-Maydan-00.jpg)](https://mpz.brovary.org/wp-content/uploads/2014/01/Tretiy-strayk-Maydan-00.jpg)

[![Третій страйк Майдан 03](https://mpz.brovary.org/wp-content/uploads/2014/01/Tretiy-strayk-Maydan-03.jpg)](https://mpz.brovary.org/wp-content/uploads/2014/01/Tretiy-strayk-Maydan-03.jpg)

Мітингувальники вшанували хвилиною мовчання загиблих у сутичках на столичній вул. Грушевського і оголосили про збір коштів для хлопця, якому світлошумовою гранатою відірвало кисть руки.

[![Третій страйк Майдан 02](https://mpz.brovary.org/wp-content/uploads/2014/01/Tretiy-strayk-Maydan-02.jpg)](https://mpz.brovary.org/wp-content/uploads/2014/01/Tretiy-strayk-Maydan-02.jpg)

[![Третій страйк Майдан 05](https://mpz.brovary.org/wp-content/uploads/2014/01/Tretiy-strayk-Maydan-05.jpg)](https://mpz.brovary.org/wp-content/uploads/2014/01/Tretiy-strayk-Maydan-05.jpg)

Після того, як усі бажаючі виступили, люди попрямували до адміністративної будівлі на вул. Гагаріна, 15, де розташовані і Броварська міська рада, і Районна державна адміністрація. Кілька сотень протестантів почали кликати голову РДА Петра Іваненка на розмову.

<iframe src="//www.youtube.com/embed/g9j5fpMjY-8?list=UUbknpABxWAZpvHZCWgUCObA" height="315" width="560" allowfullscreen frameborder="0"></iframe>

Однак представник Президента України у Броварському районі не поспішав виходити до людей, то ж мітингарі відрядили «делегацію», щоб покликати пана Іваненка особисто. Броварські правоохоронці, які вже другій день посилено охороняють адмінбудівлю, спробували обмежити число посланців до 5 осіб, проте люди наполягли на тому, що громадськість має право зайти до голови РДА у більшій кількості.

<iframe src="//www.youtube.com/embed/sG0Vhhwh8vQ?list=UUbknpABxWAZpvHZCWgUCObA" height="315" width="560" allowfullscreen frameborder="0"></iframe>

Після особистого запрошення Петро Петрович таки погодився вийти до людей та сходу заявив, що заяву про складання повноважень писати не буде, бо не вважає це за потрібне. Мовляв, ніхто з депутатів не голосував за висловлення йому недовіри, він робить для району все можливе і до нього немає ніяких зауважень. Натомість депутати зауважили, що залишаючись на цій посаді, він тим самим висловлює підтримку режиму Януковича. Проте і це не змусило пана Іваненка змінити своє рішення.

<iframe src="//www.youtube.com/embed/AjNIKYEGxlI" height="315" width="560" allowfullscreen frameborder="0"></iframe>

Крім того, на відміну від мера Броварів Сапожка, який напередодні [дослухався до вимог громади](https://mpz.brovary.org/pid-tiskom-gromadi-mer-brovariv-pogodivsya-sklikati-pozachergovu-sesiyu-shhodo-podiy-v-ukrayini-foto-video/), голова РДА відмовився скликати позачергову сесію Броварської районної ради для розгляду питань щодо ситуації в країні, чим викликав обурення серед пікетувальників та шквал вигуків «Ганьба!» Він заявив, що для скликання сесії потрібна третина підписів депутатів, а сам він може ініціювати засідання «тільки з економічних питань». Побачивши, що натовп не на жарт розлютився, бо він не виконав жодної їхньої вимоги, посадовець поспішив повернутись до будівлі.

[![Третій страйк Майдан 07](https://mpz.brovary.org/wp-content/uploads/2014/01/Tretiy-strayk-Maydan-07.jpg)](https://mpz.brovary.org/wp-content/uploads/2014/01/Tretiy-strayk-Maydan-07.jpg)

[![Третій страйк Майдан 06](https://mpz.brovary.org/wp-content/uploads/2014/01/Tretiy-strayk-Maydan-06.jpg)](https://mpz.brovary.org/wp-content/uploads/2014/01/Tretiy-strayk-Maydan-06.jpg)

Після цього люди вирішили ще раз пройтись по місту з ходою «Бровари, вставай!», як вони вже робили напередодні, та запросити броварчан на акцію в понеділок, 27 січня, о 9:30. Перехожі знову реагували досить позитивно, махали руками, визирали з вікон, приєднувались до колони, автомобілі масово сигналили на знак підтримки. Цього разу вирішили не йти до офісу Партії регіонів і пройшли по маршруту бульв. Незалежності – вул. Короленка – вул. М. Лагунової – вул. Гагаріна – вул. Возз’єднання та через парк повернулись на Майдан Свободи.

<iframe width="560" height="315" src="//www.youtube.com/embed/LQAvNMEc9Kk" frameborder="0" allowfullscreen></iframe>

[![Третій страйк Майдан 15](https://mpz.brovary.org/wp-content/uploads/2014/01/Tretiy-strayk-Maydan-15.jpg)](https://mpz.brovary.org/wp-content/uploads/2014/01/Tretiy-strayk-Maydan-15.jpg)

[![Третій страйк Майдан 11](https://mpz.brovary.org/wp-content/uploads/2014/01/Tretiy-strayk-Maydan-11.jpg)](https://mpz.brovary.org/wp-content/uploads/2014/01/Tretiy-strayk-Maydan-11.jpg)
