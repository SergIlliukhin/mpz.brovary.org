---
title: "Карантин у броварських школах знову продовжили до кінця тижня"
date: 2016-02-03
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vinogradova"
  - "gryp"
  - "karantin"
  - "novini"
coverImage: "wp-content/uploads/2016/02/maxresdefault.jpg"
---

**У зв'язку з триваючою епідемією грипу, у міських школах вирішили продовжити карантин. Про це повідомила заступниця міського голови Лариса Виноградова, а згодом [підтвердив](https://brovary-rada.gov.ua/do-uvagi-shkolyar%D1%96v-ta-%D1%97kh-batk%D1%96v) сайт міськради.**

[За словами Виноградової](https://www.facebook.com/permalink.php?story_fbid=1675139819438704&id=100008281066893), згідно з даними броварської СЕС, епідеміологічний поріг в місті досі залишається перевищеним на понад 33%. У зв’язку з цим карантин вирішено продовжити ще на два дні та **відновити навчання в понеділок, 8 лютого**, повідомляє заступник мера. Водночас на офіційному сайті Броварської міської ради відповідного розпорядження станом на 10:40 не оприлюднено.

Нагадаємо, що карантин у броварських школах триває безперервно ще з 18 січня у зв’язку зі спалахом грипу, ГРВІ та геморагічної пневмонії, передусім серед дітей. На території Київщини днями було оголошено надзвичайну ситуацію через різке збільшення кількості хворих на грип.

UPD. Згодом про продовження карантину в школах міста [проінформував](https://brovary-rada.gov.ua/do-uvagi-shkolyar%D1%96v-ta-%D1%97kh-batk%D1%96v) офіційний сайт міськради.
