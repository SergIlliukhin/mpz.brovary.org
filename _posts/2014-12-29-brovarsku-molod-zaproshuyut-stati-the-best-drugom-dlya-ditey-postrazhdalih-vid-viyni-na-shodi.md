---
title: "Броварську молодь запрошують стати «The Best другом» для дітей, постраждалих від війни на Сході"
date: 2014-12-29
author: 
  username: "onikienko"
  display_name: "Вікторія Оникієнко"
tags: 
  - "vibir-redaktsiyi"
  - "novini"
coverImage: "wp-content/uploads/2014/12/Best-drug-hWeVLywfw3g.jpg"
---

**[![Бест друг](https://mpz.brovary.org/wp-content/uploads/2014/12/Best-drug.jpg)](https://mpz.brovary.org/wp-content/uploads/2014/12/Best-drug.jpg)Сходити разом з дитиною на виставу чи на екскурсію до музею, організувати мовні курси для малюків чи провести майстер-класи з хенд-мейду - ось таку "роботу" для волонтерів пропонують ініціатори благодійного проекту «The Best друг». Небайдужі молоді броварчани, які долучаться до проекту, зможуть стати другом для дітей-переселенців з зони АТО, а також дітей, чий батько загинув під час війни на Сході України. Наразі на сторінках проекту «The Best друг» у соціальних мережах ([ВКонтакті](http://vk.com/public82253493) та [Фейсбук](https://www.facebook.com/groups/374076902752690/)) триває набір усіх охочих  творити добрі справи, а на початку нового року планується презентація проекту на центральній площі Броварів.**

Ідея започаткувати волонтерський проект для  задоволення освітніх і духовних потреб дітей-переселенців та сирот виникла у броварських активістів «Молоді Демократичного Альянсу» під час складання планів на різдвяно-новорічний період. "_Спершу ми думали підготувати якусь розважальну програму для постраждалих дітей та влаштувати свято, щоб подарувати їм добрі й позитивні емоції. Однак в ході обговорення ми зрозуміли, що  цим малюкам потрібна постійна підтримка, потрібні надійні друзі, соціалізація. І ми вирішили, що це має бути не разова акція, а системна робота. І для такої справи потрібно чимало волонтерів_" - розповідає член громадської організації **Валентин Гаврищук**.

Відтак зараз ініціатори проекту «The Best друг» проводять кампанію по набору волонтерів та пропонують усім охочим долучитися до їхньої команди. Діяльність планується за двома напрямками: «The Best друг» (волонтер) та «Старший брат» (наставник), кожен з яких має свої особливості.

> ВОЛОНТЕР (вік від 16-ти років) Група волонтерів буде проводити час з групою дітей. Це можуть бути розважальні чи освітні екскурсії, спільне відвідування театрів, музеїв. Також у рамках проекту плануються мовні курси для дітей та майстер-класи з хенд-мейду. Активісти шукають креативних людей, які змогли би поділитися своїми вміннями з дітьми. Такі заходи мають на меті покращити комунікативні навички дітей та допомогти їм соціалізуватися. До того ж, якщо у Вас з якоюсь дитиною виникнуть довірливі теплі відносини, Ви можете спілкуватися з нею особисто і допомагати їй, якщо вона цього потребує. Будь-які  ініціативи та ідеї радо вітаються.
> 
> НАСТАВНИК (особи, старші 18-ти років) На цю посаду  проводяться відбір особливо відповідальних людей. Особливість цієї категорії в тому, що наставник протягом тривалого часу опікується лише однією дитиною (сиротою чи напівсиротою, чиї батьки загинули в АТО). Для того, щоб стати наставником, необхідно пройти спеціальний навчальний курс, адже на нього буде покладена серйозна місія: психологічна, духовна підтримка дитини, яка цього так потребує. Ви отримаєте і друга, і людину, якій зможете передати свій досвід та позитивні емоції, станете старшим братом/сестрою для неї.

21 грудня 2014 року активісти презентували свій проект на благодійному ярмарку "Свято Добра" у Києві на центральній вулиці столиці. У рамках своєї акції броварська молодь вирішила порадувати маленьких діточок на фестивалі й підготувала їм розвагу.

[![Бест друг Q6A3Zjo_qC0](https://mpz.brovary.org/wp-content/uploads/2014/12/Best-drug-Q6A3Zjo_qC0.jpg)](https://mpz.brovary.org/wp-content/uploads/2014/12/Best-drug-Q6A3Zjo_qC0.jpg)

[![Бест друг RNTDoFxnPzw](https://mpz.brovary.org/wp-content/uploads/2014/12/Best-drug-RNTDoFxnPzw.jpg)](https://mpz.brovary.org/wp-content/uploads/2014/12/Best-drug-RNTDoFxnPzw.jpg)

Малюки мали змогу малювати фарбами на великих ватманах усе, що їм заманеться. Хоч особливої тематики й не було задано, на подив активістів, діти з батьками зображували патріотичну символіку, писали побажання миру й добра.

[![Бест друг _zVD0aEzBeo](https://mpz.brovary.org/wp-content/uploads/2014/12/Best-drug-_zVD0aEzBeo.jpg)](https://mpz.brovary.org/wp-content/uploads/2014/12/Best-drug-_zVD0aEzBeo.jpg)

[![Бест друг 3RxH2iY_P7E](https://mpz.brovary.org/wp-content/uploads/2014/12/Best-drug-3RxH2iY_P7E.jpg)](https://mpz.brovary.org/wp-content/uploads/2014/12/Best-drug-3RxH2iY_P7E.jpg)

[![Бест друг 10882363_1600725143481748_4651326776982114955_n](https://mpz.brovary.org/wp-content/uploads/2014/12/Best-drug-10882363_1600725143481748_4651326776982114955_n.jpg)](https://mpz.brovary.org/wp-content/uploads/2014/12/Best-drug-10882363_1600725143481748_4651326776982114955_n.jpg)

Своїми ручками малюки створили символічні картини, які активісти вирішили передати солдатам у зону АТО.

[![Бест друг NVMJ4LrwS2o](https://mpz.brovary.org/wp-content/uploads/2014/12/Best-drug-NVMJ4LrwS2o.jpg)](https://mpz.brovary.org/wp-content/uploads/2014/12/Best-drug-NVMJ4LrwS2o.jpg)

[![Бест друг hWeVLywfw3g](https://mpz.brovary.org/wp-content/uploads/2014/12/Best-drug-hWeVLywfw3g.jpg)](https://mpz.brovary.org/wp-content/uploads/2014/12/Best-drug-hWeVLywfw3g.jpg)

> Щоб стати волонтером або наставником у рамках проекту «The Best друг», необхідно заповнити анкету за **[цим посиланням](https://docs.google.com/forms/d/1I7a5d3LjQWJI7mQqXdvdJcrVa7wb-WGRZj7SXsolTYA/viewform)**.

**Фото - Аліна Єрмоленко**
