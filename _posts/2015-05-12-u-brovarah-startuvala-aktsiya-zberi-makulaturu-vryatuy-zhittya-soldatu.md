---
title: "У Броварах стартувала акція «Збери макулатуру — врятуй життя солдату»"
date: 2015-05-12
author: 
  username: "pravoZnaty"
  display_name: "Маєш право знати"
categories: 
  - "hromada"
  - "aktsiyi-zahodi"
tags: 
  - "ato"
  - "brovary"
  - "vibir-redaktsiyi"
  - "zbir-makulaturi"
  - "novini"
coverImage: "wp-content/uploads/2015/05/Makulatura-22.jpg"
---

[![макулатура_АТО](https://mpz.brovary.org/wp-content/uploads/2015/05/11258751_992044700836202_244131633_o.jpg)](https://mpz.brovary.org/wp-content/uploads/2015/05/11258751_992044700836202_244131633_o.jpg)**Сьогодні - 12 травня - у Броварах стартувала незвична благодійна акція «Збери макулатуру — врятуй життя солдату», яка триватиме 10 днів. 30 навчальних закладів та дошкільних установ — школи, гімназії та дитячі садочки - розпочинають масовий збір макулатури. Виручені за паперовий непотріб кошти передадуть на потреби для наших військових, які захищають Україну на Сході. З такою ініціативою виступили броварські журналісти та громадські активісти, які звернулись до місцевих освітян і знайшли підтримку серед батьків та дітей.**

Школи та дитячі садочки охоче підхопили ідею саме в такий спосіб допомогти нашим солдатам, які зараз на передовій. В умовах, коли військовим потрібна допомога, а ресурси населення почали зменшуватися, ідея використати газетний та паперовий непотріб для корисної справи може стати у пригоді.

**Як виникла ідея акції та хто її підтримав?**

Першими подібний проект втілили у життя столичні волонтери, які розпочали кампанію по збору макулатури ще наприкінці минулого місяця. Згодом, журналісти броварських ЗМІ підхопили задум і, об’єднавшись разом із громадською організацією «Броварський народний контроль», почали втілювати задумане в реальність. Підтримало ідею й підприємство «Бровари Вторма», яке спеціалізується на утилізації та переробці відходів. Директор фірми і водночас громадський активіст **Леонід Черепейнік** виступив з пропозицією, що уся макулатура, яка буде збиратися по школах та дитсадках, була куплена по найвищій на сьогодні ринковій ціні.

Згодом до організаційного процесу долучилися молодіжні організації ОНУМ та «Молодь ДемАльянсу», Асоціація батьків міста Бровари на чолі з **Ігорем Романенком**, голова Піклувальної ради школи №5 **Людмила Кулініч**. Також підтримали іціціативу волонтерські рухи, які вже допомагають солдатам АТО - «Зелена палатка біля Варуса», Координаційний центр допомоги броварським військовим та фонд Віталія Корнета. Саме через ці структури організатори акції рекомендуватимуть школам і садочкам передавати кошти на потреби солдатів, однак право вибору залишатимуть за навчальними закладами.

Про свою ідею активісти розповіли й керівництву управління освіти та науки Броварської міської ради і вже наступного дня  організатори акції презентували її на колегії директорів шкіл та керівників дитячих садків озвучило цю ідею. І, слід сказати, очільники навчально-виховних закладів підтримали ініціативу активістів. Вже згодом, коли ентузіасти розповсюджували плакати з оголошеннями акції, директори деяких шкіл навіть заявили, що піднімуть на захід усе місцеве населення по мікрорайонах. Зокрема, дирекція гімназії імені Степана Олійника запевнила, що на акцію піднімуть увесь район Торгмаш.

Отримавши підтримку серед освітян, організатори розробили спеціальний плакат про акцію (дизайн - Юрій Пугач та Євген Кир'ян) та передали для розміщення по всіх школах та садочках.

**Як долучитись: куди нести та що здавати?**

Уже із самісінького ранку 12 травня учні почали зносити пакунки з газетами, старими зошитами, брошурами, книжками та іншим папером.

\[caption id="attachment\_37474" align="aligncenter" width="600"\][![макулатура_АТО (1)](https://mpz.brovary.org/wp-content/uploads/2015/05/makulatura_ATO-1.jpg)](https://mpz.brovary.org/wp-content/uploads/2015/05/makulatura_ATO-1.jpg) ЗОШ №5: школярі вже приєдналися до акції\[/caption\]

[![макулатура_АТО (2)](https://mpz.brovary.org/wp-content/uploads/2015/05/makulatura_ATO-2.jpg)](https://mpz.brovary.org/wp-content/uploads/2015/05/makulatura_ATO-2.jpg)

[![макулатура_АТО (4)](https://mpz.brovary.org/wp-content/uploads/2015/05/makulatura_ATO-4.jpg)](https://mpz.brovary.org/wp-content/uploads/2015/05/makulatura_ATO-4.jpg)

Деякі заклади пішли шляхом — «збирати усе відразу до купи»: діти несуть макулатуру і відразу все складають біля вхідних дверей. Інші — збиратимуть упродовж тижня відразу по класах, а лише потім зноситимуть усе в одне місце. Яка методика виявиться ефективнішою, покаже час. У деяких закладах зробили лише усне оголошення, а плакатів ще не повісили і навіть не розпочали збір паперу. Та головне — усі без винятку навчально-виховні заклади із задоволенням висловили бажання долучитися до заходу.

Триватиме акція, за задумом організаторів, до **22 травня** (саме до цього дня у старшокласників будуть тривати стаціонарні заняття, а потім почнуться екзамени). Хоча, можливо, якщо акція буде вдалою, її можна буде продовжити і ще на тиждень.

Пункти прийому макулатури будуть розміщені в приміщеннях самих навчально-виховних закладів. На афішах кожного закладу будуть вписані кабінети, куди нести макулатуру та прізвище і телефон відповідальних осіб кожного цього закладу.

[![макулатура_АТО (6)](https://mpz.brovary.org/wp-content/uploads/2015/05/makulatura_ATO-6.jpg)](https://mpz.brovary.org/wp-content/uploads/2015/05/makulatura_ATO-6.jpg)

[![макулатура_АТО (3)](https://mpz.brovary.org/wp-content/uploads/2015/05/makulatura_ATO-3.jpg)](https://mpz.brovary.org/wp-content/uploads/2015/05/makulatura_ATO-3.jpg)

[![макулатура_АТО (7)](https://mpz.brovary.org/wp-content/uploads/2015/05/makulatura_ATO-7.jpg)](https://mpz.brovary.org/wp-content/uploads/2015/05/makulatura_ATO-7.jpg)

> **_Прийматимуться:_**
> 
> _—_ _відходи виробництва білого паперу (крім газетного): папір для друку, письма, креслення, малювання, основа світлочутливого паперу ті інші види білого паперу,_ _—_ _відходи виробництва всіх видів білого паперу у вигляді обрізків з ліновкою і чорно-білою або кольоровою полосою: папір для другу, письма, діаграм, малювання._ _— використані мішки паперові невологостійкі, без бітумної пропитки і армованих шарів._ _—_ _відходи виробництва і споживання гофрованого картону, а також паперу і картон, які застосовуються при його виробництві._ _— відходи виробництва і споживання картону всіх видів (крім електроізоляційного, кровельного і взуттєвого) з чорно-білим або кольоровим друком._ _—_ _використані книги, журнали, брошури, проспекти, каталоги, блокноти, зошити, записні книжки, плакати і інші види продукції поліграфічної промисловості, а також білого паперу з друком, без обкладинок, перепльотів та ін._ _—_ _відходи виробництва і споживання газет та газетного паперу._ _—_ _паперові гільзи, шпулі (без стрижня і пробок), втулки (без покриття і пропитки)._

Після того, як макулатура упродовж акції буде зібрана, представники підприємства «Бровари Вторма» зважать його і проведуть зі школами розрахунок прямо на місці. А вже коштами навчально-виховні заклади будуть розпоряджатися, як вважатимуть за потрібне: або передадуть волонтерам чи організаціям, яких самі знають, або тим, кого рекомендують організатори.

> _Зібрані кошти можна буде передати:_
> 
> _—_ _в Координаційний центр допомоги військовим (вул. Постишева, 1 В). Телефон: **097-685-50-23**_ _—_ _в «Зелену палатку» на Майдані Свобода. **097-376-98-01**_ _—_ _волонтерській групі Віталія Корнета. **068-875-55-35**_
> 
> _Йтимуть вони на придбання одягу, захисної амуніції, тактичного спорядження та технічного обладнання для військових, що перебувають в АТО._
> 
> _Координатор проекту_ _—_ _Олексій Комаровський. **067-209-88-56**._
