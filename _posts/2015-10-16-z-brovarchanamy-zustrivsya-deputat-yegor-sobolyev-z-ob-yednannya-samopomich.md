---
title: "З броварчанами зустрівся депутат Єгор Соболєв з \"Об'єднання \"Самопоміч\""
date: 2015-10-16
author: 
  username: "tatuuum"
  display_name: "Тетяна Панкратьєва"
categories: 
  - "brovary"
  - "aktsiyi-zahodi"
tags: 
  - "brovary"
  - "vasilenko"
  - "vibir-redaktsiyi"
  - "vibori"
  - "mistsevi-vybory-2015"
  - "novini"
  - "samopomich"
  - "samopomich-zustrich"
  - "sobolyev"
coverImage: "wp-content/uploads/2015/10/sobolev-15.jpg"
---

**Вчора, 15 жовтня, до Броварів в рамках передвиборчої кампанії "Об'єднання "Самопоміч" [завітали](https://www.facebook.com/events/119961638359245/) народні депутати Єгор Соболєв та Павло Костенко. На Майдані Свободи депутати Верховної ради розповідали про цілі їхньої парламентської діяльності та відповідали на питання публіки. Також на мітингу були присутні члени броварського осередку партії разом з "номером першим" списку Андрієм Василенко, які кандидуються у депутати на місцевих виборах, що відбудуться 25 жовтня.**

Як пожартував Андрій Василенко, теплу погоду того осіннього вечора забезпечити не змогли, проте забезпечили присутнім стільці та каву з чаєм.

[![соболев (17)](https://mpz.brovary.org/wp-content/uploads/2015/10/sobolev-17.jpg)](https://mpz.brovary.org/wp-content/uploads/2015/10/sobolev-17.jpg)

\[caption id="attachment\_47408" align="aligncenter" width="600"\][![соболев (22)](https://mpz.brovary.org/wp-content/uploads/2015/10/sobolev-22.jpg)](https://mpz.brovary.org/wp-content/uploads/2015/10/sobolev-22.jpg) Людей зігрівали гарячими напоями\[/caption\]

\[caption id="attachment\_47404" align="aligncenter" width="600"\][![соболев (18)](https://mpz.brovary.org/wp-content/uploads/2015/10/sobolev-18.jpg)](https://mpz.brovary.org/wp-content/uploads/2015/10/sobolev-18.jpg) ...та роздавали агітаційну продукцію\[/caption\]

На заході здебільшого був присутній основний стабільно зацікавлений електорат - пенсіонери. На жаль, молодь мітинг з відомим журналістом, а тепер депутатом Єгором Соболєвим не дуже привабив.

[![соболев (4)](https://mpz.brovary.org/wp-content/uploads/2015/10/sobolev-4.jpg)](https://mpz.brovary.org/wp-content/uploads/2015/10/sobolev-4.jpg)

На мітингу були присутні два депутати ВРУ з фракції "Самопоміч": **Павло Костенко** та **Єгор Соболєв**, проте фактично виступав лише Єгор. Спочатку він розповів громаді про прийняті в парламенті рішення, якими він пишається. За словами депутата, це:

- легалізація заробітної платні. Завдяки цьому, за словами депутата, підприємці стали платити вдвічі менший податок, а надходження в держбюджет натомість - збільшилися.
- так званий закон про Укрнафту, а фактично про усі великі державні підприємства, які часто-густо є збитковими і утримуються на кошти платників податків. Автор законопроєкту - депутат партії "Об'єднання "Самопоміч" - Вікторія Войціцька. Законом передбачається право держави збирати збори акціонерів та призначати керівника підприємства, якщо державна частка власності складає більше 50%. "Укрнафта" - "кодова" назва закону, бо випадок саме з цією компанією (та олігархом Коломойським) набув медійного розголосу навесні цього року.
- закон про відкриту власність. Єгор зазначив, що саме він є автором законопроекту, який дозволив громадянам України отримати вільний доступ до реєстів власності. Тепер кожен українець може в онлайн-режимі знайти, кому належить, наприклад, та чи інша ділянка землі.

\[caption id="attachment\_47387" align="aligncenter" width="600"\][![соболев (1)](https://mpz.brovary.org/wp-content/uploads/2015/10/sobolev-1.jpg)](https://mpz.brovary.org/wp-content/uploads/2015/10/sobolev-1.jpg) Єгор Соболєв: "Проблема в тому, що нормальні люди дотепер не ходили в політику"\[/caption\]

За тим Соболєв зазначив пріоритети діяльності партії "Об'єднання "Самопоміч":

- змусити по-чесному перерахувати ціни на газ для населення. _"Ми не хочемо платити менше безпідставно,_  - сказав Єгор, - _бо в будь-якому разі кошти на це підуть з карманів платників податків. Проте і більше платити не хочемо. Ми три місяці видирали з Нафтогазу цифри обгрунтування нової ціни на газ, і коли побачили - дуже здивувалися"._
- зниження податків. _"З наступного року вже знизимо частину,"_ - пообіцяв Соболєв.
- справжній генпрокурор та справжні суди.

[![соболев (3)](https://mpz.brovary.org/wp-content/uploads/2015/10/sobolev-3.jpg)](https://mpz.brovary.org/wp-content/uploads/2015/10/sobolev-3.jpg)

Лунали фрази про конкурс для прокурорів, про набір до нових судів, про те, аби більше залишати податків на місцях, про відкликання депутатів, якщо ті не виправдають сподівання громади, яка його обрала. Також депутат заявив, що вони у своїй фракції дуже ретельно слідкують за "чистотою рядів", тому він ручається і за список броварської "Самопомочі". Кандидати в депутати до місцевої ради від партії разом з лідером списку були присутні на заході і були впізнавані за брендованими зеленими шаликами.

[![соболев (15)](https://mpz.brovary.org/wp-content/uploads/2015/10/sobolev-15.jpg)](https://mpz.brovary.org/wp-content/uploads/2015/10/sobolev-15.jpg)

[![соболев (11)](https://mpz.brovary.org/wp-content/uploads/2015/10/sobolev-11.jpg)](https://mpz.brovary.org/wp-content/uploads/2015/10/sobolev-11.jpg)

[Нагадаємо](https://mpz.brovary.org/za-36-mists-u-brovarskij-miskradi-zmagatymutsya-459-kandydativ-vid-16-politychnyh-partij/), список "Самопомочі" на цьогорічних виборах у Броварську міську раду складається з **12** осіб, перший номер у списку - бізнесмен, голова компанії Zeelandia **Андрій Василенко**. Також в списку багато місцевих активістів, зокрема Юрій Скотніков, Людмила Кулініч, Анна Калина, Олександр Короленко, Антоніна Юрченко та інші.

\[caption id="attachment\_47396" align="aligncenter" width="600"\][![соболев (10)](https://mpz.brovary.org/wp-content/uploads/2015/10/sobolev-10.jpg)](https://mpz.brovary.org/wp-content/uploads/2015/10/sobolev-10.jpg) Андрій Василенко: "Всі, хто тут стоїть, обираються уперше"\[/caption\]

Потім почалося спілкування з громадою. Задавати запитання допомагала українська акторка, броварчанка Ірина Бардакова. Від присутніх лунали питання: "Коли буде дисципліна у Верховній Раді?", "Чому не відбувається люстрація?", "Як партія буде боротися з тушками в місцевій раді?", "Хто буде контролювати місцевий бюджет?" та "Де мої 10 соток?"

[![соболев (2)](https://mpz.brovary.org/wp-content/uploads/2015/10/sobolev-2.jpg)](https://mpz.brovary.org/wp-content/uploads/2015/10/sobolev-2.jpg)

[![соболев (16)](https://mpz.brovary.org/wp-content/uploads/2015/10/sobolev-16.jpg)](https://mpz.brovary.org/wp-content/uploads/2015/10/sobolev-16.jpg)

Чи то нова система місцевих виборів вимагає акцентуватися на партіях, абощо, проте помічено, що багато передвиборчої та агітаційної риторики в цьогорічних виборах побудовано на загальних лозунгах. Про проблеми конкретного міста на білбордах та агітаційних зустрічах кажуть мало. Складається таке враження, що кандидати балотуються у Верховну, а не місцеву раду.

Так, активісти, які питали конкретно про Бровари, отримали, на їх думку, загальні фрази та пішли незадоволеними. Проте ті, кого хвилювали інші питання, змогли вживу поспілкуватися зі справжніми парламентарями - а така можливість випадає не кожного дня.

[![соболев (5)](https://mpz.brovary.org/wp-content/uploads/2015/10/sobolev-5.jpg)](https://mpz.brovary.org/wp-content/uploads/2015/10/sobolev-5.jpg)

\[caption id="attachment\_47405" align="aligncenter" width="600"\][![соболев (19)](https://mpz.brovary.org/wp-content/uploads/2015/10/sobolev-19.jpg)](https://mpz.brovary.org/wp-content/uploads/2015/10/sobolev-19.jpg) Єгор Соболєв: "Земля і податки - це два найбільші ресурси громади"\[/caption\]

Після того, як депутати закінчили своє спілкування з громадою, завершальне слово узяв лідер броварського виборчого списку партії "Самопоміч" у Броварах Андрій Василенко та закликав усіх приходити на майбутні вибори: _"Приходьте та голосуйте, може, й не за нас, але приходьте. І родичів своїх приводьте, щоб ваші голоси не загубилися!"_

**Фото - Микола Кожемяко**
