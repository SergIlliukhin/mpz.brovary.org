---
title: "Три пожежі протягом доби, відкриття амбулаторії та ДЕНЦ \"Камелія\", - оперативні новини"
date: 2017-06-06
categories: 
  - "brovary"
  - "novyny"
tags: 
  - "bmr"
  - "brovary"
  - "vidkrittya"
  - "vibir-redaktsiyi"
  - "grygorij-golubovskyj"
  - "novini"
  - "ogoloshennya"
  - "operatyvna-narada"
  - "pozhezha"
---

**Сьогодні зранку відбулася щотижнева оперативна нарада за участю керівництва Броварів і представників міських служб. Окрім традиційних звітів про стан захворюваності та анонсів спортивних, культурних і навчальних заходів, присутні повідомили про відкриття нової будівлі дитячого центру «Камелія» та амбулаторії на Торгмаші. Не оминули увагою і події останніх 24-х годин: три пожежі, одну з яких, зі слів чиновників, досі долають. Трагічні випадки є наслідками заборони перевірки підприємств, вважає місцева влада.**

**Пожежа за пожежею**

Найперше головуючий на нараді, заступник міського голови **Григорій Голубовський,** розповів: [загоряння на складах](https://mpz.brovary.org/prosto-zaraz-goryat-sklady-na-torgmashi-dym-vydno-zvidusil-foto/) на Торгмаші до цього часу не ліквідоване. У гасінні були задіяні 17 одиниць техніки та близько 50 працівників, зокрема з Броварського району, з Борисполя та з Києва.

[![](https://mpz.brovary.org/wp-content/uploads/2017/06/Operatyvna-narada-BMR-06.06.2017_00004.jpg)](https://mpz.brovary.org/wp-content/uploads/2017/06/Operatyvna-narada-BMR-06.06.2017_00004.jpg)

Також, продовжує Григорій Голубовський, учора на Розвилці [згоріла 411-та маршрутка](https://mpz.brovary.org/na-rozvyltsi-spalahnula-zgorila-vshhent-411-marshrutka-obijshlosya-bez-zhertv-foto/): ніхто з пасажирів не постраждав, однак водій отримав опіки обличчя і рук. Третя пожежа сталася сьогодні о 3-й годині ночі: горіла [господарська будівля](https://www.facebook.com/groups/brovary/permalink/1670124636350829/) в районі Радіопередавального центру (по вул. Київській, - _ред._), обійшлося без збитків.

\[caption id="attachment\_71057" align="aligncenter" width="600"\][![](https://mpz.brovary.org/wp-content/uploads/2017/06/pozhezha-06.06.2017-RPTS-Illyuhin.jpg)](https://mpz.brovary.org/wp-content/uploads/2017/06/pozhezha-06.06.2017-RPTS-Illyuhin.jpg) Свідком пожежі став депутат Сергій Іллюхін. З його слів, сосни поруч не постраждали\[/caption\]

Як вважає Григорій Голубовський, пожежі, нещодавнє [зараження ботулізмом](https://mpz.brovary.org/botulizm-vid-ryby-v-megamarketi-ta-remont-kanalizatsiyi-bilya-trykotazhky-operatyvni-novyny/) та інші випадки виникли через чинний мораторій на проведення перевірок на підприємствах контролюючими органами.

**Відкриття нових закладів**

Однак, були і позитивні новини. Головний лікар Броварського міського центру первинної медико-санітарної допомоги **Ігор Кравцов** повідомив, що відсьогодні запрацювала амбулаторія по **вул. Володимира Великого, 10**, що на Торгмаші. А начальниця відділу освіти та науки **Оксана Мельник** анонсувала на четвер, **8 червня, о 14:00** відкриття нової будівлі Дитячого естетико-натуралістичного центру «Камелія».

\[caption id="attachment\_70370" align="aligncenter" width="600"\][![](https://mpz.brovary.org/wp-content/uploads/2017/05/melnyk.jpg)](https://mpz.brovary.org/wp-content/uploads/2017/05/melnyk.jpg) Оксана Мельник\[/caption\]

**Захворюваність і екологія**

Минулого тижня на фоні подальшого зниження захворюваності на гострі респіраторні інфекції були зареєстровані окремі випадки гострих кишкових інфекцій і гастроентероколітів (**23** випадки), ротавірусної інфекції у дітей, вітряної віспи (**1** випадок у дорослої людини), скарлатини тощо, розповів **Віталій Прокопенко**, завідувач райвідділом лабораторних досліджень ДУ «Київський обласний лабораторний центр Держсанепідслужби України».

\[caption id="attachment\_71060" align="aligncenter" width="600"\][![](https://mpz.brovary.org/wp-content/uploads/2017/06/Operatyvna-narada-BMR-06.06.2017-Prokopenko_00008.jpg)](https://mpz.brovary.org/wp-content/uploads/2017/06/Operatyvna-narada-BMR-06.06.2017-Prokopenko_00008.jpg) Віталій Прокопенко\[/caption\]

Окрім того, шпиталізували **1** людину із хворобою Лайма, розповідає головний санітарний лікар Броварів. Зараження сталося ще 2 травня у Вишгородському районі.

Ігор Кравцов підтвердив зниження захворюваності. З його слів, зафіксували менше випадків гострої респіраторної інфекції у дорослих, а в дітей – майже на тому самому рівні. Виявили також **1** випадок пневмонії у дитини.

Також Віталій Прокопенко розповів про результати **10**\-денного дослідження якості повітря у Броварах. За цей час, зі слів головного санітарного лікаря, було проведено **300** вимірів. З-поміж **5** показників виявили перевищення лише на **формальдегід**. Однак, таке перевищення зафіксували тільки в перший день спостережень, 19 травня.

**Лижники псують тротуари**

Григорій Голубовський нагадав очільнику відділу молоді та спорту **Дмитру Рожкову** про зауваження міського голови щодо псування лижниками тротуарів під час тренувань. Мовляв, ті розбивають палицями покриття. А на прохання вирішити це питання, був написаний лист із проханням побудувати 15-кілометрову трасу для тренувань.

\[caption id="attachment\_71062" align="aligncenter" width="424"\][![](https://mpz.brovary.org/wp-content/uploads/2017/06/trenuvannya-asfalt-lyzhnyky-sport-rujnuvannya.jpg)](https://mpz.brovary.org/wp-content/uploads/2017/06/trenuvannya-asfalt-lyzhnyky-sport-rujnuvannya.jpg) Слід від лижної палиці після тренувань у парку "Перемога"\[/caption\]

Дмитро Рожков пояснював це позицією лижників. Натомість Григорія Голубовського такий варіант вирішення питання не задовольнив. Він, не без зовнішніх емоцій, запропонував поговорити зі спортсменами ще раз. Нагадаємо, минулого тижня лижників [бачили](https://www.facebook.com/groups/brovary/permalink/1661594883870471/) за тренуваннями в парку «Перемога». Фотографії слідів зруйнованого асфальту з’явились у соцмережах.

**Вакансій більше за безробітних**

Вперше за 7 останніх років у Броварському центрі зайнятості зафіксували перевищення числа вакансій над числом охочих працевлаштуватися. Про це розповів директор установи **Максим Вітер**. З його слів, було зареєстровано **1343** вакансій, тоді як на обліку стоять **1314** безробітних. Водночас, Григорій Голубовський іронічно зазначив: «_Вакансії єсть, працівників нема. Ті, хто стоять на обліку, працювати не хочуть_». Із цими словами Максим Вітер погодився.

**Фото – Дмитро Карпій, Сергій Іллюхін**
