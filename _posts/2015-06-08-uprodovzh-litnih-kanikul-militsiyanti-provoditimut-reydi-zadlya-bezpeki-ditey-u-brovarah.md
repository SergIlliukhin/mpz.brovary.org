---
title: "Упродовж літніх канікул міліціянти проводитимуть рейди задля безпеки дітей у Броварах"
date: 2015-06-08
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "dity"
  - "militsiya"
  - "novini"
---

**Упродовж літа співробітники кримінальної міліції у справах дітей міськвідділу спільно з дільничними інспекторами будуть проводити рейди із заходами по відпрацюванню розважальних закладів, торгових точок та закладів громадського харчування, комп’ютерних клубів щодо дотримання обмежень перебування в них дітей в нічний час. Під особливим контролем перебуватимуть ті заклади торгівлі, які розташовані поблизу місць дозвілля та відпочинку. Також зусилля міліціонерів будуть спрямовані на виявлення та документування фактів продажу дітям алкогольних і тютюнових виробів. Про це повідомляє на [своїй офіційній сторінці у Фейбук Броварський МВ](https://www.facebook.com/permalink.php?story_fbid=1591156811134492&id=100007205655743&substory_index=1&__mref=message_bubble).**

На Київщині розпочались загальнодержавні оперативно-профілактичні заходи «Літо-2015». Мета операції – безпечний відпочинок дітей під час літніх канікул, попередження вчинення ними і стосовно них кримінальних та адміністративних правопорушень, профілактика бездоглядності та інших негативних явищ у дитячому середовищі.

Упродовж літа співробітники кримінальної міліції у справах дітей міськвідділу спільно з дільничними інспекторами будуть проводити рейди із заходами по відпрацюванню розважальних закладів, торгових точок та закладів громадського харчування, комп’ютерних клубів щодо дотримання обмежень перебування в них дітей в нічний час. Під особливим контролем перебуватимуть ті заклади торгівлі, які розташовані поблизу місць дозвілля та відпочинку.

Також правоохоронці працюватимуть у напрямку виявлення дорослих осіб, які втягують дітей у злочинну діяльність, пияцтво, а також використовують малолітніх дітей у занятті жебрацтвом.

Зусилля міліціонерів будуть спрямовані на виявлення та документування фактів продажу дітям алкогольних і тютюнових виробів.

Вартові порядку звертаються із проханням до батьків приділити більше уваги власній дитині та її проблемам, провести з нею профілактичну бесіду.

**Звернення до працівників торгівлі**

У сучасних умовах значної актуальності набула проблема пияцтва та тютюнокуріння серед дітей.

Відповідно до Закону України "Про внесення змін до деяких законодавчих актів України щодо обмеження споживання і продажу пива та слабоалкогольних напоїв", яким внесено зміни до статті 156 Кодексу України про адміністративні правопорушення, передбачено заборону продажу пива (крім безалкогольного), алкогольних, слабоалкогольних напоїв або тютюнових виробів особі, яка не досягла 18 років.

Окремо інформуємо, що порушення працівником підприємства (організації) торгівлі або громадського харчування правил торгівлі пивом, алкогольними, слабоалкогольними напоями і тютюновими виробами тягне за собою накладення штрафу від тридцяти до ста неоподатковуваних мінімумів доходів громадян.

Наприкінці травня в загальноосвітніх навчальних закладах розпочалися літні шкільні канікули. Упродовж дня більшість дітей знаходитиметься без нагляду дорослих.

Міліція звертається з проханням неухильно дотримуватися вимог законодавства України, не продавати пиво, алкогольні, слабоалкогольні напої та тютюнові вироби дітям. Адже кожен з нас відповідає за майбутнє покоління. Продаючи спиртне та цигарки дітям, задумайтеся, що хтось може запропонувати закурити чи випити й Вашій дитині. Адже дуже складно передбачити, що після цього може статися.

**Звернення працівників Державної автомобільної інспекції до водіїв**

У період літнього відпочинку більшість дітей буде проводити час на дитячих майданчиках, вулицях населених пунктів та в місцях масового скупчення людей.

Працівники Державної автомобільної інспекції звертаються до водіїв транспортних засобів з проханням бути уважними та обережними під час керування автомобілем, не забувати, що на вулицях діти.

Дотримуйтесь правил дорожнього руху, не перевищуйте швидкість, адже за цим стоїть чиєсь життя.

Давайте разом піклуватися про наших дітей.
