---
title: "Перший допит Сапожка?"
date: 2015-06-10
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "antimaydan"
  - "dopyt"
  - "sapozhko"
coverImage: "wp-content/uploads/2015/06/dopyt1.jpg"
---

**Як я вже писав у [попередньому своєму дописі](https://mpz.brovary.org/brovarskogo-suddyu-suditimut-za-represiyi-aktivistiv/), відплата броварським чиновникам за репресій проти Майдану та підтримку окупаційного режиму починає набувати  окресленого характеру.**

Минулого місяця броварськими міліціонерами було відкрите кримінальне провадження в рамках [розслідування масового вивозу броварських бюджетників на Антимайдан](https://mpz.brovary.org/dotisnuti-brovarskiy-antimaydan-kritichno-neobhidni-svidchennya/) та інші марші в ім'я Януковича. Нещодавно відбулися перші допити і одним зі свідків по справі став автор цих рядків.

Не скажу, що розповідав слідчому якісь досі не відомі "таємниці". Усі наявні відомості по цій темі ще давно були передані як до місцевої, так і до Генеральної прокуратури, а більшість цієї інформації публікувалась у ЗМІ і зокрема - на нашому сайті. З усіх цих матеріалів очевидно, хто саме був організатором Антимайдану з числа броварських чиновників. На відеодоказах чітко видно особи учасників та організаторів, міський транспорт, на якому звозили цю людську масу в Київ. Розбірливо чутно, які відділи та управління броварського виконкому брали в цьому участь, абсолютно зрозуміло, про який період ідеться. А ще – фігурують конкретні посадовці, зокрема керуючий справами виконкому **Костянтин Кузнєцов**, заступник міського голови **Григорій Голубовський,** начальник відділу культури і депутатка від Партії регіонів **Наталія Багмут**, тодішній начальник управління ЖКГ **Костянтин Вознюк** та інші.

<iframe src="https://www.youtube.com/embed/qggD3dHW18c" width="480" height="360" frameborder="0" allowfullscreen="allowfullscreen"></iframe>

<iframe src="https://www.youtube.com/embed/_lX2jxHqc8k" width="480" height="360" frameborder="0" allowfullscreen="allowfullscreen"></iframe>

<iframe src="https://www.youtube.com/embed/DgF-e8bSQrU" width="480" height="360" frameborder="0" allowfullscreen="allowfullscreen"></iframe>

Окрім того, завдяки зібраній інформації від мешканців міста та району, нам вдалося детально відтворити схему організації всілякого роду антимайданів у Броварах та на Броварщині. Уся ця інформація під протокол була передана правоохоронцям.

Звісно, примусові збори місцевих бюджетників на підтримку Януковича не могли відбуватись без відома або команди головного «господарника» Броварів – Ігоря Васильовича Сапожка. Саме його, зі слів новопризначеного начальника слідчого відділу броварської міліції, мали допитувати в казенному кабінеті відразу після мене.

Принагідно на допиті мною були оприлюднені факти публічної підтримки та сприяння терористичним організаціям, т. зв. "ЛНР-ДНР" з боку конкретних громадян, які раніше працювали у тісній спайці з місцевою міліцією, керівництвом броварської райдержадміністрації та мерії. Побачимо, що з цього вийде. Згідно з вимогами Кримінально-процесуального кодексу, перші висновки правоохоронців ми маємо дізнатися вже найближчим часом.
