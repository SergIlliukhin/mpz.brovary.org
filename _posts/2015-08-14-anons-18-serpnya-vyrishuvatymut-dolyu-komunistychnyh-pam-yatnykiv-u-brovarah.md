---
title: "АНОНС: 18 серпня вирішуватимуть долю комуністичних пам'ятників у Броварах"
date: 2015-08-14
categories: 
  - "novyny"
tags: 
  - "dekomunizatsiya"
  - "demontazh"
  - "doshka"
  - "komisiya"
  - "novini"
  - "pamyatnik"
---

**Найближчого вівторка, 18 серпня, о 10:00 в одному з приміщень Броварської міської ради відбудеться засідання комісії, відповідальної за декомунізацію. На порядок денний винесли питання демонтажу пам'ятників, меморіальних дощок і інших об'єктів у Броварах відповідно до закону «Про засудження комуністичного та націонал-соціалістичного (нацистського) тоталітарного режимів та заборону пропаганди їхньої символіки». Зібрання** **анонсував голова комісії Володимир Онищенко** **під час останнього [засідання](https://mpz.brovary.org/anons-13-serpnya-vidbudetsya-zasidannya-komisiyi-vidpovidalnoyi-za-dekomunizatsiyu-brovariv/)****.**

Традиційно комісія з питань найменувань і пам'ятних знаків збирається в **421 каб.**, що на 4-му поверсі будівлі Броварської міської ради по **вулиці Гагаріна, 15**.

Нагадаємо, що 3 серпня робоча група з краєзнавців і активістів подала до міськради **[список](https://mpz.brovary.org/u-brovarah-proponuyut-demontuvaty-zirku-v-parku-peremoga-ta-pam-yatnyk-nkvs-na-pekarni/)** броварських пам’ятників, меморіальних дощок та інших об’єктів, які, зі слів учасників групи, необхідно демонтувати відповідно до закону про декомунізацію. Серед найпомітніших об'єктів - зірка на центральному вході до парку "Перемога", пам'ятник НКВС у Приозерному та стела "Никто не забыт, ничто не забыто" на розі вулиць Кірова та Грушевського.

_Перелік об'єктів, які рекомендує демонтувати робоча група_

[![Document-page-002](https://mpz.brovary.org/wp-content/uploads/2015/08/Document-page-002.jpg)](https://mpz.brovary.org/wp-content/uploads/2015/08/Document-page-002.jpg)

[![Document-page-003](https://mpz.brovary.org/wp-content/uploads/2015/08/Document-page-003.jpg)](https://mpz.brovary.org/wp-content/uploads/2015/08/Document-page-003.jpg)

[![Document-page-004](https://mpz.brovary.org/wp-content/uploads/2015/08/Document-page-004.jpg)](https://mpz.brovary.org/wp-content/uploads/2015/08/Document-page-004.jpg)

**Фото - Світлана Кисіль**
