---
title: "За місце у Верховній Раді від Броварів змагатимуться начальники та їх підлеглі, а також однопартійці"
date: 2012-08-22
author: 
  username: "Aleechka"
  display_name: "Аліна Дяченко"
categories: 
  - "rozsliduvannya"
tags: 
  - "analitika"
  - "vibir-redaktsiyi"
  - "vibori"
  - "vibori-2012"
  - "kandidat-u-narodni-deputati"
  - "kandidati"
  - "monitoring"
---

[![](https://mpz.brovary.org/wp-content/uploads/2012/08/Candidates-2012.jpg "Candidates 2012")](https://mpz.brovary.org/wp-content/uploads/2012/08/Candidates-2012.jpg)20 серпня 2012 року завершився один з важливих етапів цьогорічної виборчої кампанії – реєстрація кандидатів у народні депутати на виборах до Верховної Ради України 28 жовтня 2012 року. В одномандатному виборчому окрузі № 97, до складу якого входять Бровари, Баришівка, Березань, Броварський та Баришівський райони, Центрвиборчком зареєстрував 34 претендента на крісло в українському парламенті.

Команда «Маєш право знати» проаналізувала біографічні відомості кандидатів, оприлюднені у постановах ЦВК, та виявила, що переважна більшість кандидатів народилась поза межами виборчого округу, проте нині більшість проживає таки за «місцем балотування», майже всі учасники передвиборчої боротьби мають вищу освіту, проте чимало є на даний момент безробітними, при цьому на окремих підприємствах та установах за місце у парламенті боротимуться начальники та їх підлеглі, більшість висуванців до парламенту є безпартійними, а члени окремих партій конкуруватимуть між собою в межах одного мажоритарного округу.

 **Географія народження та проживання**

Виходячи з того, що депутати-мажоритарники мають представляти у парламенті інтереси мешканців свого виборчого округу, ми почали з аналізу місця народження та місця проживання майбутніх представників Броварів, Березані, Баришівки, Броварського та Баришівського районів.

Як з’ясувалось, лише **восьмеро** (24 %) кандидатів походять з Броварів (_Базір, Іваненко, Мельник, Немчина, Остапенко, Ратніков, Рокоман, Супрун_) та четверо (12 %) з Броварського району (_Василенко, Галицький, Різаненко_, _Юрченко_). Решта **20** кандидатів (59 %) народились поза межами 97 виборчого округу: **двоє** у Росії (_Петров, Шокун_), **один** в Азербайджані (_Аскєров_), **троє** у столиці України (_Говоруха, Кищук, Мотрич_), також є кандидати з Харкова (_Коробчинський_), Рівного (_Кравець_), Дніпропетровська (_Шапран_), Черкаської обл. (_Діденко_), Вінницької обл. (_Дякевич_), Запорізьскої обл.(_Коханівський_), Харківської обл. (_Крупа_), Луганської обл. (_Куліченко_), Донецької обл. (_Рибачук_), Львівської обл. (_Ришко_), Рівненської обл. (_Семеняка_), Чернігівської обл. (_Федоренко_), Тернопільської обл. (_Ярошенко_) та **двоє** з Київської обл. (_Бакал, Розуменко_).

З місцем проживання ситуація значно краща: переважна більшість претендентів представляти інтереси нашого округу у парламенті нині мешкає у Броварах (**19** кандидатів), Броварському районі (**6** кандидатів), Березані (**1** кандидат) та Баришівському районі (**1** кандидат). **П’ятеро** кандидатів мешкають у Києві, **один** – у Харкові, і **один** – у м. Попасна Луганської області.

> При цьому слід відзначити, що з **27** кандидатів, які проживають на території округу, лише двоє мешкають у Березані та Баришівському районі. А уродженців Березані, Баришівки чи Баришівського району серед потенційних народних обранців взагалі немає.

 **Освітній та професійний рівень**

30 з 34 кандидатів мають вищу освіту, двоє мають лише середню загальну освіту (_Говоруха, Коробчинський_) та двоє – середню спеціальну (_Ришко, Семеняка_). Стосовно трудової зайнятості кандидатів на момент подання документів **семеро** зазначили, що нині вони «тимчасово не працюють» (_Діденко, Кищук, Коробчинський, Коханівський, Куліченко, Остапенко, Різаненко_), двоє є пенсіонерами (_Дякевич, Ришко_), троє є приватними підприємцями (_Аскєров, Семеняка, Ярошенко_), троє працюють у комунальних та державних установах (_Василенко, Супрун, Шокун_), четверо – в освітніх закладах (_Мельник, Мотрич, Розуменко, Рокоман_), двоє є помічниками-консультантами народних депутатів (_Базір, Галицький_), шестеро є директорами підприємств (_Кравець, Немчина, Ратніков, Федоренко, Шапран, Юрченко_), четверо є працівниками приватних компаній (_Бакал, Єрухимович, Крупа, Рибачук_), один має власну нотаріальну практику (_Іваненко_), а один займає високу посаду у партії (_Говоруха_).

> Прикметно, що за крісло у парламенті змагатимуться троє директорів броварських шкіл (№ 1, № 2 та № 9) та по суті їх начальниця – зав відділом навчальних закладів управління освіти. Також у виборчій боротьбі конкуруватимуть між собою очільники комунального підприємства «Бровари-Землеустрій» – директор КП та його заступниця. Також не оминула участь «корпоративних змагань» і приватне підприємство «Феско», у якому до Верховної Ради балотуються і директор, і адміністраторка.

 **Партійна приналежність та конкуренція**

На фоні того, що у 97 окрузі лише **12** «самовисуванців» і **22** кандидата висунуто політичними партіями, лише **9** учасників виборчого процесу є членами тих чи інших політичних партій, переважна ж більшість – **25** кандидатів (74 %) – є «безпартійними».

> Прикметно, що від політичної партії Народний Рух України у нашому окрузі балотуватимуться аж два кандидата – **_Діденко_** та _**Ярошенко**_. Також партійна конкуренція відбуватиметься й у команді партії «Батьківщина»: на фоні того, що єдиним кандидатом від Об’єднаної опозиції – від партії «Батьківщина» в 97 окрузі висунуто Олега _**Кищука**_, у порядку самовисування у виборчих перегонах бере участь член партії «Батьківщина» **_Юрій Рибачук_**. Також дещо дивно виглядає участь у виборах члена «Європейської партії України» «самовисуванця» _**Дмитра Ратнікова**_, зважаючи на те, що ця партія також долучилась до Об’єднаної опозиції та погодилась про висування єдиного кандидата по кожному мажоритарному округу.

**Віковий ценз**

Наймолодшій учасниці виборчих перегонів у броварському виборчому окрузі 25 років – саме стільки років нині має безпартійна безробітна мешканка Луганщини Олеся Куліченко. Вік до 30 років також мають _Сергій Шапран_ (28 років), _Ольга Василенко_ (29 років) та _Андрій Супрун_ (29 років). Найбільшою віковою категорією є **30**\-річні (30-39 років): таких серед кандидатів аж **12** осіб (_Єрухимович, Остапенко, Іваненко, Кравець, Юрченко, Галицький, Ратніков, Кищук, Крупа, Різаненко, Базір, Рокоман_), **40**\-річних (40-49 років) – **десятеро** (_Бакал, Коробчинський, Коханіський, Говоруха, Немчина, Семеняка, Аскєров, Мельник, Федоренко, Мотрич_), 50-річних – **шестеро** (_Дякевич, Петров, Шокун, Діденко, Ришко, Ярошенко_). **Двоє** кандидатів мають по 60 років (_Рибачук, Розуменко_). «Середній арифметичний» вік кандидата в нардепи від Броварів – майже **42** роки.

> **Зрозуміло, що ми проаналізували лише сухі та офіційні відомості про кандидатів, при цьому ми не досліджували їх на предмет того, чи є вони так званими «технічними кандидатами», чи справді боротимуться за голоси виборців, щоб потрапити до парламенту. Також ми не аналізували додаткову інформацію, відому нам з відкритих та власних джерел, яка дає більше уявлення про кандидатів. Подібну аналітику ми плануємо робити пізніше, а нині зосереджуємо увагу на агітаційній діяльності кандидатів – зустрічах з виборцями, агітаційній продукції тощо.**

\[spoiler title="Біографічні відомості всіх кандидатів" open="0" style="2"\] [**Аскєров** **Хазар Думан Огли**](http://www.cvk.gov.ua/pls/vnd2012/WP407?PT001F01=900&pf7201=844)

народився 18 сiчня 1967 року в селі Муганли, Азербайджан, громадянин України, протягом останніх п’яти років проживає на території України, освіта вища, приватний підприємець, безпартійний, проживає в місті Бровари Київської області, судимість відсутня, суб’єкт висування – Партія "Соціалістична Україна".

[**Базір** **Анатолій Михайлович**](http://www.cvk.gov.ua/pls/vnd2012/WP407?PT001F01=900&pf7201=3200)

народився 24 вересня 1973 року в місті Бровари Київської області, громадянин України, протягом останніх п’яти років проживає на території України, освіта вища, помічник-консультант народного депутата України, безпартійний, проживає в місті Бровари Київської області, судимість відсутня, самовисування.

[**Бакал** **Сергій Миколайович**](http://www.cvk.gov.ua/pls/vnd2012/WP407?PT001F01=900&pf7201=2418)

народився 26 липня 1972 року в селі Карапиші Миронівського району Київської області, громадянин України, протягом останніх п’яти років проживає на території України, освіта вища, інженер, ТОВ "ISET", безпартійний, проживає в місті Бровари Київської області, судимість відсутня, суб’єкт висування – Ліберальна партія України.

[**Василенко** **Ольга Григорівна**](http://www.cvk.gov.ua/pls/vnd2012/WP407?PT001F01=900&pf7201=3172)

народилася 25 червня 1983 року в селі Красилівка Броварського району Київської області, громадянка України, протягом останніх п’яти років проживає на території України, освіта вища, начальник відділу приватизації земельних ділянок, ДП "Український інститут сільськогосподарських аерофотогеодезичних вишукувань", безпартійнa, проживає в селі Красилівка Броварського району, судимість відсутня, суб’єкт висування – Аграрна партія України.

[**Галицький** **Володимир Віталійович**](http://www.cvk.gov.ua/pls/vnd2012/WP407?PT001F01=900&pf7201=605)

народився 12 сiчня 1977 року в селі Погреби Броварського району Київської області, громадянин України, протягом останніх п’яти років проживає на території України, освіта вища, помічник-консультант народного депутата України, член Комуністичної партії України, проживає в селі Погреби Броварського району Київської області, судимість відсутня, суб’єкт висування – Комуністична партія України.

[**Говоруха** **Юрій Миколайович**](http://www.cvk.gov.ua/pls/vnd2012/WP407?PT001F01=900&pf7201=3493)

народився 2 серпня 1971 року в місті Києві, громадянин України, протягом останніх п’яти років проживає на території України, освіта загальна середня, голова виконавчого комітету, Соціал-демократична партія (об’єднана), член Соціал-демократичної партії України (об'єднаної), проживає в місті Києві, судимість відсутня, суб’єкт висування – Соціал-демократична партія України (об’єднана).

[**Діденко** **Микола Федорович**](http://www.cvk.gov.ua/pls/vnd2012/WP407?PT001F01=900&pf7201=3578)

народився 16 грудня 1954 року в селі Лукашівка Монастирищенського району Черкаської області, громадянин України, протягом останніх п’яти років проживає на території України, освіта вища, тимчасово не працює, член політичної партії Народний Рух України, проживає в селі Рожни Броварського району Київської області, судимість відсутня, самовисування.

[**Дякевич** **Олег Миколайович**](http://www.cvk.gov.ua/pls/vnd2012/WP407?PT001F01=900&pf7201=3458)

народився 15 червня 1961 року в селі Дзигівка Ямпільського району Вінницької області, громадянин України, протягом останніх п’яти років проживає на території України, освіта вища, пенсіонер, безпартійний, проживає в місті Києві, судимість відсутня, суб’єкт висування – Партія "ВІДРОДЖЕННЯ".

[**Єрухимович** **Ольга Леонідівна**](http://www.cvk.gov.ua/pls/vnd2012/WP407?PT001F01=900&pf7201=160)

народилася 6 травня 1982 року в місті Херсоні, громадянка України, протягом останніх п’яти років проживає на території України, освіта вища, секретар директора, ПрАТ "Люмен", безпартійнa, проживає в місті Бровари Київської області, судимість відсутня, суб’єкт висування – Політична партія "Народна ініціатива".

[**Іваненко** **Олег Валерійович**](http://www.cvk.gov.ua/pls/vnd2012/WP407?PT001F01=900&pf7201=7)

народився 29 грудня 1978 року в місті Бровари Київської області, громадянин України, протягом останніх п’яти років проживає на території України, освіта вища, приватний нотаріус, Броварський міський нотаріальний округ, безпартійний, проживає в місті Бровари Київської області, судимість відсутня, самовисування.

[**Кищук** **Олег Євгенович**](http://www.cvk.gov.ua/pls/vnd2012/WP407?PT001F01=900&pf7201=2126)

народився 18 жовтня 1976 року в місті Києві, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Києві, судимість відсутня, суб’єкт висування – політична партія Всеукраїнське об'єднання "Батьківщина".

[**Коробчинський** **Артур Валерійович**](http://www.cvk.gov.ua/pls/vnd2012/WP407?PT001F01=900&pf7201=6322)

народився 12 квiтня 1972 року в місті Харкові, громадянин України, протягом останніх п’яти років проживає на території України, освіта середня, тимчасово не працює, безпартійний, проживає в місті Харкові, судимість відсутня, суб’єкт висування – політична партія Українська Національна Асамблея.

[**Коханівський Микола Миколайович**](http://www.cvk.gov.ua/pls/vnd2012/WP407?PT001F01=900&pf7201=4739)

народився 25 травня 1971 року в селищі Приазовське Запорізької області, громадянин України, протягом останніх п’яти років проживає на території України, освіта вища, тимчасово не працює, член політичної партії Конгрес Українських Націоналістів, проживає в місті Києві, судимість відсутня, суб’єкт висування – політична партія Конгрес Українських Націоналістів.

[**Кравець** **Юрій Григорович**](http://www.cvk.gov.ua/pls/vnd2012/WP407?PT001F01=900&pf7201=6330)

народився 1 жовтня 1978 року в місті Рівному, громадянин України, протягом останніх п’яти років проживає на території України, освіта вища, директор, ТОВ "Мережа регіональних видань "Варта", безпартійний, проживає в місті Бровари Київської області, судимість відсутня, самовисування.

[**Крупа** **Олена Анатоліївна**](http://www.cvk.gov.ua/pls/vnd2012/WP407?PT001F01=900&pf7201=142)

народилася 19 квiтня 1976 року в місті Мерефа Харківської області, громадянка України, протягом останніх п’яти років проживає на території України, освіта вища, адміністратор, ПП "Феско", безпартійнa, проживає в місті Києві, судимість відсутня, суб’єкт висування – Молодіжна партія України.

[**Куліченко** **Олеся Юріївна**](http://www.cvk.gov.ua/pls/vnd2012/WP407?PT001F01=900&pf7201=6381)

народилася 3 вересня 1986 року в місті Гірське Луганської області, громадянка України, протягом останніх п’яти років проживає на території України, освіта вища, тимчасово не працює, безпартійнa, проживає в місті Попасна Луганської області, судимість відсутня, самовисування.

[**Мельник** **Оксана Миколаївна**](http://www.cvk.gov.ua/pls/vnd2012/WP407?PT001F01=900&pf7201=880)

народилася 31 серпня 1967 року в місті Бровари Київської області, громадянка України, протягом останніх п’яти років проживає на території України, освіта вища, директор, Броварська загальноосвітня школа № 2, безпартійнa, проживає в місті Бровари Київської області, судимість відсутня, суб’єкт висування – Партія "Солідарність жінок України".

[**Мотрич** **Лариса Михайлівна**](http://www.cvk.gov.ua/pls/vnd2012/WP407?PT001F01=900&pf7201=2003)

народилася 31 грудня 1962 року в місті Києві, громадянка України, протягом останніх п’яти років проживає на території України, освіта вища, завідуюча відділом навчальних закладів, управління освіти Броварської міської ради Київської області, безпартійнa, проживає в місті Бровари Київської області, судимість відсутня, суб’єкт висування – Політична партія "Держава".

[**Немчина** **Тетяна Федорівна**](http://www.cvk.gov.ua/pls/vnd2012/WP407?PT001F01=900&pf7201=6403)

народилася 11 лютого 1969 року в місті Бровари Київської області, громадянка України, протягом останніх п’яти років проживає на території України, освіта вища, директор, соціальне підприємство "Соціально-інвестиційна група", член Соціалістичної партії України, проживає в місті Бровари Київської області, судимість відсутня, суб’єкт висування – Соціалістична партія України.

[**Остапенко** **Ян Григорович**](http://www.cvk.gov.ua/pls/vnd2012/WP407?PT001F01=900&pf7201=3993)

народився 20 березня 1981 року в місті Бровари Київської області, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Бровари Київської області, судимість відсутня, суб’єкт висування – Українська морська партія.

[**Петров** **Володимир Георгійович**](http://www.cvk.gov.ua/pls/vnd2012/WP407?PT001F01=900&pf7201=4310)

народився 24 липня 1956 року в селі Семенівське Калінінського району Тверської області, громадянин України, протягом останніх п’яти років проживає на території України, освіта вища, пенсіонер, безпартійний, проживає в місті Бровари Київської області, судимість відсутня, суб’єкт висування – Партія Пенсіонерів України.

[**Ратніков** **Дмитро Геннадійович**](http://www.cvk.gov.ua/pls/vnd2012/WP407?PT001F01=900&pf7201=1032)

народився 3 квiтня 1977 року в місті Бровари Київської області, громадянин України, протягом останніх п’яти років проживає на території України, освіта вища, директор, ТОВ "Обнова", член Політичної партії "Європейська партія України", проживає в місті Бровари Київської області, судимість відсутня, самовисування.

[**Рибачук** **Юрій Іванович**](http://www.cvk.gov.ua/pls/vnd2012/WP407?PT001F01=900&pf7201=5020)

народився 22 вересня 1951 року в місті Горлівка Донецької області, громадянин України, протягом останніх п’яти років проживає на території України, освіта вища, заступник директора, ТОВ "Нафтохімімпекс", член політичної партії Всеукраїнське об’єднання "Батьківщина", проживає в місті Березань Київської області, судимість відсутня, самовисування.

[**Ришко** **Григорій Васильович**](http://www.cvk.gov.ua/pls/vnd2012/WP407?PT001F01=900&pf7201=6309)

народився 28 серпня 1954 року в селі Грушів Яворівського району Львівської області, громадянин України, протягом останніх п’яти років проживає на території України, освіта середня спеціальна, пенсіонер, безпартійний, проживає в селі Фрунзівка Броварського району Київської області, судимість відсутня, самовисування.

[**Різаненко** **Павло Олександрович**](http://www.cvk.gov.ua/pls/vnd2012/WP407?PT001F01=900&pf7201=2977)

народився 12 липня 1975 року в селі Красилівка Броварського району Київської області, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Бровари Київської області, судимість відсутня, суб’єкт висування – Політична партія "УДАР (Український Демократичний Альянс за Реформи) Віталія Кличка".

[**Розуменко** **Микола Васильович**](http://www.cvk.gov.ua/pls/vnd2012/WP407?PT001F01=900&pf7201=3478)

народився 4 сiчня 1952 року в селі Гейсиха Ставищенського району Київської області, громадянин України, протягом останніх п’яти років проживає на території України, освіта вища, директор, Броварська загальноосвітня школа № 9, безпартійний, проживає в місті Бровари Київської області, судимість відсутня, суб’єкт висування – Соціально-екологічна партія "Союз. Чорнобиль. Україна.".

[**Рокоман** **Олена Григорівна**](http://www.cvk.gov.ua/pls/vnd2012/WP407?PT001F01=900&pf7201=3317)

народилася 16 травня 1974 року в місті Бровари Київської області, громадянка України, протягом останніх п’яти років проживає на території України, освіта вища, директор, загальноосвітня школа № 1 міста Бровари, безпартійнa, проживає в місті Бровари Київської області, судимість відсутня, суб’єкт висування – Слов’янська партія.

[**Семеняка Микола Миколайович**](http://www.cvk.gov.ua/pls/vnd2012/WP407?PT001F01=900&pf7201=784)

народився 6 грудня 1967 року в селі Каменне Рокитнянського району Рівненської області, громадянин України, протягом останніх п’яти років проживає на території України, освіта середня спеціальна, приватний підприємець, безпартійний, проживає в селі Коржі Баришівського району Київської області, судимість відсутня, самовисування.

[**Супрун Андрій Васильович**](http://www.cvk.gov.ua/pls/vnd2012/WP407?PT001F01=900&pf7201=1058)

народився 10 липня 1983 року в місті Бровари Київської області, громадянин України, протягом останніх п’яти років проживає на території України, освіта вища, директор, КП "Бровари-землеустрій", безпартійний, проживає в місті Бровари Київської області, судимість відсутня, суб’єкт висування – Партія "Віче".

[**Федоренко Сергій Миколайович**](http://www.cvk.gov.ua/pls/vnd2012/WP407?PT001F01=900&pf7201=1729)

народився 28 вересня 1962 року в місті Ніжин Чернігівської області, громадянин України, протягом останніх п’яти років проживає на території України, освіта вища, директор, ПП "Феско", член Партії регіонів, проживає в місті Бровари Київської області, судимість відсутня, суб’єкт висування – Партія регіонів.

[**Шапран Сергій Валентинович**](http://www.cvk.gov.ua/pls/vnd2012/WP407?PT001F01=900&pf7201=759)

народився 3 червня 1984 року в місті Дніпропетровську, громадянин України, протягом останніх п’яти років проживає на території України, освіта вища, директор, ТОВ "Броварський алюмінієвий завод", безпартійний, проживає в селі Перемога Броварського району Київської області, судимість відсутня, самовисування.

[**Шокун Марина Анатоліївна**](http://www.cvk.gov.ua/pls/vnd2012/WP407?PT001F01=900&pf7201=4032)

народилася 26 квiтня 1956 року в місті Грязовець Вологодської області, Російська Федерація, громадянка України, протягом останніх п’яти років проживає на території України, освіта вища, заступник директора, Комунальне підприємство Броварської міської ради "Бровари-землеустрій", безпартійнa, проживає в місті Бровари Київської області, судимість відсутня, суб’єкт висування – Політична партія "Справедлива Україна".

[**ЮрченкоАнатолій Анатолійович**](http://www.cvk.gov.ua/pls/vnd2012/WP407?PT001F01=900&pf7201=4142)

народився 10 грудня 1978 року в селі Русанів Броварського району Київської області, громадянин України, протягом останніх п’яти років проживає на території України, освіта вища, директор, ПП "Профіт-центр", безпартійний, проживає в селі Русанів Броварського району Київської області, судимість відсутня, самовисування.

[**Ярошенко Олександра Володимирівна**](http://www.cvk.gov.ua/pls/vnd2012/WP407?PT001F01=900&pf7201=101)

народилася 14 лютого 1953 року в селі Дарахів Теребовлянського району Тернопільської області, громадянка України, протягом останніх п’яти років проживає на території України, освіта вища, приватний підприємець, член політичної партії Народний Рух України, проживає в місті Бровари Київської області, судимість відсутня, самовисування. \[/spoiler\]
