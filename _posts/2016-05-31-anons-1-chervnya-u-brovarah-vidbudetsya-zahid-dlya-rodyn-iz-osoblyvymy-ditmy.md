---
title: "АНОНС: 1 червня у Броварах відбудеться захід для родин із «особливими» дітьми"
date: 2016-05-31
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "invalidy"
  - "anons"
  - "brovary"
  - "go-osoblyva-rodyna"
  - "dity"
  - "zahid"
  - "mozayika"
  - "novini"
  - "osoblyvyj"
  - "prometey"
coverImage: "wp-content/uploads/2016/05/13245311_1631005433876854_5848168652323351475_n.jpg"
---

**Цієї середи у мистецько-культурному центрі «Прометей» обговорять проблеми, пов’язані із вихованням дітей із особливими потребами. На зустріч запрошують не лише батьків, а і їхніх чад. Для останніх покажуть виставу та проведуть майстер-класи. Про це [йдеться](https://www.facebook.com/osobluviBro/photos/a.1418437121800354.1073741827.1418362115141188/1631005433876854/?type=3&theater) на сторінці організації «Особлива родина» у Фейсбуку.**

Як зазначено в повідомленні, у малій залі «Прометею» дорослі зможуть обмінятися досвідом, інформацією та обговорити спільні проекти, спрямовані на толерантне ставлення суспільства до «особливих» дітей. Окрім того, перед батьками виступлять спеціалісти у сфері виховання таких чад.

Тим часом, на самих дітей у холі чекатимуть майстер-класи з арт-терапії, пісочної терапії та із лікарем-реабілітологом. Також для малечі покажуть театральну виставу маріонеток.

Як ідеться в оголошенні, ініціаторами заходу виступають школа для дітей із особливими потребами «[Мозаїка](https://mpz.brovary.org/diagnoz-ne-zavada-povnotsinnomu-zhyttyu-u-brovarah-dlya-osoblyvyh-ditej-vidkryly-osoblyvu-shkolu-mozayika/)» та громадська організація «Особлива родина». Захід розпочнеться **1 червня об 11:00 в МКЦ «Прометей», що по бульвару Незалежності, 4**.

Після закінчення зустрічі організатори запрошують учасників на святкування Дня захисту дітей у парку «Перемога» - в рамках заходу «[Найкраще дітям](https://mpz.brovary.org/anons-1-chervnya-u-brovarah-vdruge-provedut-dytyachyj-festyval-baby-boom-fest/)». Присутнім обіцяють концертну програму, творчі розваги, яскравих артистів, захопливі майстер-класи та багато іншого.
