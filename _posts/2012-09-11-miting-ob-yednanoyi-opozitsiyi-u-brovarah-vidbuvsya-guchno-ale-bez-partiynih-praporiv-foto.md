---
title: "Мітинг об'єднаної опозиції у Броварах відбувся гучно, але без партійних прапорів - ФОТО"
date: 2012-09-11
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "aktsiya-protestu"
  - "vibir-redaktsiyi"
  - "kishhuk"
  - "miting"
  - "obyednana-opozitsiya"
  - "sapozhko"
  - "sdobnyakova"
coverImage: "wp-content/uploads/2012/09/IMAG1267.jpg"
---

[![](https://mpz.brovary.org/wp-content/uploads/2012/09/IMAG1267.jpg "Вимоги мітингувальників")](https://mpz.brovary.org/wp-content/uploads/2012/09/IMAG1267.jpg)Сонячним ранком **10 вересня** о 8 годині ранку біля супермаркету "Перекресток" зібралося не менше сотні людей з прапорами України.

Напередодні виборів досить часто доводиться бачити мітинги, організовані прихильниками політичних партій, але цього разу було не так - жодної партійної символіки люди не мали, тримаючи у руках лише жовто-блакитні стяги.

Зібравшись у три колони біля супермаркету, мітингувальники організованою ходою рушили до будівлі виконавчого комітету Броварської міської ради.

[![](https://mpz.brovary.org/wp-content/uploads/2012/09/IMAG1264.jpg)](https://mpz.brovary.org/wp-content/uploads/2012/09/IMAG1264.jpg)

[![](https://mpz.brovary.org/wp-content/uploads/2012/09/IMAG1266.jpg)](https://mpz.brovary.org/wp-content/uploads/2012/09/IMAG1266.jpg)

[![](https://mpz.brovary.org/wp-content/uploads/2012/09/IMAG1278.jpg)](https://mpz.brovary.org/wp-content/uploads/2012/09/IMAG1278.jpg)

На площі біля виконкому вже стояли кілька мітингувальників з великими зображеннями броварського міського голови Ігоря Сапожка та написами "Наш мер корупціонер"

[![](https://mpz.brovary.org/wp-content/uploads/2012/09/IMAG12671.jpg)](https://mpz.brovary.org/wp-content/uploads/2012/09/IMAG12671.jpg)

[![](https://mpz.brovary.org/wp-content/uploads/2012/09/IMAG1273.jpg)](https://mpz.brovary.org/wp-content/uploads/2012/09/IMAG1273.jpg)

Після того, як всі розмістилися на площі, слово взяв кандидат від Об'єднаної опозиції, висуванець ВО "Батьківщина" **Олег Кищук**, який подякував всім за те, що люди вийшли висловити свій протест проти корумпованої броварської влади та розповів про кричущі випадки порушень закону у Броварах. Зокрема, за словами Олега Кищука, гральні автомати у нашому місті знаходяться під особистою опікою міського голови, тому цей бізнес і досі процвітає (детальніше Олег Кищук розповів про це на своїй [прес-конференції](http://censor.net.ua/video_news/217039/semerak_igornye_zaly_rabotayut_ryadom_s_prokuraturoyi_biznes_kryshuet_mer_goroda_video))

[![](https://mpz.brovary.org/wp-content/uploads/2012/09/IMAG1318.jpg "Олег Кищук")](https://mpz.brovary.org/wp-content/uploads/2012/09/IMAG1318.jpg)

У цей самий у приміщенні виконавчого комітету відбувалася нарада представників міських відділів та управлінь. Однак за кілька хвилин після початку акції біля мітингувальників була помічена радник міського голови Клавдія Борисівна **Сдобнякова**, яку, вочевидь, відправили на розвідку.

[![](https://mpz.brovary.org/wp-content/uploads/2012/09/IMAG1324.jpg "Клавдія Сдобнякова")](https://mpz.brovary.org/wp-content/uploads/2012/09/IMAG1324.jpg)

Жодної партійної символіки мітингувальники не мали, тому про те, що організатором є Об'єднана опозиція, свідчило лише присутність партійного керівництва на акції: окрім Олега Кищука на акції було помічено Анатолія Кривоноса та представників київського обласного штабу "Фронту змін".

**Суворий облік - запорука успіху**

Серед учасників акції мені кинулись в очі кілька жіночок, які займалися організацією та обліком присутніх на акції людей. Зокрема, одна з таких жіночок страшенно обурилась, коли їй сказали, що частина мітингувальників відійшли до туалету. _"Не можна відходити - їх же потрібно порахувати!"_ - вигукнула вона. Після повернення "порушники" поквапились швидше зареєструватися.

[![](https://mpz.brovary.org/wp-content/uploads/2012/09/IMAG1311.jpg)](https://mpz.brovary.org/wp-content/uploads/2012/09/IMAG1311.jpg)[![](https://mpz.brovary.org/wp-content/uploads/2012/09/IMAG1316.jpg)](https://mpz.brovary.org/wp-content/uploads/2012/09/IMAG1316.jpg)

Спілкуватися із журналістами такі жіночки не мали жодного бажання. До однієї з них я звернувся із запитанням, чи не може вона розповісти, яка мета мітингу та хто виступає перед присутніми. У відповідь вона грубо відрізала: _"А ви кого знімаєте? Виступаючого? Ну от і знімайте!"_

[![](https://mpz.brovary.org/wp-content/uploads/2012/09/IMAG1320.jpg)](https://mpz.brovary.org/wp-content/uploads/2012/09/IMAG1320.jpg)

[![](https://mpz.brovary.org/wp-content/uploads/2012/09/IMAG1328.jpg)](https://mpz.brovary.org/wp-content/uploads/2012/09/IMAG1328.jpg)

> Беручи до уваги викладене вище, у мене залишились досить суперечливі враження від акції. З одного боку, приємно, що політичні партії вивели своїх прихильників без партійних прапорів і прагнули привернути увагу до існуючих проблем корупції у Броварах. З іншого боку, суворий облік учасників та їх ставлення до преси не залишають сумнівів у замовленості даного заходу
