---
title: "Бровари – як розплідник  будівельних шахраїв"
date: 2012-04-28
author: 
  username: "kravec"
  display_name: "Юрій Кравець"
categories: 
  - "kolonka-avtora"
tags: 
  - "varta"
  - "nezakonne-budivnitstvo"
  - "pravozahist"
---

Бровари – ще донедавна місто, яке можна було сміливо назвати таким, що розвивалося інтенсивними темпами у галузі будівництва. Всі плескали у долоні і не могли нарадітися від такого прогресу. Жителі міста все чекали, коли ж вони побачать дивіденди від цього «прориву». Настала криза 2009 року і все зупинилось, більше того, наче після зими у нашому місті навкруги море грязюки, сміття і продірявлених доріг.

Будівельний аферизм – це звичайний вид бізнесу у Броварах.  Мені доводиться розгрібати завали на даний момент принаймні 3 таких «пролісків»: 16-поверховий будинок  по **вул. Черняхівського 21-б**, де 160 інвесторів вклали всі свої кошти і вже 6 років не можуть отримати ні житла ні грошей, **Каширіна 15** – постраждалі вкладали гроші у будівництво багатоквартирного 3-поверхового будинку для себе, а побудували індивідуальний будинок для такої собі Серпокрилової Валентини Дмитрівни та її чоловіка і останній момент – це свавілля будівельної **компанії «Атлант»**, яку очолює  улюбленець нашої міської влади (звичайно після Трощенка) - В.В.Каган, при будівництві багатоповерхівки по вул. **Гоголя-Грушевського**. «Атлант» незважаючи на присутність у землі труби високого тиску та іншої «дрібнички» - людей, наполегливо намагається копати котлован на землі, якою  десяток  сімей користуються вже близько 50 років і мають право на її приватизацію. Міська влада всіма силами  перешкоджає  реалізації права на приватизацію. <!--more-->

Всі три будівельні конфлікти перекочували у судову площину і набувають розголосу. Люди довірили мені і моїй Правозахисній Групі «Варта» захищати їхні інтереси – я у свою чергу готовий довести ці справи до переможного завершення і зробити серйозний удар по аферистах, які прикипіли до Броварів.

В подальшому,  більш детально розгорну ситуацію по кожній афері, дам правову оцінку та опишу психологічний портрет кожного злочинця, який зазіхає на права людей.

Сподіваючись, ця стаття зупинить тих наївних броварчан, котрі виявлять бажання вкладати гроші у ці об’єкти.

[https://kravec.org/?p=439](https://kravec.org/?p=439) - _матеріал "Броварська Еліта-Центр"_ 

[Броварська Еліта центр.avi](https://mpz.brovary.org/wp-content/uploads/2012/04/Brovarska-Elita-tsentr.avi.mp4)

Про ситуацію з компанією "Атлант" та 50 броварчанами, землі яких хочуть відібрати, а будинки хочуть знести [знято сюжет каналом - ТВІ](https://mpz.brovary.org/militsiya-buduye-zhitlo-na-gorodah-brovarchan/ "Міліція будує житло на городах броварчан").

Готуєтся матеріал по вул. Каширіна 15 та продовження по решті ситуацій.   Сигнали поступають ще по 2 будинкам - перевіряю!

Якщо ви знаєте випадки таких афер у Броварах, тоді телефонуйте на **гарячу лінію "Варти" - 067-406-60-24, 4-61-84.**
