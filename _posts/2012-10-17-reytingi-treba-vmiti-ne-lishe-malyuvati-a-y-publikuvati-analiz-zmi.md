---
title: "Рейтинги треба вміти не лише малювати, а й публікувати: аналіз ЗМІ (доповнено)"
date: 2012-10-17
author: 
  username: "aleechka"
  display_name: "Аліна Дяченко"
categories: 
  - "rozsliduvannya"
tags: 
  - "brovary"
  - "brovarska-panorama"
  - "vibir-redaktsiyi"
  - "vibori-2012"
  - "gazeta"
  - "zmi"
  - "kandidati"
  - "nove-zhittya"
  - "okrug-97"
  - "reytingi"
coverImage: "wp-content/uploads/2012/10/Reytingi-kartinka.jpg"
---

[![](https://mpz.brovary.org/wp-content/uploads/2012/10/Reytingi-kartinka.jpg "Рейтинги картинка")](https://mpz.brovary.org/wp-content/uploads/2012/10/Reytingi-kartinka.jpg)Минулого тижня майже всі броварські газети – як комунальні, так і партійні – вийшли з публікаціями рейтингів кандидатів-мажоритарників 97 округу. Зрозуміло, що цифри у всіх суттєво різнились, але цим уже нікого не здивуєш, соціологія на цих виборах використовується виключно як інструмент маніпуляцій, а не як наука зі своїми правилами та процедурами. Дивує інше – жодне видання не виконало вимог закону про вибори щодо оприлюднення результатів опитування громадської думки.

> Ст. 71 Закону України «[Про вибори народних депутатів України](http://zakon1.rada.gov.ua/laws/show/4061-17/print1343213393985753)» зобов’язує ЗМІ зазначити: 1)    замовника опитування; 2)    повну назву організації, що проводила опитування; 3)    час його проведення; 4)    територію, яку охоплювало опитування; 5)    розмір та спосіб формування соціологічної вибірки опитаних; 6)    метод опитування; 7)    точне формулювання питань; 8)    можливу статистичну похибку.

Найбільш грубе порушення закону про вибори під час друку виборчих симпатій зробила  комунальна газета «**Броварська панорама**» у публікації від 4 жовтня 2012 року (№ 50) під заголовком «97-й округ: кого обирають люди?»  З восьми вимог редакція «Брами» не виконала жодної, обмежившись дуже розмитим формулюванням: «_нижче публікуємо результати соціологічного дослідження, проведеного однією з незалежних українських компаній_»:

[![](https://mpz.brovary.org/wp-content/uploads/2012/10/Brovarska-panorama-----50-vid-04.10.12-reyting.jpg "Броварська панорама № 50 від 04.10.12 рейтинг")](https://mpz.brovary.org/wp-content/uploads/2012/10/Brovarska-panorama-----50-vid-04.10.12-reyting.jpg)

Та й сам формат статті не витримує жодної критики. Щоб з’ясувати, за кого голосуватимуть виборці 97 округу, журналісти газети проїхались населеними пунктами та попитали людей на вулиці, і «абсолютно несподівано» з’ясували, що найбільшою популярністю серед тих двох десятків людей, з якими вони поспілкувались, користується регіонал **Сергій Федоренко**, та ще й усі позитивні відгуки про нього майже дослівно надрукували. А для тих, хто не читатиме цілу шпальту під заголовком «Кого обирають люди?» , дали «тонкий натяк» - фото Федоренка у колі ветеранів.

[![](https://mpz.brovary.org/wp-content/uploads/2012/10/Brovarska-panorama-----50-vid-04.10.12-stattya-vsya.jpg "Броварська панорама № 50 від 04.10.12 стаття вся")](https://mpz.brovary.org/wp-content/uploads/2012/10/Brovarska-panorama-----50-vid-04.10.12-stattya-vsya.jpg)

Ще одна броварська комунальна газета «**Нове життя**» у випуску від 12 жовтня 2012 року (№ 40) фактично продублювала публікацію свого «конкурента». Стаття мала практично ідентичну назву та той самий формат «вуличного опитування» виборців, при чому тих самих людей у тих самих населених пунктах, та лейтмотив той самий – Федоренко найкращий. А на додачу ще й короткий перелік його «добрих справ» додали, оздобивши двома фотографіями.

[![](https://mpz.brovary.org/wp-content/uploads/2012/10/Nove-zhittya-----10-vid-12.10.12-reyting.jpg "Нове життя № 10 від 12.10.12 рейтинг")](https://mpz.brovary.org/wp-content/uploads/2012/10/Nove-zhittya-----10-vid-12.10.12-reyting.jpg)

При цьому найстаріше броварське видання розкрило таємницю цифр, опублікованих у «Брамі» тижнем раніше. Виявляється, невідома українська компанія, яка визначила, що у головного броварського регіонала рейтинг 19,8 %, має назву – «Соціологічна ініціатива». Газета «Нове життя», друкуючи дані соцдосліджень, була вже значно обачнішою, ніж видання Василя Глушка, і зазначила майже всю необхідну інформацію: і назву організації, і час опитування, і територію, і вибірку, і похибку, і навіть точне формулювання питань. От тільки забула вказати метод опитування та його замовника.

 [![](https://mpz.brovary.org/wp-content/uploads/2012/10/Nove-zhittya-----10-vid-12.10.12-stattya.jpg "Нове життя № 10 від 12.10.12 стаття")](https://mpz.brovary.org/wp-content/uploads/2012/10/Nove-zhittya-----10-vid-12.10.12-stattya.jpg)

Ще одне видання, яке впевнено заявляло мовою цифр, що Федоренко – лідер електоральних симпатій, звісно, стала газета «**Київщина регіональна**» – громадсько-політичний бюлетень обласного осередку Партії регіонів. Це видання ще з серпня почало друкувати результати соцдосліджень Всеукраїнського соціологічного союзу. Про дотримання вимог закону про вибори щодо оприлюднення цих даних редакція газети, схоже, також не чула: ні часу опитування, ні вибірки, ні методу, ні похибки, ні навіть формулювань запитань. Лише назва організації, яка проводила опитування, та й то не завжди.

[![](https://mpz.brovary.org/wp-content/uploads/2012/10/Kiyivshhina-regionalna-----33-vid-23.08.12.jpg "Київщина регіональна № 33 від 23.08.12")](https://mpz.brovary.org/wp-content/uploads/2012/10/Kiyivshhina-regionalna-----33-vid-23.08.12.jpg) [![](https://mpz.brovary.org/wp-content/uploads/2012/10/Kiyivshhina-regionalna-----35-vid-07.09.12.jpg "Київщина регіональна № 35 від 07.09.12")](https://mpz.brovary.org/wp-content/uploads/2012/10/Kiyivshhina-regionalna-----35-vid-07.09.12.jpg)  [![](https://mpz.brovary.org/wp-content/uploads/2012/10/Kiyivshhina-regionalna-----37-vid-21.09.12.jpg "Київщина регіональна № 37 від 21.09.12")](https://mpz.brovary.org/wp-content/uploads/2012/10/Kiyivshhina-regionalna-----37-vid-21.09.12.jpg)

Тільки у спецвипуску газети від 12 жовтня 2012 року соціологічні дані супроводили частиною необхідної інформації:

[![](https://mpz.brovary.org/wp-content/uploads/2012/10/Kiyivshhina-regionalna-spetsvipusk-vid-12.10.12.jpg "Київщина регіональна спецвипуск від 12.10.12")](https://mpz.brovary.org/wp-content/uploads/2012/10/Kiyivshhina-regionalna-spetsvipusk-vid-12.10.12.jpg)

На жаль, коректністю публікування результатів соціологічних опитувань не відзначились й інші кандидати. У газетах кандидата **Дмитра Ратнікова** «**Броварський пенсіонер**» та «**7 днів**» зазначені лише назви соціологічних компаній та запитання, які ставились виборцям. Ні часу проведення опитування, ні вибірки, ні методу, ні похибки не зазначено:

 [![](https://mpz.brovary.org/wp-content/uploads/2012/10/Brovarskiy-pensioner-veresen.jpg "Броварський пенсіонер вересень")](https://mpz.brovary.org/wp-content/uploads/2012/10/Brovarskiy-pensioner-veresen.jpg)

[![](https://mpz.brovary.org/wp-content/uploads/2012/10/7-dniv-----6-vid-6.09.12.jpg "7 днів № 6 від 6.09.12")](https://mpz.brovary.org/wp-content/uploads/2012/10/7-dniv-----6-vid-6.09.12.jpg)

При цьому у газеті «7 днів» № 8 від 5-18 жовтня 2012 року редакція зробила аналіз «намальованих» рейтингів кандидатів округу № 97, опублікованих у різних газетах, та вирахувала «середнє арифметичне» серед цих… «намальованих» цифр.

 [![](https://mpz.brovary.org/wp-content/uploads/2012/10/7-dniv-----8-vid-05.10.12.jpg "7 днів № 8 від 05.10.12")](https://mpz.brovary.org/wp-content/uploads/2012/10/7-dniv-----8-vid-05.10.12.jpg)

Не потішив законослухняністю і "**Громадський захист Київщини**" - газета, яка піарить кандидата від партії "**УДАР**" **Павла Різаненка.** Критикуючи цифри, які надрукувала "Київщина регіональна", редакція опозиціного ЗМІ наводить результати соцдосліджень компанії Центр соціальних технологій "**Соціополіс**", при цьому ні час збору даних, ні вибірку, ні похибку, ні метод опитування, ні інші обов'язкові дані видання не зазначає:

[![](https://mpz.brovary.org/wp-content/uploads/2012/10/Gromadskiy-zahist-----19-vid-19.10.2012.jpg "Громадський захист № 19 від 19.10.2012")](https://mpz.brovary.org/wp-content/uploads/2012/10/Gromadskiy-zahist-----19-vid-19.10.2012.jpg)

Найбільшою оригінальністю під час проведення та оприлюднення результатів опитування відзначився кандидат-самовисуванець **Юрій Кравець**. Очільник Правозахисної групи «Варта» вирішив провести масштабне телефонне опитування власними силами та по ходу збору інформації оприлюднював його результати у своїй газеті «**Помаранчева ВАРТА**». Знову ж таки, без врахування вимог закону до публікування такої інформації, зазначаючи лише досить дивну «_інформацію для фахівців_» - «_питання закриті, опитування рейтингове_».

 [![](https://mpz.brovary.org/wp-content/uploads/2012/10/Pomarancheva-varta-----10-veresen.jpg "Помаранчева варта № 10 вересень")](https://mpz.brovary.org/wp-content/uploads/2012/10/Pomarancheva-varta-----10-veresen.jpg)

[![](https://mpz.brovary.org/wp-content/uploads/2012/10/Pomarancheva-varta-----12-zhovten.jpg "Помаранчева варта № 12 жовтень")](https://mpz.brovary.org/wp-content/uploads/2012/10/Pomarancheva-varta-----12-zhovten.jpg)

Рекорд порушень п. 10 ст. 71 закону «Про вибори народних депутатів України», який допустила газета «Броварська панорама», повторив спецвипуск газети обласного осередку партії «Батьківщина» – «**Київщина моя Батьківщина**». Єдине, що зазначила редакція, публікуючи дані про 23%-ий рейтинг Олега Кищука, це те, що інформація «_з наших незалежних джерел_».

[![](https://mpz.brovary.org/wp-content/uploads/2012/10/Kiyivshhina-moya-Batkivshhina-spetsvipusk-zhovten.jpg "Київщина моя Батьківщина спецвипуск жовтень")](https://mpz.brovary.org/wp-content/uploads/2012/10/Kiyivshhina-moya-Batkivshhina-spetsvipusk-zhovten.jpg)
