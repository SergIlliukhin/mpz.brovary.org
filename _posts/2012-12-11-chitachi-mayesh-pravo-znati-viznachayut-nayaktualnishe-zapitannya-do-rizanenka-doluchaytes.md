---
title: "Читачі «Маєш право знати» визначають найактуальніше запитання до Різаненка. Долучайтесь!"
date: 2012-12-11
author: 
  username: "pravoZnaty"
  display_name: "Маєш право знати"
tags: 
  - "intervyu"
  - "brovary"
  - "verhovna-rada-ukrayini"
  - "vibir-redaktsiyi"
  - "vibori-2012"
  - "narodniy-deputat"
  - "novini"
  - "okrug-97"
  - "rizanenko"
  - "rezultati-viboriv"
coverImage: "wp-content/uploads/2012/11/vopros.jpg"
---

[![](https://mpz.brovary.org/wp-content/uploads/2012/11/vopros.jpg "вопрос")](https://mpz.brovary.org/wp-content/uploads/2012/11/vopros.jpg)Як ми [вже повідомляли](https://mpz.brovary.org/mayesh-pravo-znati-ogoloshuye-konkurs-zapitan-do-pavla-rizanenka/), незабаром команда «Маєш право знати» планує зробити інтерв’ю з переможцем виборів-2012 у броварському мажоритарному окрузі – **Павлом Різаненком**. На початку грудня ми запропонували нашим читачам долучитись до формування переліку запитань до новообраного народного депутата. І читачі охоче відреагували на нашу ідею та залишили у коментарях 18 запитань.

Тепер ми пропонуємо читачам визначити три найкращих та найактуальніших з них, які ми зобов’язуємося поставити Різаненку під час майбутнього інтерв’ю. Голосування за запитання триватиме 3 дні і завершиться **14 грудня, у п’ятницю, о 14:00**. Обрати можна від 1 до 3 запитань.

Голосування завершено. Його результати можна переглянути [за цим посиланням](https://mpz.brovary.org/chitachiv-mpz-naybilshe-tsikavit-chi-bude-rizanenko-i-nadali-aktivno-diyati-u-brovarah/).

**ПОВНИЙ ПЕРЕЛІК ЗАПИТАНЬ, ЯКІ ВИНОСИЛИСЬ НА ГОЛОСУВАННЯ:**

Якими Різаненко бачить свої п'ять першочергових завдань у якості нардепа?

Яка майбутнє у будівлі (в минулому басейна), що знаходиться біля школи №2 і кому вона тепер належить, адже той стан, в якому вона знаходиться небезпечний для діток, а дітей туди тягне, як магнітом?

Как выживать молодым семьям которые не имеют своей жилплощади? Работаем с мужем без выходных

Чи готовий Павло Різаненко фізично перешкоджати ухваленню законів із порушенням регламенту?

В якому парламентському комітеті Ви хотіли би працювати? Які найперші ініціативи Ви б там реалізовували?

Які перші законопроекти хотіли б винести на розгляд Ради? А які наявні закони - скасувати?

Чи будете Ви й надалі впливати на громадсько-політичне життя Броварів та контролювати міську владу та правоохоронні органи? Якщо так - то яким чином і за допомогою яких механізмів?

Кого б передусім Ви б хотіли притягнути до відповідальності за протидію чесній виборчій кампанії у Броварах? Якщо так - яким саме чином Ви плануєте притягувати таких осіб до відповідальності?

Чи буде Ваша фракція створювати парламентську ТСК з приводу розслідування зловживань від час виборчої кампанії? Чи відбувались з приводу цього вже попередні консультації і чи є в подібному списку порушників фігуранти з округу № 97?

Які подальші плани партії "УДАР" у Броварах? Чи готується партія вже до виборчої кампанії по місцевих виборах?

Чи має партія попередні кандидатури щодо наступного броварського мера? Чи починались вже відповідні перемовини або консультації? Якщо ні - чи думали Ви особисто, хто потенційно може стати наступним градоначальником?

Чи співпрацюватиме "УДАР" у Броварах із опозиційними силами: "Свободою" та "Батьківщиною"? Якщо так - у якому форматі?

Якою своєю головною місією Ви вважаєте свою роботу у парламенті?

Після Вашого обрання нардепом у Броварах відбудуться довибори. Як, на Вашу думку, в цьому випадку вестиме себе влада: кине туди усі ресурси чи навпаки - "здасть" округ як безперспективний з огляду на високий рейтинг опозиції?

Які шанси в опозиції та "УДАРу" зокрема на наступних місцевих виборах у Броварах? На вашу думку, як на подібні "розклади" вплинула цьогорічна виборча кампанія?

Скільки, на Вашу думку, "протримається" теперішнє скликання ВРУ? Наскільки вірогідним є розпуск парламенту після 2015 року?

Чи підтримує пан Різаненко відміну пенсійної реформи?

Чому в’їзд до Броварів з боку Калинівки виглядає ніби після гітлерівських бомбардувань? Складається таке враження, що територія Броварів починається після світлофору, а територія району закінчується після знаку "Бровари". Територія ж від знаку до світлофору - нічия і ремонтувати її не потрібно. Невже при ремонті десятків кілометрів дороги по Броварах не знайдеться пів машини асфальту на ці ями?
