---
title: "Батальйон «Київська Русь» прибув на ротацію на «мамах» і «кобзариках» під вигуки «Гірко!»"
date: 2014-12-30
tags: 
  - "25-batalyon"
  - "ato"
  - "biytsi"
  - "batalyon-kiyivska-rus"
  - "brovary"
  - "vibir-redaktsiyi"
  - "novini"
  - "rotatsiya"
---

**[![Ротація  1](https://mpz.brovary.org/wp-content/uploads/2014/12/Rotatsiya-1.jpg)](https://mpz.brovary.org/wp-content/uploads/2014/12/Rotatsiya-1.jpg)Пошарпані. Небриті. Стомлені. Але в очах – щастя, на устах – посмішки. Вони не очікували ніяких фанфар, аби лише швидше затиснути в обіймах найрідніших людей та впасти в білу постіль, якої хлопці не бачили 4 місяці. 27 грудня під стінами навчального центру «Десна» бійців 25-го батальйону оборони «Київська Русь», які повернулися зі Сходу України на ротацію, зустрічали рідні, друзі та волонтери.**

[![Ротація  6](https://mpz.brovary.org/wp-content/uploads/2014/12/Rotatsiya-6.jpg)](https://mpz.brovary.org/wp-content/uploads/2014/12/Rotatsiya-6.jpg)

[![Ротація  4](https://mpz.brovary.org/wp-content/uploads/2014/12/Rotatsiya-4.jpg)](https://mpz.brovary.org/wp-content/uploads/2014/12/Rotatsiya-4.jpg)

[![Ротація  7](https://mpz.brovary.org/wp-content/uploads/2014/12/Rotatsiya-7.jpg)](https://mpz.brovary.org/wp-content/uploads/2014/12/Rotatsiya-7.jpg)

[![Ротація  8](https://mpz.brovary.org/wp-content/uploads/2014/12/Rotatsiya-8.jpg)](https://mpz.brovary.org/wp-content/uploads/2014/12/Rotatsiya-8.jpg)

Софія Василівна розмахує прапором і разом із іншими, які вишикувалися в живий коридор, сканує: «Ге-ро-ї! Ге-ро-ї!». По обличчю течуть сльози, вона підбігає до машин, тисне хлопцям руки і щиро дякує за те, що стояли там, на передовій, за те, що повернулися живими.

[![Ротація  3](https://mpz.brovary.org/wp-content/uploads/2014/12/Rotatsiya-3.jpg)](https://mpz.brovary.org/wp-content/uploads/2014/12/Rotatsiya-3.jpg)

Пані **Софія** разом з донькою **Тетяною** та 6-річним онуком **Данилком** приїхала в Десну з Броварів зустрічати після 4 місяців розлуки свого улюбленого зятя **Віталія**. «У _мене синів немає, але мій зять – справжній син українського народу, - гордо розповідає жінка. – Я його благала не їхати на війну, але він сказав: «Молоді хлопці голови кладуть, а я ховатимуся за жіночими спідницями?». Віталій у нас військовий, а в Дебальцево був розвідником»._

Протягом усього часу жінки з волонтерами як могли, так і підтримували свого розвідника та всіх його побратимів: забезпечували одягом, харчами, речами першої необхідності. Хіба що зброю та патрони не купували, сумно посміхається Тетяна. Про те, що чоловіка разом з іншими з 25-го батальйону відпустили на ротацію, жінка дізналася ще 23 грудня. Саме цього дня батальйон передав свої позиції іншій військовій частині, а ранком 24 грудня став на марш і залишив територію Дебальцево. Взагалі, кажуть солдати, від’їзд із Донбасу для них був несподіванкою – уже і не надіялися зустріти Новий рік вдома.

25-й добровольчий батальйон було створено в червні 2014 року, а вже в серпні перша партія солдат вирушила на Схід, у саме пекло.

[![Ротація  9](https://mpz.brovary.org/wp-content/uploads/2014/12/Rotatsiya-9.jpg)](https://mpz.brovary.org/wp-content/uploads/2014/12/Rotatsiya-9.jpg)

[![Ротація  10](https://mpz.brovary.org/wp-content/uploads/2014/12/Rotatsiya-10.jpg)](https://mpz.brovary.org/wp-content/uploads/2014/12/Rotatsiya-10.jpg)

[![Ротація  11](https://mpz.brovary.org/wp-content/uploads/2014/12/Rotatsiya-11.jpg)](https://mpz.brovary.org/wp-content/uploads/2014/12/Rotatsiya-11.jpg)

[![Ротація  12](https://mpz.brovary.org/wp-content/uploads/2014/12/Rotatsiya-12.jpg)](https://mpz.brovary.org/wp-content/uploads/2014/12/Rotatsiya-12.jpg)

Переважна більшість із них – добровольці 18-60 років із Києва та області, але є і зі Львова, Хмельницького, Тернополя, Волині. Три доби хлопці поверталися на Чернігівщину.

[![Ротація  16](https://mpz.brovary.org/wp-content/uploads/2014/12/Rotatsiya-16.jpg)](https://mpz.brovary.org/wp-content/uploads/2014/12/Rotatsiya-16.jpg)

[![Ротація  17](https://mpz.brovary.org/wp-content/uploads/2014/12/Rotatsiya-17.jpg)](https://mpz.brovary.org/wp-content/uploads/2014/12/Rotatsiya-17.jpg)

[![Ротація  18](https://mpz.brovary.org/wp-content/uploads/2014/12/Rotatsiya-18.jpg)](https://mpz.brovary.org/wp-content/uploads/2014/12/Rotatsiya-18.jpg)

Із собою тягли і те, чим воювали проти оснащеного до зубів ворога - старенькі постріляні УАЗи, які отримали від волонтерів, легковики, переобладнані в «бронетранспортери».

Перша та друга черга колони з’явилися на «батьківському» КПП 126-го навчального центру із запізненням.

[![Ротація  19](https://mpz.brovary.org/wp-content/uploads/2014/12/Rotatsiya-19.jpg)](https://mpz.brovary.org/wp-content/uploads/2014/12/Rotatsiya-19.jpg)

[![Ротація  20](https://mpz.brovary.org/wp-content/uploads/2014/12/Rotatsiya-20.jpg)](https://mpz.brovary.org/wp-content/uploads/2014/12/Rotatsiya-20.jpg)

[![Ротація  21](https://mpz.brovary.org/wp-content/uploads/2014/12/Rotatsiya-21.jpg)](https://mpz.brovary.org/wp-content/uploads/2014/12/Rotatsiya-21.jpg)

[![Ротація  22](https://mpz.brovary.org/wp-content/uploads/2014/12/Rotatsiya-22.jpg)](https://mpz.brovary.org/wp-content/uploads/2014/12/Rotatsiya-22.jpg)

[![Ротація  23](https://mpz.brovary.org/wp-content/uploads/2014/12/Rotatsiya-23.jpg)](https://mpz.brovary.org/wp-content/uploads/2014/12/Rotatsiya-23.jpg)

Третя черга колони - танки, БТРи, тягачі прийшла ще пізніше: стара техніка по дорозі кілька разів ламалася і її довелося тягти, однак своїх бойових «подруг» - «мам» і «кобзариків» чоловіки і не збиралися залишати. Замикала колону розвідка.

[![Ротація  24](https://mpz.brovary.org/wp-content/uploads/2014/12/Rotatsiya-24.jpg)](https://mpz.brovary.org/wp-content/uploads/2014/12/Rotatsiya-24.jpg)

[![Ротація  25](https://mpz.brovary.org/wp-content/uploads/2014/12/Rotatsiya-25.jpg)](https://mpz.brovary.org/wp-content/uploads/2014/12/Rotatsiya-25.jpg)

Чи не в останній машині їхав і Віталій. Та попри те, що чоловік за цей час відростив бороду та вуса, Данилко впізнав батька і кинувся до машини: «Я ж казав, я ж казав, що він повернеться!».

\[caption id="attachment\_32085" align="aligncenter" width="450"\][![Ротація  31](https://mpz.brovary.org/wp-content/uploads/2014/12/Rotatsiya-31.jpg)](https://mpz.brovary.org/wp-content/uploads/2014/12/Rotatsiya-31.jpg) Бойовий побратим - кицька Мазурка\[/caption\]

[![Ротація  32](https://mpz.brovary.org/wp-content/uploads/2014/12/Rotatsiya-32.jpg)](https://mpz.brovary.org/wp-content/uploads/2014/12/Rotatsiya-32.jpg)

[![Ротація  33](https://mpz.brovary.org/wp-content/uploads/2014/12/Rotatsiya-33.jpg)](https://mpz.brovary.org/wp-content/uploads/2014/12/Rotatsiya-33.jpg)

[![Ротація  5](https://mpz.brovary.org/wp-content/uploads/2014/12/Rotatsiya-5.jpg)](https://mpz.brovary.org/wp-content/uploads/2014/12/Rotatsiya-5.jpg)

[![Ротація  35](https://mpz.brovary.org/wp-content/uploads/2014/12/Rotatsiya-35.jpg)](https://mpz.brovary.org/wp-content/uploads/2014/12/Rotatsiya-35.jpg)

Хоча війна на Сході країни триває, солдат зустрічали як справжніх переможців: короваєм, квітами, плакатами, вигуками вдячності, салютом, сльозами радості, обіймами і поцілунками, імпровізованими столиками на капотах машин із бойовими сто грамами та закускою.

**Їх бояться і «кидають»**

[![Ротація  15](https://mpz.brovary.org/wp-content/uploads/2014/12/Rotatsiya-15.jpg)](https://mpz.brovary.org/wp-content/uploads/2014/12/Rotatsiya-15.jpg)

[![Ротація  26](https://mpz.brovary.org/wp-content/uploads/2014/12/Rotatsiya-26.jpg)](https://mpz.brovary.org/wp-content/uploads/2014/12/Rotatsiya-26.jpg)

За кілометр до пункту призначення перша черга колони близько години очікувала на другу. Нам вдалося поспілкуватися із хлопцями, які грілися біля розпалених на узбіччі вогнищ, курили та жваво перемовлялися. Більшість – не бриті. Сміються: так тепліше. Одяг пошарпаний і «різношерстий» - складно сказати, що це солдати одного батальйону. У деяких на куртках – жовто-блакитні стрічки та банти, на руках - плетені браслети з написом: _«Спасибо. Береги тебя Бог»._

\[caption id="attachment\_32110" align="aligncenter" width="600"\][![Броварчани-добровольці Леонід, Віктор, Дмитро, Микола](https://mpz.brovary.org/wp-content/uploads/2014/12/Rotatsiya-27.jpg)](https://mpz.brovary.org/wp-content/uploads/2014/12/Rotatsiya-27.jpg) Броварчани-добровольці Леонід, Віктор, Дмитро, Микола\[/caption\]

45-річний доброволець Віктор, який до війни працював у Броварах таксистом, каже, що на передовій найбільше додавали віри і сили дитячі малюнки та листи. Саме заради дітей і пішов на фронт, хоча спочатку й вагався, а коли побачив, що беруть зовсім «зелених», більше не роздумував. А ще, кажуть хлопці, хотілося уваги і поваги від держави. Та від неї за весь час дочекалися лише касок «для краси», адже вони не витримують і найменшого осколка. А ще була камуфляжна форма, яка через місяць розлізлася, та автомати. Але і їх немає – зброю у хлопців забрали ще в Ізюмі, щоб бува, кажуть, батальйони не пішли на Київ, адже добровольці не вдоволені тим, як держава дбає про якнайшвидше закінчення війни: «_Чому верхівка забезпечує національну гвардію новим одягом, технікою, зброєю, а на першій лінії оборони стоять голі й босі добровольчі батальйони, яких витягли з «гражданки», які 15-20 років не тримали в руках зброї, але які стримують навали сепаратистів? Якби не волонтери, які забезпечували нас практично всім, 25-му батальйону була б «кришка» відразу. А так, дякуючи Богу, за 4 місяці відправили «двохсотих» лише 9»._

Розповідають: терористи обстрілювали їхні позиції мало не щодня. Добровольці у відповідь лише відстрілювалися, хоча готові були йти і в атаку, лише б швидше вигнати непроханого «брата». Звичайно, було страшно, але в ці хвилини згадували своїх беззахисних рідних, які залишилися у них за спиною. Це додавало сили вистояти.

[![Ротація  30](https://mpz.brovary.org/wp-content/uploads/2014/12/Rotatsiya-30.jpg)](https://mpz.brovary.org/wp-content/uploads/2014/12/Rotatsiya-30.jpg)

28-річний Леонід, якого з нетерпінням 3 місяці очікувала красуня-дружина та 3-річний син, до АТО працював на артемівському заводі кольорових металів. _«Потім пішов у броварську добровольчу народну дружину, - розповідає чоловік. -_ _Коли її розформували - записався добровольцем. Жінка плакала, просила, кричала. Однак, якщо не я, то хто?»._ За час перебування в Дебальцево, Леонід отримав поранення в руку, але від госпіталізації відмовився – підлікувався у санчастині - і знову на передову. Тож після ротації також планує повернутися на фронт. Та таких, розповідають солдати, лише відсотків 20-30. У одних – проблеми зі здоров'ям, інші – розчарувалися: «кидає» їхнього брата держава. У госпіталях їх неохоче визнають, як воїнів АТО, адже цей статус вимагає певних пільг і витрат, тож у діагнозах і вигадують різні нісенітниці.

**Приємна несподіванка**

[![Ротація  28](https://mpz.brovary.org/wp-content/uploads/2014/12/Rotatsiya-28.jpg)](https://mpz.brovary.org/wp-content/uploads/2014/12/Rotatsiya-28.jpg)

[![Ротація  2](https://mpz.brovary.org/wp-content/uploads/2014/12/Rotatsiya-2.jpg)](https://mpz.brovary.org/wp-content/uploads/2014/12/Rotatsiya-2.jpg)

[![Ротація  36](https://mpz.brovary.org/wp-content/uploads/2014/12/Rotatsiya-36.jpg)](https://mpz.brovary.org/wp-content/uploads/2014/12/Rotatsiya-36.jpg)

По прибутті всієї колони відбулося шикування солдат, після чого вони мали здати всю зброю та техніку. І тут сталося несподіване: один із воїнів вийшов із строю, вивів із натовпу жінку, став перед нею на коліно і запропонував їй руку та серце. А потім було голосне: «Гірко!».

[![Ротація  37](https://mpz.brovary.org/wp-content/uploads/2014/12/Rotatsiya-37.jpg)](https://mpz.brovary.org/wp-content/uploads/2014/12/Rotatsiya-37.jpg)

[![Ротація  38](https://mpz.brovary.org/wp-content/uploads/2014/12/Rotatsiya-38.jpg)](https://mpz.brovary.org/wp-content/uploads/2014/12/Rotatsiya-38.jpg)

Як розповіла нашому журналісту щаслива пара, протягом півроку Тетяна поповнювала солдатам рахунки на мобільні. Потім захотіла дізнатися, кому саме надходили кошти, і зателефонувала одному з бійців. Ним виявився її земляк, вінничанин Віталій: _«Мені відразу сподобався її голос, - розповідає чоловік, - а потім, коли я приїздив на кілька днів у відпустку, ми зустрілися. Тетяна заслужила бути щасливою, вона дуже хороша людина. Ось так тьотя Таня стала моєю Танюшею»._

Відпочиватимуть добровольці протягом двох місяців. За цей час пара планує побратися і більше ніколи не розлучатися.

**Фото - автора статті**
