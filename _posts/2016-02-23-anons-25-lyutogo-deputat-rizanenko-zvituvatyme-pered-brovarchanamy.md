---
title: "АНОНС: 25 лютого депутат Різаненко звітуватиме перед броварчанами"
date: 2016-02-23
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "novini"
  - "pavlo-rizanenko"
---

**25 лютого народний депутат Павло Різаненко, обраний у Верховну раду від округу №97 (Бровари, Баришівка, Березань), звітуватиме перед броварчанами за свою роботу в Парламенті. Захід розпочнеться о 13:00 за адресою м.Бровари, вул.Гагаріна, 15 (4 поверх, актова зала Броварської райдержадміністрації).**

ГО "Інтерньюз-Україна" в рамках програми USAID Рада проводить регіональні прес-брифінги, присвячені річному звіту народного депутата Павла Різаненка: 24 лютого депутат звітуватиме в Баришівці, 25 лютого - в Броварах.

Також заступник директора Програми USAID Рада Едуард Рахімкулов презентуватиме концепцію та можливості проекту «Модельний округ». Цей проект покликаний покращити комунікацію та взаємодію виборців з народними депутатами, а також задіяти інструментарій електронної демократії до парламентської роботи.

Організатори запрошують ЗМІ до участі в брифінгу. Журналістам потрібно акредитуватися, заповнивши [онлайн-анкету.](https://docs.google.com/forms/d/10LVUJifDwIWxuw4MetnR2km8sAY2sRYMWQkfmjE8k24/viewform) 

Нагадаємо, що в рамках програми USAID Рада та проекту "Модельний округ" журналісти регіональних ЗМІ в грудні минулого року мали змогу [відвідати Парламент](https://mpz.brovary.org/brovary-v-verhovnij-radi-yak-pratsyuye-parlament-poglyad-zseredyny/) та побачити зсередини процес роботи народних обранців. До участі в проекті "Модельний округ" обрано сім модельних округів з усієї України, включаючи наш округ, який і представляє народний депутат України Павло Різаненко.
