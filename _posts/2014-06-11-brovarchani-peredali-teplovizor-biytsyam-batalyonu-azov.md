---
title: "Броварчани передали тепловізор бійцям батальйону «Азов»"
date: 2014-06-11
author: 
  username: "pravoZnaty"
  display_name: "Маєш право знати"
tags: 
  - "batalyon-azov"
  - "vibir-redaktsiyi"
  - "gredunov"
  - "dmitro-linko"
  - "mariupol-brovari"
  - "novini"
  - "smert-teroristam"
  - "teplovizor"
---

**[![тепловізор (2)](https://mpz.brovary.org/wp-content/uploads/2014/06/teplovizor-2.jpg)](https://mpz.brovary.org/wp-content/uploads/2014/06/teplovizor-2.jpg)Вже два тижні бійці батальйону «Азов», які воюють із терористами під Маріуполем, користуються новим тепловізором. Це незамінна річ, за допомогою якої можна в умовах повної темряви на відстані відслідковувати противника, з'явилась в "Азову" завдяки броварській громаді.**

З ініціативою зібрати кошти на тепловізор, вартість якого складає понад 60 тисяч гривень, під час травневої сесії Броварської міської ради виступив депутат Євген Гредунов.

<iframe src="//www.youtube.com/embed/-MDg5GIRKpA" width="560" height="315" frameborder="0" allowfullscreen="allowfullscreen"></iframe>

За півтори доби вдалось зібрати потрібну на тепловізор суму. 29 травня куплене обладнання броварчани передали до київського штабу батальйону «Азов», а вже через кілька днів українські бійці під Маріуполем вже використовували його в гарячих точках.

\[caption id="attachment\_26593" align="aligncenter" width="600"\][![тепловізор (2)](https://mpz.brovary.org/wp-content/uploads/2014/06/teplovizor-2.jpg)](https://mpz.brovary.org/wp-content/uploads/2014/06/teplovizor-2.jpg) Боєць батальйону "Азов" з тепловізором\[/caption\]

[![тепловізор (3)](https://mpz.brovary.org/wp-content/uploads/2014/06/teplovizor-31.jpg)](https://mpz.brovary.org/wp-content/uploads/2014/06/teplovizor-31.jpg)

Командир взводу батальйону «Азов» **Дмитро Лінько** телефоном розповів "Маєш право знати", що тепловізор вже не раз ставав їм у пригоді та від імені бійців подякував броварчанам за надважливу для захисників України допомогу: _"Це незамінна річ! Ми використовуємо тепловізор під час нічних чергувань та розвідувальних заходів, аби виявити ворога. Звичайні прилади нічного бачення не допомагають відслідковувати терористів, а завдяки тепловізору ми тепер можемо стежити за їх діями, відбиватись від атак супротивника. Ми дуже вдячні броварчанам за допомогу!"_

За словами Лінька, куплений броварчанами тепловізор – перший і поки єдиний, що використовують під Маріуполем у боротьбі з озброєними терористичними формуваннями.
