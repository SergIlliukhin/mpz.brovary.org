---
title: "АНОНС: Позачергова сесія щодо лісопарку на розі Симоненка-Чорновола"
date: 2016-10-17
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "alyans-novobud"
  - "andriy-sauk"
  - "brovary"
  - "budivnitstvo"
  - "virubka-derev"
  - "deputati"
  - "novini"
  - "pozachergova"
  - "sesiya"
  - "stop-budivnytstvu-na-symonenka-chornovola"
coverImage: "wp-content/uploads/2016/10/skver.png"
---

**Завтра, 18 жовтня, відбудеться позачергова 19-та сесія Броварської міської ради. Про це відомо з [розпорядження](https://brovary-rada.gov.ua/documents/24613.html) міського голови, опублікованого на сайті міськради.**

В порядку денному **6** питань:

1. Про розірвання договору оренди земельної ділянки від 25.12.2007 р. (зі змінами і доповненнями), укладеного між Броварською міською радою та ПП «Делавер» та на підставі Рішення Броварської міської ради від 29.11.2007 р. № 540-29-05.
2. Про розробку «Проекту внесення Змін в «Детальний план території IV житлового району. І етап. Схема планування території. Схема функціонально- планувальної організації».
3. Про скасування Рішення виконавчого комітету від 09.08.2016 р. №476«Про надання дозволу на видалення зелених насаджень».
4. Про надання згоди на поділ земельної ділянки, продовження термінів укладення договору оренди земельної ділянки.
5. Про затвердження Програми з профілактики та лікування серцево-судинних захворювань на 2016 – 2018 р.р.
6. Про звернення депутатів Броварської міської ради до Президента України, Верховної Ради України, Кабінету Міністрів України.

Нагадаємо, [ініціатором](https://mpz.brovary.org/pislya-mityngu-aktyvisty-prodovzhyly-dialog-z-alyans-novobud-v-miskradi/) скликання позачергової сесії був депутат **Андрій Саук** (ДемАльянс), який підтримує [боротьбу](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/) місцевих мешканців за збереження лісопаркової зони на місці будівництва багатоповерхівок забудовником "Альянс Новобуд". 14 жовтня ініціативна група дала [прес-конференцію](https://mpz.brovary.org/brovarchany-daly-pres-konferentsiyu-v-unian-shhodo-vyrubky-derev-v-misti/) в УНІАН, також створила сайт та петицію, поширює містом листівки. Зокрема на своєму [сайті](http://save.brovary.org/hto-z-brovarskyh-deputativ-pidtrymuye-zberezhennya-parku-sosnovyj/) активісти роблять прогнози, хто з депутатів проголосує за збереження зеленої зони.
