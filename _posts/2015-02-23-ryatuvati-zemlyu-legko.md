---
title: "Рятувати Землю – легко!"
date: 2015-02-23
categories: 
  - "kolonka-avtora"
tags: 
  - "batareyki"
  - "ekologiya"
  - "zemlya"
---

**[![11008501_10204988940536590_2672357551432937499_o](https://mpz.brovary.org/wp-content/uploads/2015/02/11008501_10204988940536590_2672357551432937499_o.jpg)](https://mpz.brovary.org/wp-content/uploads/2015/02/11008501_10204988940536590_2672357551432937499_o.jpg)Друзі, як ми вже писали раніше, нещодавно броварська Самопоміч [розпочала загальноміський проект по збору відпрацьованих батарейок](https://mpz.brovary.org/berezhemo-prirodu-ridnogo-mista/) у спеціальні контейнери.  Станом на зараз ми вже маємо понад два десятки місць у Броварах та Броварському районі, де мешканці можуть покласти відпрацьовані батарейки у спеціальні контейнери, а відтак – не викидати їх разом з побутовим сміттям і не шкодити природі!**

Днями наші активісти провели «рейд» по місцям, де встановлені контейнери та зібрали неабиякий «врожай»! Разом зі звичайними батарейками броварчани кидали до контейнерів також відпрацьовані акумулятори від мобільних телефонів і навіть ноутбуків. Усе це ми відвозимо на спеціальне підприємство "Аргентум", що у Львові, яке займається безпечною утилізацією батарейок. Враховуючи те, що одна безвідповідально викинута батарейка отруює понад 20 кв.м. ґрунту або ж 400 літрів води, спільними зусиллями нам вдалось врятувати величезну площу землі та просто море води! Лише в результаті одного рейду з контейнерів було зібрано понад 37 «літрів» батарейок, порахувати всі було марно – так багато їх виявилось!

[![10983274_10204988941976626_7105166322847188126_o (1)](https://mpz.brovary.org/wp-content/uploads/2015/02/10983274_10204988941976626_7105166322847188126_o-1.jpg)](https://mpz.brovary.org/wp-content/uploads/2015/02/10983274_10204988941976626_7105166322847188126_o-1.jpg)

Ми дякуємо всім хто долучається до нашого проекту та закликаємо броварчан приєднуватись до цієї гарної справи. Познайомитись з нами та взяти контейнер для відпрацьованих батарейок, який ви можете поставити в себе у під’їзді, офісі чи магазині можна в нашій приймальні за адресою м. Бровари, вул. Рокосовського, 2, офіс 303. Приходьте, ми усім раді!
