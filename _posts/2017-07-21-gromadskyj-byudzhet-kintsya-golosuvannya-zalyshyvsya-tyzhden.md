---
title: "Громадський бюджет: до кінця голосування залишився тиждень"
date: 2017-07-21
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "byudzhet-uchasti"
  - "vibir-redaktsiyi"
  - "golosuvannya"
  - "gromadskyj-byudzhet"
  - "novini"
  - "proekti"
  - "sportyvni-majdanchyky"
---

**Триває голосування за проекти Громадського бюджету Броварів. Лідерами наразі є майданчик по вул.Лагунової, 17А та майданчик по вул.Симона Петлюри, 17-17А, ці проекти набрали на сайті більше 90 голосів. Голосування розпочалося 7 липня і триватиме до 27 липня включно.**

Голосування за проекти, подані громадою Броварів, які фінансуватимуться з міського бюджету, [почалося](https://mpz.brovary.org/rozpochato-golosuvannya-za-gromadskyj-byudzhet-2017/) **7 липня**. Про це на офіційному сайті Броварської міської ради було розміщено відповідне оголошення. Нагадаємо, на проекти громадян виділяють **3 млн грн**, до участі було допущено **20** [проектів з 26](https://mpz.brovary.org/gromadskyj-byudzhet-brovariv-sered-26-zayavok-11-dytyachyh-ta-sportyvnyh-majdanchykiv/). Можна віддати свій голос за **один малий** та **один великий** проект. Голосування триватиме до **27 липня** (включно).

Проголосувати за обраний проект можна двома способами: на сайті за [ЦИМ посиланням](http://initiativ.e-dem.in.ua/brovary/) після авторизації через систему BankID. Або - заповнити друковану версію анкети у Центрі надання адміністративних послуг, що знаходиться за адресою: м. Бровари, вул. Гагаріна, 18.

Через два тижні після початку голосування, ситуація з проектами [на сайті](http://initiativ.e-dem.in.ua/brovary/) виглядає так:

[![](https://mpz.brovary.org/wp-content/uploads/2017/07/3-1.jpg)](https://mpz.brovary.org/wp-content/uploads/2017/07/3-1.jpg)

Лідером голосування є проект спортивного майданчику за адресою: вул.Лагунової, 17, на території БНВО, вартістю **999 650 грн**. Авторкою проекту вказана **Оксана Попова**. Проект набрав **96** голосів.

[![](https://mpz.brovary.org/wp-content/uploads/2017/07/8-1.jpg)](https://mpz.brovary.org/wp-content/uploads/2017/07/8-1.jpg)

Наступним є проект спортивного майданчику за адресою вул.Петлюри, 17-17А, на території ЗОШ №10, вартістю **805 595 грн**. Автор проекту - **Максим Семенов**, депутат Броварської міської ради, колишній член фракції "Самопоміч", наразі позафракційний. Проект набрав **91** голос.

[![](https://mpz.brovary.org/wp-content/uploads/2017/07/4.png)](https://mpz.brovary.org/wp-content/uploads/2017/07/4.png)

Ще 6 проектів знаходяться у другому дівізіоні та набрали від 37 до 80 голосів. Здебільшого це також майдачники чи сквери, а також проект освітлення переходів та проект встановлення сміттєвих урн.

Третя частина переліку містить 10 проектів, за які проголосували від 1 до 19 броварчан.

У той же час деякі ініціативи не набрали ні одного голосу. Серед таких - пропозиції **Марії Обухової (Овдієнко)** щодо видання книжки про історію Броварського краєзнавчого музею та встановлення демонстраційної ніші з трамвайними рейками, по яких у 1912-14 рр. ходив мототрамвай.

**Повний перелік проектів:**

- [«Освітлення нерегульованих пішохідних переходів в м. Бровари»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214495&cid=76CC13A1B9E773BD)(Олег Берестовий);
- [«Майданчик для вигулу собак в парку «Перемога»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214494&cid=76CC13A1B9E773BD)(Олег Берестовий);
- [«Капітальний ремонт спортивного майданчика м. Бровари, вул. Симона Петлюри 25»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214493&cid=76CC13A1B9E773BD)(Ірина Веремчук);
- [«Спортивний майданчик з функціонального тренінгу»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214489&cid=76CC13A1B9E773BD)(Артем Гринько);
- [«Сучасні майданчики для дітей, запорука успішного майбутнього»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214490&cid=76CC13A1B9E773BD)(Олександр Доброгорський);
- [«Видання книжки Марії Овдієнко та Дмитра Карпія «Декомунізація по-броварському»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214491&cid=76CC13A1B9E773BD)(Марія Овдієнко, Дмитро Карпій);
- [«Чисте місто»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214487&cid=76CC13A1B9E773BD)(Олена Лахно, ГО “Еко Бровари”);
- [«Облаштування дитячого спортивно-ігрового майданчика»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214483&cid=76CC13A1B9E773BD)(Галина Негода);
- [«Облаштування дитячого спортивно-ігрового майданчика»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214482&cid=76CC13A1B9E773BD)(Галина Негода);
- [«Створення скверу в районі будинку за адресою вул. Шевченка, 4-Б»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214486&cid=76CC13A1B9E773BD)(Андрій Саук, Ірина Нікітчина);
- [«Видання книжки про історію Броварського краєзнавчого музею»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214481&cid=76CC13A1B9E773BD)(Марія Овдієнко);
- [«Краєзнавчий щоквартальник «Краєзнавство Броварського краю»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214480&cid=76CC13A1B9E773BD)(Марія Овдієнко);
- [«Встановлення демонстраційної ніші з трамвайними рейками, по яких у 1912 – 1942 рр. ходив мототрамвай»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214479&cid=76CC13A1B9E773BD)(Марія Овдієнко);
- [«Мережа велопарковок в місцях соціального значення міста Бровари»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214478&cid=76CC13A1B9E773BD)(Марина Олійник);
- [«Побудова та облаштування спортивного майданчика для дітей 3 (третього) житлового району»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214477&cid=76CC13A1B9E773BD)(Оксана Попова, Ольга Макаренко, Наталя Прищепко);
- [«Спортивний майданчик»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214476&cid=76CC13A1B9E773BD)(Надія Боліла, Ярослав Заморський, Максим Семенов);
- [«Дитяча площадка»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214472&cid=76CC13A1B9E773BD)(Максим Семенов, Ярослав Заморський, Лариса Заморська);
- [«Створення художнього музею м. Бровари, основу якого складає колекція робіт заслуженого художника України Леоніда Гопанчука»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214471&cid=76CC13A1B9E773BD)(Неоніла Струк, Олена Перевозник);
- [«Влаштування мульти-спортивного майданчику в парку «Приозерний»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214470&cid=76CC13A1B9E773BD)(Максим Суховаров);
- [«Спортивний майданчик з відкритим рингом та тренажерним комплексом «Street Fight»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214469&cid=76CC13A1B9E773BD)(Володимир Яришев та інші).

Детальніше з проектами можна ознайомитися за [ЦИМ посиланням](https://onedrive.live.com/?authkey=%21AJKgiDN8S5ReUMo&id=76CC13A1B9E773BD%214729&cid=76CC13A1B9E773BD).
