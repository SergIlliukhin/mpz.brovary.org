---
title: "Відділ благоустрою відновив демонтаж гаражів у Броварах на бульв. Незалежності – ФОТО"
date: 2016-11-25
author: 
  username: "trydence"
  display_name: "Дмитро Карпій"
categories: 
  - "brovary"
  - "novyny"
tags: 
  - "avto"
  - "blagoustriy"
  - "brovary"
  - "vibir-redaktsiyi"
  - "garazh"
  - "nezalizhnosti"
  - "novini"
  - "smittya"
  - "spetsviddil"
coverImage: "wp-content/uploads/2016/11/Garazhi-Nezalezhnosti-12_00011.jpg"
---

**Сьогодні зранку працівники спецвідділу контролю за станом благоустрою та зовнішнім дизайном міста Броварської міської ради спільно з громадськими формуваннями розпочали демонтаж гаражів у дворі по бульв. Незалежності, 12. Після суперечок із власниками металевих конструкцій, забрали чи то два, чи то три гаражі. З рештою пообіцяли «розібратися» наступного тижня. Про це розповідають очевидці та учасники ранкових подій.**

Сьогодні вдень на місці подій нашим журналістам вдалося побачити місце з-під двох демонтованих гаражів. _"Усього прибрали три споруди,_ - розповідає співучасник демонтажу, представник громадського формування «Правопорядок», міський депутат **Юрій Скотніков**, - _решту демонтують наступного тижня"_.

Місцеві мешканці скаржаться на смітники та «туалет» поміж гаражами. Опитані перехожі переважно виступають за демонтаж. Окрім того, навколо гаражів наші журналісти побачили свіжовикористані шприци: ймовірно лишились від наркоманів.

[![garazhi-nezalezhnosti-12_00003](https://mpz.brovary.org/wp-content/uploads/2016/11/Garazhi-Nezalezhnosti-12_00003.jpg)](https://mpz.brovary.org/wp-content/uploads/2016/11/Garazhi-Nezalezhnosti-12_00003.jpg)

[![garazhi-nezalezhnosti-12_00016](https://mpz.brovary.org/wp-content/uploads/2016/11/Garazhi-Nezalezhnosti-12_00016.jpg)](https://mpz.brovary.org/wp-content/uploads/2016/11/Garazhi-Nezalezhnosti-12_00016.jpg)

Водночас, власники металевих споруд висловлюють готовність впорядкувати розташування своїх гаражів – щоби вирішити проблеми благоустрою території. Вони визнають, що земля під спорудами належить місту і її не передавали в оренду під гаражі. Водії запевняють, що готові сплачувати орендну плату.

Методи, якими проводять демонтаж, володарі домівок для авто називають варварськими. Мовляв, про час не попереджають. Потім гаражі разом із майном, яке перебуває всередині, зникають. За їхній «викуп» згодом нібито пропонують заплатити **6 тис. грн**.

\[caption id="attachment\_63407" align="aligncenter" width="600"\][![garazhi-nezalezhnosti-12_00009](https://mpz.brovary.org/wp-content/uploads/2016/11/Garazhi-Nezalezhnosti-12_00009.jpg)](https://mpz.brovary.org/wp-content/uploads/2016/11/Garazhi-Nezalezhnosti-12_00009.jpg) Один із гаражів після сьогоднішніх спроб його демонтувати\[/caption\]

Нагадаємо, що у Броварах вже [тривалий час](https://mpz.brovary.org/sogodni-na-korolenka-demontuvaly-nezakonni-garazhi-foto-video/) відбувається демонтаж гаражів. Керівник спецвідділу контролю за станом благоустрою та зовнішнім дизайном міста **Олег Єжаков** переконує, що забирають лише незаконно встановлені металеві споруди. Чиновники керуються [рішенням](https://brovary-rada.gov.ua/documents/11940.html) виконавчого комітету Броварської міської ради. Два тижні тому спроби демонтувати гаражі по вул. Героїв УПА закінчилися [сутичками](https://mpz.brovary.org/pratsivnyky-blagoustroyu-bmr-ta-brovarchany-pobylysya-cherez-demontazh-garazhiv/) між власниками та працівниками спецвідділу.

**Фото - Дмитро Карпій**
