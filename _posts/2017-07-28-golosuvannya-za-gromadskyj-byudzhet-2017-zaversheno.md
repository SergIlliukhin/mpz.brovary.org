---
title: "Голосування за Громадський бюджет 2017 завершено"
date: 2017-07-28
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "byudzhet-uchasti"
  - "golosuvannya"
  - "gromadskyj-byudzhet-uchasti"
  - "novini"
  - "proekti"
coverImage: "wp-content/uploads/2017/07/byudzhet-1-629x320.jpg"
---

**У Броварах завершилося голосування за «Громадський бюджет-2017» і вже 1 серпня збереться Координаційна Рада. Згідно [електронного голосування](http://initiativ.e-dem.in.ua/brovary/), перше місце серед великих проектів отримав спортивний дитячий майданчик, за який проголосували 165 броварчан. Серед малих проектів на першому місці знову дитячий майданчик (103 голоси). За даними депутатки Ірини Веремчук, у Центрі надання адміністративних послуг загалом за усі проекти проголосували ще 424 броварчанина. Отримані голоси підсумуються, результати будуть відомі згодом.**

Серед великих громадських проектів, згідно даних електронного голосування на сайті Броварської міської ради, перше місце зайняв проект про **облаштування спортивного майданчика для дітей 3-го житлового району по вул. М.Лагунової, 17а**, вартістю **999 650 грн.** Авторка проекту: Оксана Попова. За цей проект онлайн проголосувало **165** броварчан. Серед малих проектів найпершим став **капітальний ремонт спортивного майданчику по вул. С.Петлюри, 25**, вартістю **452 350 грн,** авторкою якого є Ірина Веремчук. Він набрав **103** голоси.

[![](https://mpz.brovary.org/wp-content/uploads/2017/07/spysok.jpg)](https://mpz.brovary.org/wp-content/uploads/2017/07/spysok.jpg)

Станом на 17:00, 27 липня, у ЦНАПі через друковані анкети було віддано ще **424 голоси** за 20 проектів. Про це повідомила на своїй сторінці депутатка Броварської міськради Ірина Веремчук. Голоси, віддані онлайн (на сайті) та офлайн (в ЦНАПі) будуть сумуватися.

![](https://mpz.brovary.org/wp-content/uploads/2017/07/tsnap.jpg)

**1 серпня** **о 13:30** відбудеться засідання **Координаційної ради** по впровадженню та реалізації Громадського бюджету в Броварах. Про це повідомляється в [оголошенні](https://brovary-rada.gov.ua/news/15427.html) на сайті Броварської міськради. Засідання відбудеться в малому залі Броварської міської ради.

Нагадаємо, що [голосування](https://mpz.brovary.org/rozpochato-golosuvannya-za-gromadskyj-byudzhet-2017/) за проекти «Громадський бюджет-2017» тривало **з 7 липня по 27 липня** включно. Громадою Броварів було подано 26 проектів, до участі були прийняті тільки [20 проектів](https://onedrive.live.com/?authkey=%21AJKgiDN8S5ReUMo&id=76CC13A1B9E773BD%214729&cid=76CC13A1B9E773BD). Проголосувати та віддати свій голос можна було на сайті Броварської міської ради, або заповнити друковану анкету у Центрі надання адміністративних послуг (ЦНАП).
