---
title: "Броварська міліція на варті Межигір’я"
date: 2014-01-13
categories: 
  - "kolonka-avtora"
---

**[![hart1](https://mpz.brovary.org/wp-content/uploads/2014/01/hart1.jpg)](https://mpz.brovary.org/wp-content/uploads/2014/01/hart1.jpg)Очільники броварської міліції відтепер в авангарді охорони резиденції Януковича у Межигір'ї. Про це стало відомо випадково, під час перегляду відео репортажу [Громадського ТБ](http://hromadske.tv/) з Нових Петрівців, де Автомайдан проводив чергову акцію – [«Повістка для Януковича».](http://www.pravda.com.ua/news/2014/01/12/7009349/)**

Безпосередньо в перших лавах захисників двічі судимого президента перебував ніхто інший, як **Руслан Хартанович** – [начальник міліції громадської безпеки м. Бровари.](http://mvdobl.kiev.ua/brovary.html) **Руслан Аркадійович з'являється в кадрі з 3:25**

<iframe src="//www.youtube.com/embed/aTpkjE0cvks" height="360" width="640" allowfullscreen frameborder="0"></iframe>

Цей «правоохоронець»  добре відомий місцевим активістам: саме він [координував дії «Беркуту»](https://mpz.brovary.org/vitaliyu-zaporozhtsyu-dali-14-rokiv-bilya-brovarskogo-sudu-sutichki-zi-spetspriznachentsyami-foto-video/) та інших спецпідрозділів під час «пресування» мітингувальників на акціях на підтримку засуджених активістів, саме він неодноразово ставав начебто «жертвою побиття з боку протестувальників» – міліції це потім давало підстави порушувати проти броварчан кримінальні справи. Зрозуміло, що Руслана Хартановича жодного разу ніхто з активістів не бив – людині з такою комплекцією в принципі складно завдати серйозних травм. Востаннє Хартанович «відзначився» під час приїзду до Броварів Азарова: завданням підполковника стало обмеження вільному пересуванню журналістів поблизу басейну «Купава», який тоді [приїхав відкривати Бімба-Азіров.](https://mpz.brovary.org/baseyn-kupava-u-brovarah-vidkrili-na-odin-den-dlya-azarova-ta-obranih-zmi/) 

За роки своїх безчинств у Броварах, цей підполковник, вочевидь, заробив відповідну репутацію в очах свого начальства, після чого його було вирішено «підвищити»: з Броварів прямісінько до Межигір’я. Але водночас Руслан Аркадійович має усвідомити: відтепер його персона перебуватиме під пильною увагою не лише броварських активістів, а всієї спільноти євромайданів по всій Україні.
