---
title: "Промерська фракція оголосила про виключення \"бунтівного\" депутата Мутила з лав партії"
date: 2016-12-16
author: 
  username: "tatuuum"
  display_name: "Тетяна Панкратьєва"
categories: 
  - "vlada"
  - "novyny"
tags: 
  - "batkivshhina"
  - "borys-dudko"
  - "brovary"
  - "vadym-mutylo"
  - "vibir-redaktsiyi"
  - "viklyuchennya-z-partiyi"
  - "deputati"
  - "novini"
  - "sesiya"
coverImage: "wp-content/uploads/2016/12/sesiya-21-6.jpg"
---

**Депутата Вадима Мутила виключили з лав партії "Батьківщина". Про це оголосив депутат Борис Дудко на останній сесії Броварської міської ради. Перед цим пан Мутило полишив фракцію "Батьківщини" в міській раді та голосував на власний розсуд, часто разом з опозиційними депутатами.**

15 грудня на засіданні 22-ї чергової сесії депутат від фракції "Батьківщина" **Борис Дудко** оголосив офіційну заяву, в якій шлося про те, що їхній колишній однопартієць **Вадим Мутило** виключений з лав партії за те, що голосує врозріз з її рішеннями. Також депутат заявив, що _"роботодавець депутат Черепейнік_ (директор компанії "Бровари Вторма", фракція "БПП" - прим.авт._) викупив голос депутата Мутила",_ та запропонував колезі пересісти в іншу частину зали, а також скласти мандат взагалі.

Фракцію "БПП" обурила заява депутата Дудка, вони зазначили, шо працювати у компанії - це не означає "перекупати голоси".

\[caption id="attachment\_64078" align="aligncenter" width="600"\][![](https://mpz.brovary.org/wp-content/uploads/2016/12/dudko.jpg)](https://mpz.brovary.org/wp-content/uploads/2016/12/dudko.jpg) Борис Дудко\[/caption\]

Депутат Мутило відповів, що виключення з партії для нього несподіванка, і нагадав, що в партії "Батьківщина" він з вересня 2013 року. _"З нею я відстояв Майдан і в партії ніколи до мене не було питань",_ - сказав він. Депутат Опалько нагадав: _"Коли Костянтин Бондарєв_ (голова Київської облорганізації "Батьківщини" - прим. авт.) _сказав партійцям вимітатися з Майдану, то Вадим туди манівцями повернувся"_.

_"Врозріз з рішеннями партії я пішов тоді, коли дізнався, що "Батьківщина" буде підтримувати міського голову Ігоря Сапожка",_ - додав Вадим Мутило. Щодо роботи депутат відповів Борису Дудко: _"Ти, Борис, декларуєш нульовий дохід, а я працюю офіційно та кожного місяця сплачую податки"_. У коментарі "Маєш право знати" Вадим Мутило підтвердив, що працює у компанії "Бровари Вторма" вже півроку начальником структурних підрозділів.

\[caption id="attachment\_64091" align="aligncenter" width="600"\][![](https://mpz.brovary.org/wp-content/uploads/2016/12/sesiya-21-6.jpg)](https://mpz.brovary.org/wp-content/uploads/2016/12/sesiya-21-6.jpg) Вадим Мутило\[/caption\]

Слід зазначити, що фракція "Батьківщина" у Броварській міській раді голосує разом з промерською більшістю, до якої входять ще фракції "Єдність", "РПЛ" та "УКРОП". Депутат Вадим Мутило давно полишив лави фракції "Батьківщина" та голосує як позафракційний, на власний розсуд. За рік роботи у міській раді депутат проявив себе як активний та конструктивно налаштований представник громади, також відслужив в АТО.

Остання сесія "виключень та складання мандатів" була повна сюрпризів. Того дня говорили не лише про депутата Мутила. На сесії [оголосив](https://mpz.brovary.org/deputat-andrij-vasylenko-podav-zayavu-pro-skladannya-povnovazhen-video/) про складання мандату голова фракції "Самопоміч" **Андрій Василенко**. Також депутати голосували за [добровільне складання мандату](https://mpz.brovary.org/alinu-dyachenko-mer-i-deputaty-ne-vidpustyly-na-volyu/) депутаткою від "ДемАльянсу" **Аліною Дяченко**. Міську раду полишають, або їх змушують це робити, найбільш сумлінні депутати, натомість депутати, яких називають "тушками", голосують разом з промерською більшістю та мандати складати не поспішають.
