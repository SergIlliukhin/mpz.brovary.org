---
title: "Броварчани можуть подати заяву на шлюб та розлучення через Інтернет, - РАЦС"
date: 2017-02-15
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "novini"
  - "onlayn"
  - "poslugy"
  - "ratss"
  - "shlyub"
coverImage: "wp-content/uploads/2017/02/15623-do-ratssu-cherez-internet-3.jpg"
---

**У Броварському міськрайонному відділі державної реєстрації актів цивільного стану області запроваджено пілотний проект, що надасть змогу фізичним особам подавати заяви до відділу через мережу Інтернет. Про це йдеться в [повідомленні](http://brovary-rada.gov.ua/news/14774.html) на офіційному сайті Броварської міськради.**

Як зазначено в оголошенні, через офіційний сервіс веб-портал [«Звернення у сфері державної реєстрації актів цивільного стану»](http://dracs.minjust.gov.ua/), фізична особа зможе подати наступні заяви:

- про державну реєстрацію шлюбу;
- про державну реєстрацію розірвання шлюбу;
- про державну реєстрацію зміни імені;
- про внесення змін до актового запису цивільного стану, їх поновлення та анулювання;
- про повторну видачу свідоцтв про державну реєстрацію актів цивільного стану та витягів з Державного реєстру актів цивільного стану громадян, або звернення щодо їх формування.

Кожен користувач веб-порталу може записатися на прийом до відділу державної реєстрації актів цивільного стану у зручний для нього час. Подана заява повинна містити електронний цифровий підпис фізичної особи або бути підписаним під час її особистого звернення до відділу

У той же час, чиновники зазначають, що заяви, які були подані через Інтернет, не звільняють від необхідності особистого звернення користувача до відділу та подання ним документів, передбачених законодавством.
