---
title: "Його нарешті добудували: у Броварах відкрився новий Будинок дитячої та юнацької творчості"
date: 2016-09-19
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "atlant"
  - "bdyut"
  - "brovary"
  - "budynok-dytyachoyi-ta-yunatskoyi-tvorchosti"
  - "vidkrittya"
  - "vibir-redaktsiyi"
  - "grushevskogo"
  - "kagan"
  - "kontsert"
  - "novini"
  - "upravlinnya-osviti"
coverImage: "wp-content/uploads/2016/09/13-2.jpg"
---

**Будівельна компанія «Атлант» 3 роки будувала-будувала, і, нарешті, добудувала. 16 вересня відбулася урочиста церемонія передачі символічного ключа від нового Будинку дитячої та юнацької творчості** **(БДЮТ), що на вул. Грушевського, 21-А. Останні дні перед запланованими урочистостями були особливо напруженими: будівельники підганяли недоробки, на під’їзді до новобудови комунальники викошували роками не торкані бур’яни, замітали, асфальтували вибоїни, білили бордюри; дітвора посилено тренувалася, щоб показати гостям свої здобутки.** **Як же відбувалося передача довгоочікуваної новобудови та які настрої панували у БДЮТ напередодні - дізнавалися наші журналісти.**

Ще в 2014 році засновник БК «Атлант» **Вадим Каган** пообіцяв подарувати місту новий «Будинок піонерів» (_так назвав його забудовник - авт.)_, який зможе конкурувати не лише із МКЦ «Прометей», а, навіть, із палацом «Україна». Як [розповідав](https://mpz.brovary.org/chomu-niyak-ne-dobuduyut-novyj-budynok-dytyachoyi-tvorchosti-na-grushevskogo) рік тому нашим журналістам Вадим Каган, за це мер мав виділити БК «Атлант» під забудову землю у центрі міста. Однак, за словами забудовника, домовленості мер порушив: ласий шматок віддав більш вигідній будівельній компанії, а «Атланту» дісталася земля на відшибі - Торгмаші. Тож звівши лише «облуду», забудовник своє «благодійництво» призупинив. Кілька разів мерія зверталася до пана Кагана з проханням передати недобудову на баланс міста, однак отримувала відмову. Як стверджував засновник «Атланту», його масштабне дітище в **2613 кв.м** так і залишилося б стояти «мертвим вантажем», адже в міста на добудову стільки грошей немає. Чи то обом сторонам вдалося домовитися, чи то лише з власних міркувань - у будь-який спосіб закінчити розпочате, та всередині 2015 року БК «Атлант» роботи відновила. Доведення до ладу приміщення, а це – 60% внутрішніх робіт, тривало ще рік. І от настав довгоочікуваний день передачі приміщення - **16 вересня**, напередодні Дня міста.

[![Відкриття БДЮТ](https://mpz.brovary.org/wp-content/uploads/2016/09/Fejsbtsuk-2.jpg)](https://mpz.brovary.org/wp-content/uploads/2016/09/Fejsbtsuk-2.jpg)

\[caption id="attachment\_60344" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/11-2.jpg)](https://mpz.brovary.org/wp-content/uploads/2016/09/11-2.jpg) Урочистості відкрили «винуватці» свята – вихованці БДЮТ: зразковий  театр народної пісні «Слов’яночка», хореографічні колективи «Елеріна», «Феєрія Денс», «Вікторія»\[/caption\]

[![відкриття БДЮТ](https://mpz.brovary.org/wp-content/uploads/2016/09/15-2.jpg)](https://mpz.brovary.org/wp-content/uploads/2016/09/15-2.jpg)

\[caption id="attachment\_60347" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/14-2.jpg)](https://mpz.brovary.org/wp-content/uploads/2016/09/14-2.jpg) Діти в очікуванні свого виступу провели від 3 до 6, 5 год.\[/caption\]

\[caption id="attachment\_60350" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/17-3.jpg)](https://mpz.brovary.org/wp-content/uploads/2016/09/17-3.jpg) Гімн від  народного вокального ансамблю «Калинка»\[/caption\]

\[caption id="attachment\_60386" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/SAM_7840.jpg)](https://mpz.brovary.org/wp-content/uploads/2016/09/SAM_7840.jpg) Директор БДЮТ Валентина Павлученко: «У 2014 році  наш Будинок дитячої та юнацької творчості  отримав найвище звання: «Золота когорта позашкільників України». На задньому плані - гості з Франції, Естонії, Білорусі, Польщі, Латвії\[/caption\]

**Помпезно і пафосно**

Плакати, розтяжки, прапори і прапорці, промови зі сцени, дитячі скандування «Дякуємо» – все кричало, що саме «Атлант», а не мер чи хтось інший із поважних гостей безпосередньо причетний до відкриття спеціалізованого приміщення для талановитих дітей Броварів. Окрім Вадима Кагана сказати «слова причетності» мали можливість і в.о. голови Київської облдержадміністрації **Лев Парцхаладзе**, міський голова **Ігор Сапожко,** начальник відділу позашкільної освіти, виховної роботи та захисту прав дитини МОН України **Алла Середницька.** Серед гостей було озвучено й імена генерального директора компанії  «Атлант» **Володимира  Бондаренка** та його заступника із соціальних питань **Ольги Климець**, директора департаменту освіти і науки КОДА **Віри Рогової** та ін.

\[caption id="attachment\_60351" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/18-2.jpg)](https://mpz.brovary.org/wp-content/uploads/2016/09/18-2.jpg) Лев Парцхаладзе: «У нас 70 % дітей не хочуть ходити в школу, а після її закінчення не знають куди поступити на навчання. Ми хочемо змінити систему освіти. Реформа включає 4 принципи: новий простір, новий контент, менеджмент і технології»\[/caption\]

\[caption id="attachment\_60353" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/20-2.jpg)](https://mpz.brovary.org/wp-content/uploads/2016/09/20-2.jpg) Вадим Каган: «Моя 20-річна мрія в якійсь мірі здійснилася. Ми довго будували цю будівлю, багато разів зупинялися у зв’язку з тим, що хотіли зробити її однією із кращих у Європі. Всі вкладення в будівництво зробила компанія «Атлант»\[/caption\]

\[caption id="attachment\_60354" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/21-1.jpg)](https://mpz.brovary.org/wp-content/uploads/2016/09/21-1.jpg) Алла Середницька : «Це єдиний позашкільний заклад, який в Україні відкрили за 2 останні роки"\[/caption\]

\[caption id="attachment\_60358" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/25.jpg)](https://mpz.brovary.org/wp-content/uploads/2016/09/25.jpg) Довгоочікуваний "золотий" ключик у країну чудес\[/caption\]

Коли всі запрошені висловилися, в.о голови КОДА нагородив забудовника грамотою та подарував БДЮТ сертифікат на отримання електронного сучасного робочого місця, Ольга Климець передала дітям символічного "золотого" ключа. А потім усіх гостей, серед яких були і прибулі на День міста представники братніх країн  Франції, Естонії, Білорусі, Польщі, Латвії, запросили оглянути нове приміщення.

\[caption id="attachment\_60375" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/42.jpg)](https://mpz.brovary.org/wp-content/uploads/2016/09/42.jpg) Цокольний поверх\[/caption\]

\[caption id="attachment\_60376" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/43.jpg)](https://mpz.brovary.org/wp-content/uploads/2016/09/43.jpg) На цокольному поверсі  (підвальному) всі кімнати розподілені між колективами, що беруть участь у святковому концерті\[/caption\]

\[caption id="attachment\_60377" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/44.jpg)](https://mpz.brovary.org/wp-content/uploads/2016/09/44.jpg) Цокольний поверх. Святослав і Артур: «Що саме подобається? Що все біле і чисте. Що не подобається? Що знову «Гармонії» доведеться ділити кімнату з іншим колективом». («Гармонія» - гурток спортивно-бального танцю – авт.)\[/caption\]

\[caption id="attachment\_60373" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/40.jpg)](https://mpz.brovary.org/wp-content/uploads/2016/09/40.jpg) 1 поверх. Роздягальня\[/caption\]

\[caption id="attachment\_60371" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/38.jpg)](https://mpz.brovary.org/wp-content/uploads/2016/09/38.jpg) Усього в приміщенні 6 хореографічних кімнат\[/caption\]

\[caption id="attachment\_60362" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/29.jpg)](https://mpz.brovary.org/wp-content/uploads/2016/09/29.jpg) На кожному поверсі – по 2 вбиральні\[/caption\]

\[caption id="attachment\_60363" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/30.jpg)](https://mpz.brovary.org/wp-content/uploads/2016/09/30.jpg) 1 поверх. Убиральня для дітей із особливими потребами\[/caption\]

\[caption id="attachment\_60368" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/35.jpg)](https://mpz.brovary.org/wp-content/uploads/2016/09/35.jpg) 2 поверх. Актова зала на 110 місць\[/caption\]

\[caption id="attachment\_60381" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/49.jpg)](https://mpz.brovary.org/wp-content/uploads/2016/09/49.jpg) 3 поверх. Велика хореографічна зала. Понад 250 кв. м\[/caption\]

Після офіційної частини, що тривала цілу годину, діти, нарешті, змогли розпочати концерт, репертуар якого налічував 40 художніх номерів. До самого вечора юні броварчани демонстрували свої таланти у танцях та співі. Це випробування виявилося не з легких навіть для дорослих: ближче до вечора дивитися на дитячий виступ залишилися тільки найстійкіші (а стійкість, до речі, нікому б не завадила: наступного дня діти знову виступали - вже на святковому концерті на честь Дня міста в парку "Перемога").

\[caption id="attachment\_60342" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/9-2.jpg)](https://mpz.brovary.org/wp-content/uploads/2016/09/9-2.jpg) Вихованці Олександра Костюкова - гурток спортивно-бального танцю "Гармонія"\[/caption\]

Практично увесь час поблизу новобудови  працювала виставка робіт та досягнень учнів БДЮТ, а керівники гуртків валяння, бісероплетіння, гончарства, малювання та ін. проводили майстер-класи, заохочуючи бажаючих приєднатися до їхнього  творчого колективу.

[![відкриття БДЮТ](https://mpz.brovary.org/wp-content/uploads/2016/09/46.jpg)](https://mpz.brovary.org/wp-content/uploads/2016/09/46.jpg)

[![відкриття БДЮТ](https://mpz.brovary.org/wp-content/uploads/2016/09/8-3.jpg)](https://mpz.brovary.org/wp-content/uploads/2016/09/8-3.jpg)

[![відкриття БДЮТ](https://mpz.brovary.org/wp-content/uploads/2016/09/3-4.jpg)](https://mpz.brovary.org/wp-content/uploads/2016/09/3-4.jpg)

**[![1](https://mpz.brovary.org/wp-content/uploads/2016/09/1-3.jpg)](https://mpz.brovary.org/wp-content/uploads/2016/09/1-3.jpg)**

**За тиждень до події**

Директорка БДЮТ **Валентина Павлученко** не стримує своєї радості: вперше за 37 років існування Будинку дитячої та юнацької творчості до позашкілля така увага. За ці роки БДЮТ переселявся кілька разів, а от спеціалізованого приміщення у талановитих дітей міста ніколи не було. Останні років 20 їхній заклад тулився на вул. Марії Лагунової, 18-А - у колишньому дитсадку «Оленка», який викладачам довелося адаптовувати до потреб позашкілля. Та з кожним роком будівля все більше «тріщала по швах», адже кількість бажаючих відвідувати БДЮТ збільшувалася. На сьогодні Будинок творчості нараховує понад **1700** дітей, які навчаються в **40** гуртках у **45** педагогів.

\[caption id="attachment\_60333" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/1i.jpg)](https://mpz.brovary.org/wp-content/uploads/2016/09/1i.jpg) У колишньому дитсадку "Оленка" БДЮТ тулився майже 20 років\[/caption\]

\[caption id="attachment\_60334" align="aligncenter" width="600"\][![відкриття БДЮТ](https://mpz.brovary.org/wp-content/uploads/2016/09/1f.jpg)](https://mpz.brovary.org/wp-content/uploads/2016/09/1f.jpg) Святослав і Артур під час занять у Олександра Костюкова\[/caption\]

У **Святослава і Артура** щодо переїзду БДЮТ у нове приміщення - змішані почуття. Кажуть, нове вабить тільки тим, що там, можливо, буде більша танцювальна зала. «_Мені повезло, я живу недалеко від нового приміщення, а_ _половина дітей точно туди ходити не буде, бо далеко і не зручно добиратися», -_ озвучує Святослав думки своїх колег по хореографії. Артур, що мешкає на Масиві, заперечує: «_А ти ж із Грушевського приїжджав на Масив?  Ті, хто хочуть продовжувати навчання - ходитимуть. Я – буду»._

Валентина Павлученко заспокоює: тих дітей, котрі не зможуть їздити на навчання із Масиву на Грушевського, напризволяще не залишать - при потребі у школах працюватимуть необхідні гуртки. Підніматимуть питання і про підвезення юних талантів до нової будівлі БДЮТ. До всього ж на Масиві є ще естетико-натуралістичний центр «Камелія» та навчально-виробниче об’єднання, які зможуть задовольнити творчі запити дітвори.

Та поки що говорити про цілковите переселення в новобудову зарано, говорить директорка: _«Із 16 вересня в новому приміщенні свою роботу розпочнуть лише хореографічні колективи. Для них класи повністю готові: обладнані дзеркалами і станками. Решта гуртків переходитимуть поступово – залежно від наповнення класів меблями»._ **Нагадаємо:** на [17-й черговій сесії](http://brovary-rada.gov.ua/documents/14099.html) до програми «Позашкільна освіта» депутати затвердили зміни, згідно яких для технічного забезпечення концертної зали музичною апаратурою, озвучення на відкритих майданчиках, технічного забезпечення навчальних кабінетів, обладнання та меблів виділено **2 млн 748 тис грн.** 

_«Із самого початку я спостерігав за будівництвом на Грушевського,_ \- розповідає **Олександр Костюков**, який близько 30 років вчить дітей мистецтву хореографії у БДЮТ. - _Спочатку там планувалася музична школа з камерними класами, а потім став будинок творчості. Але проект залишився той самий. У приміщенні, що готували під велику танцювальну залу, стояли стовпи. Довелося добиватися, щоб змінили проект, і  ці стовпи зрізали. І підлога там не для занять танцями. Якщо ми говоримо про сучасне приміщення, покриття має бути лакованим і не на бетонній основі»._ Однак, як кажуть, подарованому коню в зуби не заглядають.

Святкувати новосілля у БДЮТ планують не раніше листопада. Згодом обіцяють також перемістити у нове приміщення зразковий  музей «Дитинство і юність, обпалені війною», який останні десятиліття базувався у ЗОШ №2. Ну а приміщення на Лагунової, 18-А давно затребуване: дитсадки переповнені, груп не вистачає. Влада міста давно обіцяла, що  ДНЗ «Оленка» відновлять.  Минулого року  на ремонт «Оленки» управління освіти навіть  [планувало](https://mpz.brovary.org/aktyvisty-pereviryly-shho-potribno-remontuvaty-u-brovarskyh-shkolah-ta-sadochkah/) витратити  **5 млн грн**.

**Фото - автора та із Фейсбук**
