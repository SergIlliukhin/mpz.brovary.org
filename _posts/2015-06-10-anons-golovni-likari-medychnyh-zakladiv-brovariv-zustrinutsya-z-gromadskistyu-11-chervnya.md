---
title: "АНОНС: Головні лікарі медичних закладів Броварів зустрінуться з громадськістю 11 червня"
date: 2015-06-10
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "bagnyuk"
  - "brovary"
  - "brovarskiy-narodniy-kontrol"
  - "btsrl"
  - "vibir-redaktsiyi"
  - "kravtsov"
  - "mediki"
  - "meditsina"
  - "novini"
  - "tspmsd"
coverImage: "wp-content/uploads/2015/06/11232354_1589025604712181_5436010235316265856_n.jpg"
---

**Активісти [ГО "Броварський народний контроль"](http://nk.mybrovary.com/) запрошують броварчан на відкриту з****устріч з головними лікарями комунальних медичних закладів нашого міста. На цій зустрічі медичні очільники розкажуть про свою сферу відповідальності у рамках реформи охорони здоров'я, джерела фінансування своїх закладів, досягнення та проблеми своєї ланки, а також дадуть відповіді на запитання присутніх громадян.**

**Захід відбудеться у четвер, 11 червня, о 16:00 в актовій залі Броварської районної ради (вул. Гагаріна, 15, 4-й поверх). Запрошуються усі бажаючі.**

Як [повідомляють](https://www.facebook.com/events/1582038032068782/) у соцмережах організатори, на зустріч з громадськістю з боку медичної ланки запрошені:

- **Кравцов Ігор Андрійович** – головний лікар Броварського міського центру первинної медико-санітарної допомоги;
- **Багнюк Віталій Валентинович** – головний лікар Центральної районної лікарні м. Бровари;
- **Резембовський Олексанр Євгенійович** – головний лікар "Бориспільської станції екстреної медичної допомоги" філії Комунального закладу Київської обласної ради "Київський обласний центр екстреної медичної допомоги та медицини катастроф".

Нагадаємо, ГО "Броварський народний контроль" вже рік займається питанням [викорінення корупції в сфері медицини](https://mpz.brovary.org/brovarskiy-narodniy-kontrol-virishiv-vikoriniti-koruptsiyu-u-meditsini/). Зокрема "Народний контроль" створив "гарячу лінію" для повідомлень про вимагання хабарів у лікарнях та поліклініках, взяв під контроль питання [надання платних послуг](https://mpz.brovary.org/golovniy-likar-brovarskoyi-tsrl-bagnyuk-vvazhaye-platni-poslugi-zakonnimi/) у медичних закладах, [ініціював](https://mpz.brovary.org/dlya-gromadskogo-kontrolyu-u-sferi-meditsini-u-brovarah-stvoryuyut-konsultativnu-radu/) створення наглядової ради при закладах охорони здоров'я, а також провів [опитування громадян](https://mpz.brovary.org/narodniy-kontrol-z-yasuvav-shho-lishe-8-vidviduvachiv-polikliniki-zadovoleni-yakistyu-poslug/) про якість надання медичних послуг у Броварах.
