---
title: "Пенсіонери та комуністи висловили підтримку Виноградовій і Кузнєцову на «з’їзді» у «Прометеї». ВІДЕО"
date: 2016-03-03
author: 
  username: "pravoznaty"
  display_name: "Маєш право знати"
categories: 
  - "brovary"
  - "aktsiyi-zahodi"
tags: 
  - "batyuk"
  - "vibir-redaktsiyi"
  - "vinogradova"
  - "granat"
  - "klimenko"
  - "kuznetsov"
  - "nilova"
  - "negoda"
  - "novini"
  - "prometey"
coverImage: "wp-content/uploads/2016/03/Zbory-koordynatsijnoyi-rady-gromadskyh-organizatsij-02-1.jpg"
---

**3 березня о 16:00 в приміщенні МКЦ «Прометей» відбувся захід з умовною назвою «Координаційна рада громадських організацій», формально організований радницею міського голови Іриною Ніловою, головою ГО «Комітет самоврядування Київщини» Тетяною Немчиною та колишнім депутатом міськради Авксентієм Гранатом.**

На захід були запрошені представники ветеранських організацій, працівники відділу культури БМР, громадські активісти, наближені до мера Броварів Ігоря Сапожка, члени організації ветеранів Афганістану, малозабезпечені громадяни, чиновники міськвиконкому тощо. У жодних відкритих джерелах інформації анонсів про проведення даного заходу не було. Окрім того, за повідомленням джерел «Маєш право знати», на захід також запрошувалися працівники бюджетних установ міста з паспортами.

[![Zbory-koordynatsijnoyi-rady-gromadskyh-organizatsij-02](https://mpz.brovary.org/wp-content/uploads/2016/03/Zbory-koordynatsijnoyi-rady-gromadskyh-organizatsij-02.jpg)](https://mpz.brovary.org/wp-content/uploads/2016/03/Zbory-koordynatsijnoyi-rady-gromadskyh-organizatsij-02.jpg)

Головною метою заходу було висловлення підтримки громадянам **Ларисі Виноградовій** (колишня заступник міського голови та екс-член Партії регіонів) та **Костянтину Кузнєцову** (колишній керуючий справами виконкому, екс-співробітник КДБ в часи СРСР) в якості претендентів на посади заступника міського голови та керуючого справами виконкому відповідно.

Безпосередньо перед заходом його ініціатор **Тетяна Немчина** намагалась протидіяти проведенню зйомки журналістами нашого видання, мотивуючи, що захід закритий для преси. Після того, як гр. Немчина не відреагувала на зауваження кореспондента про те, що її дії є порушенням закону, нашим журналістом був викликаний наряд міліції та зареєстрована відповідна заява про вчинення Тетяною Немчиною кримінального злочину за ст. 171 КК України (перешкоджання журналістській діяльності, до 5 років обмеження волі).

<iframe src="https://www.youtube.com/embed/EpMSK5Fe1Rk" width="560" height="315" frameborder="0" allowfullscreen="allowfullscreen"></iframe>

Потрапивши до зали наші журналісти зауважили присутність на заході начальниці відділу культури **Наталії Багмут**, згаданих **Костянтина Кузнєцова** та **Ларису Виноградову**, близько 70 осіб переважно літнього віку, та декількох молодих людей, деякі з них очевидно були в стані алкогольного або наркотичного сп’яніння. На сцену вийшла ведуча заходу Тетяна Немчина, котра виголосила порядок денний, основними пунктами якого були питання висловлення підтримки Ларисі Виноградовій та Костянтину Кузнєцову.

\[caption id="attachment\_52785" align="aligncenter" width="600"\][![Zbory-koordynatsijnoyi-rady-gromadskyh-organizatsij-03](https://mpz.brovary.org/wp-content/uploads/2016/03/Zbory-koordynatsijnoyi-rady-gromadskyh-organizatsij-03.jpg)](https://mpz.brovary.org/wp-content/uploads/2016/03/Zbory-koordynatsijnoyi-rady-gromadskyh-organizatsij-03.jpg) Тетяна Немчина\[/caption\]

> Ліричним відступом від головної теми зібрання стало питання перейменування броварських вулиць на виконання закону «Про декомунізацію». Колишній член нині забороненої Комуністичної партії України Віктор Клименко висловив обурення з приводу перейменування вулиці Черняховського на вулицю Симона Петлюри. У відповідь Тетяна Немчина зі сцени повідомила, що нею та її однодумцями вже подано два позови з приводу того, аби скасувати рішення міськради щодо перейменування вулиць. Перший такий позов розглядатиметься у броварському суді вже 24 березня.

Після тривалих промов Тетяни Немчиної та Ірини Нілової, що стосувались загальної політичної ситуації в місті, до слова була запрошена колишня заступниця міського голови з гуманітарних питань Лариса Виноградова. Лариса Миколаївна розповіла про свою біографію та про здобутки під час перебування на посаді заступника міського голови. Наприкінці свого виступу Лариса Виноградова висловила переконання, що сьогодні вкрай важливо "зберегти ту систему, яка сьогодні є".

<iframe src="https://www.youtube.com/embed/UvnJNpnszNE" width="560" height="315" frameborder="0" allowfullscreen="allowfullscreen"></iframe>

Окремо слід відзначити, що Лариса Миколаївна розповіла, як вступила до Партії регіонів у 2010-му році. З її слів, це відбулося шляхом тиску на неї з боку невказаних осіб: Виноградова повідомила, що мала телефонну розмову, під час якої їй поставили ультиматум: або вступ до лав ПР та збереження посади заступника Сапожка, або ж у разі відмови – звільнення з посади, яке, згідно із законом, міг вчинити лише міський голова.

<iframe src="https://www.youtube.com/embed/wAUOn88tCWM" width="560" height="315" frameborder="0" allowfullscreen="allowfullscreen"></iframe>

Після того Тетяна Немчина запропонувала присутнім підтримати Ларису Виноградову в якості кандидата на посаду заступника того ж самого міського голови. Абсолютна більшість залу проголосувала «за».

Завершивши з Виноградовою, делегати «з'їзду» перейшли до **Костянтина Кузнєцова.** Костянтин Валентинович також коротко розповів про власну біографію, розпочавши з того, що народився в Росії, але невдовзі був змушений виїхати "на Україну". За тим зупинився на епізоді, як будував кар’єру в органах КДБ в часи Радянського союзу. в якості оперативника «розшукував державних злочинців», а потім і очолив один з відділів. За словами колишнього керуючого виконкомом, після звільнення з "контори" перейшов працювати на посаду голови ГО «Реальні справи», котра, як відомо фінансувалася власником ПДБП-2 та екс-депутатом Партії регіонів **Ігорем Трощенком.** Отримавши досвід і там, Кузнєцова запросив Ігор Сапожко на посаду керуючого справами виконкому.

<iframe src="https://www.youtube.com/embed/eEsCHxsfwaA" width="560" height="315" frameborder="0" allowfullscreen="allowfullscreen"></iframe>

Рішення підтримати Кузнєцова також було проголосовано залом майже одноголосно, утрималося двоє присутніх на задніх рядах.

За тим Тетяна Немчина знову взяла слово для виступу, під час якого продовжила критикувати депутатський корпус, зокрема молодшу його частину. На цьому етапі до Немчиної приєднався **Авксентій Гранат**, який зосередив свою увагу на голові фракції «ДемАльянсу» **Аліні Дяченко**, яка, на його думку, замість того, «аби тихо сидіти і вчитися у більш досвідчених депутатів - надто багато виступає». Під час виступу Граната з місця виступив депутат від «Солідарності» **Сергій Батюк**, котрий звернув увагу залу, що Тетяна Немчина вводить в оману присутніх і за певні висловлювання їй доведеться відповісти перед судом. Після Батюка виступила ще одна депутат від «Солідарності» **Галина Негода**, як крім іншого згадала Тетяні Немчиній «туристичну аферу», через що [група броварських дітей "застрягла" на кордоні з Румунією.](https://mpz.brovary.org/brovarski-diti-zastryagli-na-rumunskomu-kordoni-bo-za-nimi-ne-priyihav-turistichniy-avtobus/)

Однак присутні на сцені, користуючись наявністю мікрофону, не дали депутатам скінчити репліки, а перейшли до фінальної його частини: прийняття резолюції. Сам процес прийнятті відбувся в досить оригінальний спосіб: Тетяна Немчина запропонувала присутнім проголосувати за текст резолюції, який «робоча група» напише… потім, вже після голосування. Абсолютна більшість присутніх підтримали такий «проект резолюції».

Фото Бажена Левковця via ["Відеопрозорість"](http://video.brovary.org/zbory-koordynatsijnoyi-rady-gromadskyh-organizatsij-v-mkts-prometej-2-bereznya-2016-roku/)
