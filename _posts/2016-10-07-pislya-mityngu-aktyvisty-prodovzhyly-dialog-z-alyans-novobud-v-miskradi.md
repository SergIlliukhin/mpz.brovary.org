---
title: "Після мітингу: активісти продовжили діалог з \"Альянс Новобуд\" в міськраді"
date: 2016-10-07
author: 
  username: "pravoznaty"
  display_name: "Маєш право знати"
categories: 
  - "hromada"
  - "novyny"
tags: 
  - "igor-sapozhko"
  - "aleksa-grup"
  - "alyans-novobud"
  - "brovary"
  - "budivnitstvo"
  - "vibir-redaktsiyi"
  - "vyrubuvannya"
  - "zrizannya-derev"
  - "zustrich-z-meshkantsyami"
  - "novini"
  - "protest"
coverImage: "wp-content/uploads/2016/10/14590358_1187753747948956_1413139884815373162_n.jpg"
---

**Сьогодні, 7 жовтня, відбулася зустріч активних мешканців із забудовником “Альянс Новобуд” та мером Броварів Ігорем Сапожком щодо скасування дозволу про вирубку лісової смуги та припинення будівництва. Нагадаємо, люди вчора [зібрались](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/) на акцію протесту проти будівництва багатоповерхівок на вул. Симоненко.**

Як заявив **Андрій Саук**, депутат міськради, головна вимога сьогоднішньої зустрічі до забудовника – мешканці воліють бачити сквер замість нових хмарочосів. Як варіант розглядають виплату забудовнику компенсації (за сплачену оренду) або надання рівнозначної ділянки. Зараз вже зібрано **13** підписів депутатів щодо скликання позачергової сесії, де буде підніматися це питання, - документ передано на розгляд міському голові.

[![14625514_1112577108779052_384807347_n](https://mpz.brovary.org/wp-content/uploads/2016/10/14625514_1112577108779052_384807347_n-e1475837536659.jpg)](https://mpz.brovary.org/wp-content/uploads/2016/10/14625514_1112577108779052_384807347_n-e1475837536659.jpg)

За словами координатора активістів **Павла Дубленича**, головний архітектор міста **Лілія Рибакова** не визнала порушеннь закону і підкреслила, що все знаходиться у правовому полі. У свою чергу активісти заявили, що будуть подавати позови до суду. Обурили людей слова пані Рибакової про те, що щільність населення місті не порушена, адже за підрахунками влади, у "Зеленому кварталі" в одній 1-кімнатній квартирі проживає 1 людина, в 2-кімнатній - 2.

\[caption id="attachment\_61091" align="aligncenter" width="600"\][![14590358_1187753747948956_1413139884815373162_n](https://mpz.brovary.org/wp-content/uploads/2016/10/14590358_1187753747948956_1413139884815373162_n.jpg)](https://mpz.brovary.org/wp-content/uploads/2016/10/14590358_1187753747948956_1413139884815373162_n.jpg) FB. Леонід Черепейнік\[/caption\]

Як заявила **Ірина Нікітчина**, фахівець з питань архітектури та громадський активіст, у відділ звернень громадян було подано **2** відкритих звернення з зібраними **84** підписами мешканців. Перше - до голови міста Ігоря Сапожка - відмінити [рішення](https://brovary-rada.gov.ua/documents/24288.html) виконавчого комітету від 9.08.2016 р. № 476 «Про надання дозволу на видалення зелених насаджень», яким броварська влада дозволила зрізати **206** дерев. У той же час, за словами пані Нікітчиної, на сьогоднішньому засіданні забудовники запевняли людей про намір зрізати всього лише **36** дерев, а все інше - зберегти. І друге звернення - до заступника міського голови **Григорія Голубовського** про оперативне повідомлення громади щодо факту надходження на підпис ордеру на вирубку дерев зеленого масиву по вул.Симоненка.

\[caption id="attachment\_61092" align="aligncenter" width="600"\][![14591774_1187753794615618_9217610138721959189_n](https://mpz.brovary.org/wp-content/uploads/2016/10/14591774_1187753794615618_9217610138721959189_n.jpg)](https://mpz.brovary.org/wp-content/uploads/2016/10/14591774_1187753794615618_9217610138721959189_n.jpg) FB. Леонід Черепейнік\[/caption\]

Вчора під час зустрічі з мешканцями на ділянці запланованого будівництва представники забудовника пообіцяли не відновлювати роботи до з'ясування всіх питань. У той же час у новоствореній групі в FB [“СТОП будівництву на Симоненка-Чорновола”](https://www.facebook.com/groups/354018628272525/), броварчани [пишуть](https://www.facebook.com/groups/354018628272525/permalink/354260081581713/): _"Забудовник пообіцяв зупинити будівництво паркану. В той же час хлопці приварюють паркан , "щоб не здуло"._

\[caption id="attachment\_61085" align="aligncenter" width="600"\][![14567984_10210489857144483_6679308421406114068_n](https://mpz.brovary.org/wp-content/uploads/2016/10/14567984_10210489857144483_6679308421406114068_n.jpg)](https://mpz.brovary.org/wp-content/uploads/2016/10/14567984_10210489857144483_6679308421406114068_n.jpg) FB. Сергій Іллюхін\[/caption\]
