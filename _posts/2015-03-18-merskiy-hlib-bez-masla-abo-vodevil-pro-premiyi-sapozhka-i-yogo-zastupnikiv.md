---
title: "«Мерський хліб без масла», або Водевіль про премії Сапожка і його заступників"
date: 2015-03-18
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "brovary"
  - "vibir-redaktsiyi"
  - "vinogradova"
  - "zarplata-mera"
  - "zastupniki-miskogo-golovi"
  - "miskiy-golova"
  - "premiyi"
  - "sapozhko"
  - "sesiya"
coverImage: "wp-content/uploads/2015/03/409455.jpg"
---

**[![409455](https://mpz.brovary.org/wp-content/uploads/2015/03/409455.jpg)](https://mpz.brovary.org/wp-content/uploads/2015/03/409455.jpg)Одним із резонансних питань на сесії міськради, про яке багато шумів броварський фейсбук, стали розміри зарплат міського голови Ігоря Сапожка та його заступників на 2015 рік. Головним посадовцям, як свідчить [віповідний проект рішення](http://docs.brovary.org/p16311/05.02.2015),** **зокрема, передбачалась щомісячна премія за «особистий вклад в загальні результати роботи». Однак перед засіданням мер раптово передумав, і овва! - озвучив на погоджувальній раді документ протилежного змісту, що позбавляє міського голову та заступників будь-яких премій. Попередній проект рішення зняли, а з пропозицією мера урізати доходи [депутати погодились.](http://docs.brovary.org/p22579/05.03.2015/1418-53-06)**

Редакція «МПЗ» не могла не помітити цей проект рішення, адже на сайті міської ради він "висів" близько місяця. Перед сесією ми надіслали запит до виконкому з проханням вказати посадовий оклад Сапожка та його заступників, а також надати їх декларації за минулий рік.

Інформацію про посадові оклади Ігоря Сапожка, Василя Андрєєва, Григорія Голубовського та Лариси Виноградової надали. Гола ставка без надбавок та премій міського голови дорівнює **3103 гривні**. В його заступників ця цифра трохи менша – **2975 гривень**. В іншій частині запиту відмовили - документів про доходи за минулий рік ще немає, бо строк подачі їх в податкову триває до 1 квітня.

До посадового окладу ставок мера та заступників законодавством передбачені надбавки:

- за встановлений ранг державного службовця;
- за вислугу років;
- за умови доступу до державної таємниці залежно від рівня допуску.

Не отримавши декларацій, автор цих рядків спочатку планував перетворитись з журналіста в бухгалтера. Маючи коментарі від всіх заступників мера про їх ранги, стаж на держслужбі і т.д, до суми посадового окладу потрібно було додати відповдні законні надбавки, а також премії. Звісно ж, відмінусувавши всі податки.

[![[Scanned]001 (7)](https://mpz.brovary.org/wp-content/uploads/2015/03/Scanned001-7.jpg)](https://mpz.brovary.org/wp-content/uploads/2015/03/Scanned001-7.jpg)

[![[Scanned]001 (8)](https://mpz.brovary.org/wp-content/uploads/2015/03/Scanned001-8.jpg)](https://mpz.brovary.org/wp-content/uploads/2015/03/Scanned001-8.jpg)

Однак заступник мера з гуманітарних питань **Лариса Виноградова** полегшила це завдання і рахувати не довелось. Зокрема, чиновниця зазначила, що цього року заробітна плата посадовця місцевого самоврядування обмежена 7 мінімальними заробітними платами мінус податки. «_Тобто, чиновник (міський голова, заступники міського голови) "без совісті" на руки щомісячно отримує не більше 6 500, грн.  Без премії, зараз - близько 5000, грн_», - [обурилась Лариса Виноградова в соцмережі Фейсбук.](https://www.facebook.com/groups/brovary/permalink/997934153569884/)

[![скрин](https://mpz.brovary.org/wp-content/uploads/2015/03/vinogradovo.jpg)](https://mpz.brovary.org/wp-content/uploads/2015/03/vinogradovo.jpg)

У схудненні свого гаманця заступниця міського голови чомусь звинувачує небайдужих броварчан, в’їдливо дякуючи за «активність в боротьбі з чиновницькими наддоходами».

Незрозуміло, яка активна боротьба мається на увазі, - [пост у Фейсбуці Олександра Плахова](https://www.facebook.com/groups/brovary/permalink/996156710414295/), який здивувався, прочитавши статтю в газеті? Якщо так, то це унікальна подія для Броварів – влада врахувала невдоволення броварчанина і сміливо позбавила себе премій. Але з іншого боку - чому міський голова за цим же сценарієм не зняв на погоджувальній раді значно резонансніший проект рішення про Генеральний план? Нагадаю: лише тоді, коли десятки людей з плакатами стали перед трибуною та почали вимагати обговорень, Сапожко "здався", а депутати махнули в унісон.

Поганий настрій Лариси Виноградової цілком можна зрозуміти, уявивши, що вона дійсно отримує тільки зарплату держслужбовця. Втім адресувати його вона повинна не активістам, а передусім своєму шефу, з подачі якого депутати й проголосували за позбавлення премій.

<iframe src="https://www.youtube.com/embed/G1xPqqkYrqU" width="600" height="315" frameborder="0" allowfullscreen="allowfullscreen"></iframe>

Ніхто не має ілюзій, що після урізання зарплати Сапожку стане гірше жити. Враховуючи тісні узи з бізнесменом-забудовником [Віктором Поліщуком](https://mpz.brovary.org/rik-radio-abo-zemli-groshi-dva-sudi-brovarska-tragikomediya-na-dvi-diyi/) (під інтереси якого, до речі, [хотіли ухвалити новий Генплан на цій же сесії](https://mpz.brovary.org/genplan-dlya-brovarchan-gromada-mista-zmusila-sapozhka-znyati-punkt-z-sesiyi-ta-provesti-sluhannya/)), мінус тисячу-півтори гривень навряд чи сильно вдарить по гаманцю Ігоря Васильовича. Мер, до речі, не нарікає на свою невисоку, як зазначила заступниця міського голови, офіційну зарплатню і завжди має чим заправити свій позашляховик, їдучи на роботу в Бровари з неблизького селища Гнідин Бориспільського району.

\[caption id="attachment\_34747" align="aligncenter" width="600"\][![сапожко](https://mpz.brovary.org/wp-content/uploads/2015/03/sapozhko.jpg)](https://mpz.brovary.org/wp-content/uploads/2015/03/sapozhko.jpg) Ігор Сапожко помітно поправився. Фото з сайту Броварської міської ради\[/caption\]

Насправді ж цікаво, чим продиктоване таке «кардинальне затягування пасків», яке влаштував Сапожко для себе і своїх «замів»? Можливо, проект рішення був підготований для того, аби відвернути увагу від скандального питання про Генеральний план? Втім, якщо це була наживка, то громадськість на неї все одно не клюнула: ні на погоджувальній раді, ні на самій сесії ніхто з активу не зачіпав тему чиновницьких зарплат. Натомість громада сфокусувалась виключно на Генплані, зайнявши гарне місце поруч із "трибуною".

\[caption id="attachment\_34378" align="aligncenter" width="600"\][![генплан 07](https://mpz.brovary.org/wp-content/uploads/2015/03/genplan-07.jpg)](https://mpz.brovary.org/wp-content/uploads/2015/03/genplan-07.jpg) А ви бачите плакати із закликом зняти премію Сапожку?\[/caption\]

 

Загалом, це рішення про скорочення зарплат більше схоже на популізм. Мовляв, дивіться – ми розуміємо складну фінансово-економічну ситуацію, відтак позбавляємо себе премій. Ще один плюсик у передвиборчу брошуру з назвою, скажімо, «5 років турботи».  Наприклад, крім [стадіону від УЄФА в парку](https://mpz.brovary.org/sapozhko-zayaviv-shho-u-brovarah-zbuduyut-noviy-stadion-za-koshti-uyefa/),  в агітках цілком можлива поява пункту – «Відмовився від щомісячної премії розміром в зарплату» чи щось на зразок. А улюбленим пенсіонерам того тільки й треба: пакет гречки «З турботою про кожного» смачно підсолоджений піснями про скромну зарплату. Простіше кажучи, питання виносили на порядок денний, щоб його потім зняти. Ну не фарс?

Прикметно, що в групі Бровари, де і розгорілась бурхлива дискусія на тему, користувачі не надто вірять, що доходи мера і заступників обмежуються зарплатою держслужбовця. Водночас багато броварчан погоджуються, що міські чиновники найвищого рангу мають отримувати достойну оплату праці, однак лише за умови, якщо вони чесно, сумлінно і професійно працюватимуть на розвиток міста.

Більш предметно говорити про доходи міського голови та його заступників можна буде після першого квітня, коли завершиться строк подачі декларацій до податкової. До речі, під час сесії міський голова з нотками чи то іронії, чи то обурення обмовився, що його декларацію «розглядають під лупою». Що ж, квітень не за горами, тому тримаємо оптику напоготові!
