---
title: "Смердючі каналізаційні стоки знову заводнили вулицю Грушевського – ФОТО"
date: 2016-10-25
author: 
  username: "trydence"
  display_name: "Дмитро Карпій"
categories: 
  - "brovary"
  - "aktsiyi-zahodi"
tags: 
  - "avariya"
  - "brovary"
  - "vibir-redaktsiyi"
  - "zatoplennya"
  - "kanalizatsiya"
  - "likvidatsiya"
  - "nechystoty"
  - "novini"
  - "stoky"
coverImage: "wp-content/uploads/2016/10/Zvtoplennya-Grushevskogo-avariya-GNS-00003.jpg"
---

**По вулиці Грушевського з-під каналізаційних люків знову інтенсивно фонтанують нечистоти. Окрім [перехрестя](https://mpz.brovary.org/meshkantsi-brovariv-ne-dobyrayut-sliv-misto-tone-u-g-ni/) з вулицею Героїв Небесної Сотні, дорогу залило також у [традиційному місці підтоплень](https://mpz.brovary.org/u-brovarah-vlashtuvaly-perepravu-na-chovni-cherez-vulytsyu-grushevskogo-fotoreportazh/) – біля кінцевої маршрутки 403-А. Ліквідатори вказують, що це все відбувається через [аварію](https://mpz.brovary.org/po-vul-geroyiv-nebesnoyi-sotni-utvoryvsya-glybokyj-proval-pidmylo-grunt-foto/) на каналізаційному колекторі біля 9 школи.**

Минулого разу неподалік перехрестя вулиць Грушевського та Шолом-Алейхема теж текло, але дорогу тоді не затопило. Сьогодні з під люка витікає значно інтенсивніше. Навколо сморід від нечистот, - жаліються водії маршруток і просять «написати про це в газету».

[![zvtoplennya-grushevskogo-avariya-gns-00015](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00015.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00015.jpg)

[![zvtoplennya-grushevskogo-avariya-gns-00007](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00007.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00007.jpg)

Слід зазначити, що у зливову каналізацію стоки поки що не затікають. Однак, вже й нема куди – під решітками видно, що вода стоїть «під зав’язку». Минулого разу нечистоти туди таки [потрапили](https://mpz.brovary.org/kanalizatsijni-stoky-iz-brovariv-mayut-zabrudnyty-yakus-iz-navkolyshnih-richok/).

[![zvtoplennya-grushevskogo-avariya-gns-00011](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00011.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00011.jpg)

[![zvtoplennya-grushevskogo-avariya-gns-00013](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00013.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00013.jpg)

На перехресті вулиць Грушевського та Героїв Небесної Сотні картина така сама, як і минулого разу. Автомобілісти часто навіть не пригальмовують, заїжджаючи в калюжі нечистот.

[![zvtoplennya-grushevskogo-avariya-gns-00023](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00023.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00023.jpg)

[![zvtoplennya-grushevskogo-avariya-gns-00030](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00030.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00030.jpg)

Тим часом, на місці аварії біля 9 школи тривають роботи. Ліквідатори зазначають, що саме цей провал став причиною сьогоднішнього підтоплення.

[![zvtoplennya-grushevskogo-avariya-gns-00035](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00035.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00035.jpg)

[![zvtoplennya-grushevskogo-avariya-gns-00037](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00037.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00037.jpg)

[![zvtoplennya-grushevskogo-avariya-gns-00040](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00040.jpg)](https://mpz.brovary.org/wp-content/uploads/2016/10/Zvtoplennya-Grushevskogo-avariya-GNS-00040.jpg)

Нагадаємо, що раніше керівник КП «Броваритепловодоенергія» **Сергій Сафронов** пояснив: для ремонту зруйнованого [колектора](https://mpz.brovary.org/brovary-na-dobu-lyshylys-bez-vody-ta-opalennya-cherez-proryv-kanalizatsijnogo-kolektora-komunalnyky/) - його перекрили. Тому стоки почали наповнювати трубу і проявили себе в найнижчій точці. Сьогодні ліквідатори аварії пояснюють витік таким самим чином.

**Фото - Дмитро Карпій**
