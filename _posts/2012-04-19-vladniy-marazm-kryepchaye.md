---
title: "Владний маразм – «крєпчає» + ВІДЕО"
date: 2012-04-19
author: 
  username: "kravec"
  display_name: "Юрій Кравець"
categories: 
  - "kolonka-avtora"
tags: 
  - "ivanenko"
  - "brovarskiy-rayon"
  - "varta"
  - "zazimya"
  - "litki"
  - "pogrebi"
  - "prokuratura"
  - "trebuhiv"
---

Чим ближче до парламентських виборів, тим сильніший страх влади перед поразкою. І звідси ростуть ноги їхніх маразматичних кроків.

Щороку, я проводжу виїзні прийоми по селам Броварського району. Правозахисна Група «Варта», яку я очолюю веде справи близько 12 тис. броварчан (місто+район). Тисячі людей отримали свої законні кошти і відстояли своє право, але наша влада не лінується придумувати нові труднощі для нас і не гребує тим, щоб забрати останнє у пільговика.

Цього разу мої прийоми мають дещо інший характер, більш радикальний. Розпочато кампанію «Законне право» в рамках якої підготовлено колективну заяву до Генеральної прокуратури про відкриття кримінальних справ на чиновників, які перешкоджають виконанню рішень судів, а також накладання штрафів на органи влади, які є винуватцями цього безчинства.

<!--more-->[![](https://mpz.brovary.org/wp-content/uploads/2012/04/003-300x166.gif)](https://mpz.brovary.org/wp-content/uploads/2012/04/003.gif)

Перші прийоми пройшли спокійно, хоча сільським головам Погребів і Зазим’я вже натякнули на небажаність мого візиту. Люди мали можливість у зручностях провести зустріч зі мною. Вирішили багато питань та підтримали своїми підписами заяву до Генпрокуратури.

Далі ж почалися відбуватися банальні для нашої влади речі. Отримавши 2 рекомендованих листа і декілька телефонограм про проведення зустрічі - Требухівська і Літківська сільська рада не надала приміщення, мотивуючи це тим, що не бачила ці листи. Дивно, попередні сільські ради отримали листи за 2 дні, а тут за 7 ніяк не розгледіли їх.

Так співпало, що майже одночасно з моїм прийомом у Требухові, який відбувся на вулиці перед сільською радою, відбувався [![](https://mpz.brovary.org/wp-content/uploads/2012/04/009.jpg)](https://mpz.brovary.org/wp-content/uploads/2012/04/009.jpg)прийом голови Броварської районної РДА – Іваненка Петра Петровича. Знаковим був той факт, що до голови прийшло на прийом близько 10 чоловік, а до мене 100. Мабуть немає надії на адміністрацію у людей! У підтвердження цього, говорить і той факт, що голова вийшов із сільської ради тільки після того, як розійшлися люди. Ось так влада, яка уникає своїх роботодавців – народ.

У Літках зібралося також близько сотні літківчан. Головні питання – це пільги та корупція та шахрайство при розпаюванні Літківської землі. Більше того, не відбулося у селі і розпаювання майна. Повний набір зловживань і порушень, який потрібно вирішувати. У багатьох селах це мені вдалося!

[![](https://mpz.brovary.org/wp-content/uploads/2012/04/058.jpg)](https://mpz.brovary.org/wp-content/uploads/2012/04/058.jpg)Заяву до Генеральної прокуратури вже підписали 1254 броварчанина і ця кількість росте. Переконаний, що всі  12 тис. броварчан, які довірили свої права у мої руки підтримають цю заяву.

Це початок великого процесу, який має сколихнути багато регіонів України. Сьогодні підписи  під цим зверненням до прокуратури почали збирати у Львові, Рівному, Івано-Франківську і щодня приєднуються нові міста. Владі варто задуматись над тим, чим це може для неї закінчитись!

**Требухів. Законне право**

<iframe width="560" height="315" src="http://www.youtube.com/embed/_anyJl-FsWI" frameborder="0" allowfullscreen></iframe>
