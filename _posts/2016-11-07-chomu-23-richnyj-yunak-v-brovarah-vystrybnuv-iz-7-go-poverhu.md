---
title: "Чому 23-річний юнак у Броварах вистрибнув із 7-го поверху?"
date: 2016-11-07
categories: 
  - "brovary"
  - "novyny"
tags: 
  - "brovary"
  - "brovarska-likarnya"
  - "brovarska-politsiya"
  - "vibir-redaktsiyi"
  - "vystrybnuv-iz-vikna"
  - "novini"
  - "suyitsyd"
---

**4 листопада о 6:40 в приймальне відділення Броварської БЦРЛ «швидка» доставила 23-річного броварчанина Михайла: мешканці будинку №13, що на вул. Симона Петлюри, близько 6 ранку знайшли закривавленого юнака біля під’їзду будинку. Як з’ясувалося, Михайло вистрибнув із вікна квартири, що на 7-му поверсі.**

Із приймального відділення хлопця відразу було відправлено в реанімаційне відділення БЦРЛ, а після виведення з травматологічного шоку та стабілізації стану - переведено до Київської обласної лікарні. За інформацією медперсоналу реанімаційного відділення Броварської ЦРЛ, Михайло живий, але перебуває у дуже тяжкому стані. У хлопця діагностували «кататравму _(перелом хребта – авт.),_ хребетно-спинномозкову травму, переломовивих хребців, закриту черепно-мозкову травму, перелом 4 ребер справа, перелом лівої стегнової кістки, забій м’яких тканин голови…».

\[caption id="attachment\_62598" align="aligncenter" width="600"\][![вистрибнув із 7 поверху](https://mpz.brovary.org/wp-content/uploads/2016/11/3f.jpg)](https://mpz.brovary.org/wp-content/uploads/2016/11/3f.jpg) Місце падіння\[/caption\]

[![вистрибнув із 7 поверху](https://mpz.brovary.org/wp-content/uploads/2016/11/2-1.jpg)](https://mpz.brovary.org/wp-content/uploads/2016/11/2-1.jpg)

Як розповів нашому виданню заступник начальника Броварського відділу поліції **Євген Тетерук,** подію занесено в журнал Єдиного обліку заяв і повідомлень. Під час перевірки зареєстрованого факту правоохоронці з’ясували, що Михайло, який мешкає в трикімнатній квартирі з батьками та дідусем, вистрибнув із вікна кухні близько 6 години ранку, коли всі рідні ще спали. Головна і основна версія правоохоронців такого вчинку  хлопця – самогубство. За словами поліцейських, хлопець намагається вкоротити собі віку уже неодноразово і в різний спосіб. За неофіційною інформацією, молодий чоловік вживає наркотичні засоби.

\[caption id="attachment\_62596" align="aligncenter" width="600"\][![вистрибнув із 7 поверху](https://mpz.brovary.org/wp-content/uploads/2016/11/1-1.jpg)](https://mpz.brovary.org/wp-content/uploads/2016/11/1-1.jpg) На сторінці хлопця з таким же іменем і прізвищем в соцмережі «ВКонтакті» - єдине фото\[/caption\]

Сусіди по будинку характеризують Михайла як спокійного, чемного хлопця.

**Фото - автора**
