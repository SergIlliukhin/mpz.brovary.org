---
title: "Броварські студенти мають можливість навчатися у США"
date: 2012-06-25
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "mista-pobratimi"
  - "navchannya"
  - "novini"
  - "rokford"
  - "sapozhko"
coverImage: "wp-content/uploads/2012/06/6847239609_3ef61f3cd1_b.jpg"
---

[![](https://mpz.brovary.org/wp-content/uploads/2012/06/6847239609_3ef61f3cd1_b.jpg "Rockford College")](https://mpz.brovary.org/wp-content/uploads/2012/06/6847239609_3ef61f3cd1_b.jpg)Броварський міський голова, який перебував з візитом у місті-побратимі Рокфорді (США), оголосив, виступаючи на засіданні ради міста Рокфорд 14.05.2012, що Рокфордський коледж запропонував **4 освітні гранти** для навчання 4 студентів з м. Бровари.

У свою чергу Ігор Сапожко запропонував студентам м. Рокфорд можливість навчатися у м. Бровари.

Про це, з посиланням на офіційний сайт міста Рокфорд, [повідомляє у своїй колонці](https://mpz.brovary.org/ne-viryu-shho-poyizdka-sapozhka-do-shtativ-nosit-privatniy-harakter/ "Не вірю, що поїздка Сапожка до Штатів носить приватний характер") один із авторів "Маєш Право Знати".

Витяг з [офіційного протоколу засідання ради](http://www.rockfordil.gov/media/210697/cc5.14.12.pdf "Протокол засідання ради м.Рокфорд") міста Рокфорд від 14 травня 2012 року, на якому була присутня делегація з міста Бровари: \[accordion\] \[spoiler title="Український переклад" open="0" style="2"\] Член міського правління Джонсон привітав українських високопосадовців з міста-побратима Бровари. Член міського правління Біч в свою чергу також привітав делегацію на засіданні ради та запропонував всім переглянути презентацію про його подорож до м. Бровари в далекому 1995 році. Ігор Сапожко, мер м. Бровари, подякував всім присутнім за їх гостинність та запросив мера м. Рокфорд, пана Моррісей, відвідати м. Бровари у вересні. Також пан Сапожко оголосив, що коледж м. Рокфорд запропонував 4 освітні гранти для навчання 4 студентів з м. Бровари у коледжі міста Рокфорд і в свою чергу запропонував таку ж можливість для студентів м. Рокфорд навчатися в м. Бровари. Пан Сапожко передав місту Рокфорд та, власне, самому меру м. Рокфорд подарунки. Член міського правління Джонсон від імені мера м. Рокфорд, пана Моррісей, також передав подарунки всім членам української делегації. \[/spoiler\] \[spoiler title="Мовою оригіналу (англійська)" open="0" style="2"\] Alderman Johnson welcomed forward the Ukrainian Dignitaries from the Sister City of Brovary. Alderman Beach welcomed the delegation to council and a news clip was viewed about his trip to Brovary in 1995. Igor Sapozhko , Mayor of Brovary thanked everyone for their hospitality and invited Mayor Morrissey to visit Brovary in September. He announced Rockford College has offered a scholarship grant to four (4) Brovary students to study at Rockford College and would like to offer a similar exchange program for Rockford students to study in Brovary. He presented Mayor Morrissey and the City of Rockford with gifts. Alderman Johnson, on behalf of Mayor Morrissey, presented Mayor Sapozhko with gifts for his delegation. \[/spoiler\] \[/accordion\] Наразі невідомо, яким саме чином визначатимуться студенти, які отримають можливість навчатися у Рокфордському коледжі. Броварський міський голова Ігор Сапожко поки що не розповів броварчанам ні про таку можливість, ні про умови проведення відбору. Активістами "Маєш Право Знати" вже підготовлено відповідні запити.

Нагадаємо, подорож делегації міста Бровари до США [відбулась](https://mpz.brovary.org/brovarski-mozhnovladtsi-razom-z-rodinami-vidvidali-ssha-u-skladi-delegatsiyi-mista/ "Броварські можновладці разом з родинами відвідали США у складі делегації міста") з 12 по 19 травня 2012 року. Після того, як інформація з'явилася у ЗМІ, Ігор Сапожко [повідомив](https://mpz.brovary.org/sapozhko-zaperechuye-fakt-svogo-ofitsiynogo-vizitu-do-ssha/ "Сапожко заперечує факт свого офіційного візиту до США"), що візит носив виключно приватний характер.

**Довідка МПЗ:** Братерські відносини між м.Рокфорд та м.Бровари розпочалися у 1995 році з візиту української футбольної команди. Пізніше, як подарунок нашому місту, делегація Рокфорду відвідала Бровари та збудувала дитячі майданчики для броварських дітлахів. Рокфордський коледж - приватний навчальний заклад, який було засновано у 1847 році у м. Рокфорд (штат Іллінойс, США). Найвідомішою випускницею коледжу є Джейн Аддамс - лауреат Нобелівської премії миру у 1931 році. У 2011-2012 рр. річна плата за навчання у коледжі становила $25570.
