---
title: "У середу броварчани пікетуватимуть дитячу лікарню"
date: 2016-03-11
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "aktsiya"
  - "brovary"
  - "vibir-redaktsiyi"
  - "dityacha-likarnya"
  - "likarnya"
  - "novini"
  - "piketuvannya"
  - "parubok"
  - "protest"
coverImage: "wp-content/uploads/2016/03/Image00001.jpg"
---

**16 березня о 10:00 броварчан закликають вийти на акцію протесту проти низької якості надання медичних послуг у Броварській дитячій лікарні (вул. Ярослава Мудрого, 47). Ініціатором пікетування виступив місцевий мешканець [Олександр Парубок](https://www.facebook.com/groups/brovary/permalink/1211887015507929/), чия дитина нещодавно [постраждала від не фахових, на його думку, дій місцевих лікарів.](https://www.facebook.com/groups/529373443771199/permalink/1040304492678089/)**

Під час акції люди вимагатимуть як звільнення окремих працівників лікарні, так і загалом покращення якості надання медичних послуг у Броварах вцілому. Організатор закликає приходити броварчан на акцію з квітами, аби підтримати тих маленьких пацієнтів, які сьогодні перебувають в стінах міської дитячої лікарні.

Нагадаємо, що нещодавно Бровари та Україну [шокувала трагічна смерть породіллі у БЦРЛ](https://mpz.brovary.org/smert-porodilli-brovarski-likari-splutaly-apendytsyt-iz-pankreatytom/): за попередніми даними жінка померла через неправильно встановлений діагноз місцевими медиками. Під час обговорення події десятки броварчан повідомляли про власний досвід перебування у Броварській центральній лікарні, через що люди страждали через непрофесійні дії медиків. У зв’язку зі значним суспільним резонансом Міністерство охорони здоров’я України [пообіцяли провести спецперевірку броварської лікарні.](https://mpz.brovary.org/spetskomisiya-moz-pereviryt-brovarsku-likarnyu-cherez-smert-porodilli-zmi/)
