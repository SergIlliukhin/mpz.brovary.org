---
title: "Сьогодні у Броварах розпочинаються заходи з вшанування пам'яті жертв Голодомору"
date: 2013-11-20
author: 
  username: "trydence"
  display_name: "Дмитро Карпій"
categories: 
  - "announce"
tags: 
  - "biblioteka"
  - "vibir-redaktsiyi"
  - "vshanuvannya"
  - "golodomor"
  - "muzey"
  - "novini"
  - "panahida"
  - "tserkva"
coverImage: "wp-content/uploads/2013/11/Golodomor-Brovari.png"
---

[![Ukraine-holodomor](https://mpz.brovary.org/wp-content/uploads/2013/11/Ukraine-holodomor.jpg)](https://mpz.brovary.org/wp-content/uploads/2013/11/Ukraine-holodomor.jpg)**Цієї суботи, 23 листопада, в Україні вшановуватимуть пам'ять **жертв голодоморів: саме на цей день припадає 80-та річниця трагедії. **У Броварах офіційні заходи, присвячені цим сумним сторінкам нашої історії, розпочинаються вже сьогодні. Безпосередньо у [День пам'яті жертв голодоморів](http://uk.wikipedia.org/wiki/%D0%94%D0%B5%D0%BD%D1%8C_%D0%BF%D0%B0%D0%BC'%D1%8F%D1%82%D1%96_%D0%B6%D0%B5%D1%80%D1%82%D0%B2_%D0%B3%D0%BE%D0%BB%D0%BE%D0%B4%D0%BE%D0%BC%D0%BE%D1%80%D1%96%D0%B2) на броварчан чекатимуть на панахиді біля церкви Петра і Павла, а також на загальноміській акції - зі свічками та спогадами про невинно загиблих.******

**Офіційні заходи**

Як повідомили у відділі культури Броварської міської ради, у Броварах відбудуться три офіційні заходи.

**20 листопада (середа) о 12:30** у приміщенні Броварської міської бібліотеки (для дорослих), що розташована за адресою **бульвар Незалежності, 5**, відбудуться тематичні інформаційна бесіда та книжкова виставка, завдяки яким усі охочі зможуть більше дізнатися про Голодомор.

**21 листопада (четвер) з 12:00** у Броварському краєзнавчому музеї, що розташований за адресою **вулиця Гагаріна, 6**, відбудеться відкриття виставки «**[Забуттю не підлягає](http://memorial.kiev.ua/expo/index.html)**», присвячена злочинам комуністичного режиму, зокрема голодоморам в Україні. Про те, скільки триватиме виставка, ані у відділі культури, ані у музеї наразі не повідомляють. Про деталі можна буде дізнатися незабаром за телефоном музею: **5-03-32**.

> **UPD**. 20 листопада на сайті Броварської міської ради з'явилася [інформація](http://www.brovary.kiev.ua/of%D1%96ts%D1%96in%D1%96-zakhodi-z-nagodi-80-tikh-rokovin-vshanuvannya-pam%E2%80%99yat%D1%96-zhertv-golodomoru) про те, що виставка у краєзнавчому музеї триватиме до 2 грудня.

[![Забуттю_не_підл](https://mpz.brovary.org/wp-content/uploads/2013/11/Zabuttyu_ne_pidl.jpg)](https://mpz.brovary.org/wp-content/uploads/2013/11/Zabuttyu_ne_pidl.jpg)

**22 листопада (п’ятниця) об 11:00** біля пам’ятника «Жертвам Голодомору та політичних репресій» відбудеться вшанування жертв трагедії. Пам’ятник встановлений на території церкви Покрови Пресвятої Богородиці (Київського патріархату), що розташована за адресою **вулиця Гагаріна, 22а**. Як розповів настоятель церкви **Отець Михаїл**, під час вшанування відбудеться панахида, покладання квітів, запалювання лампадок та молитва за жертвами Голодомору. Захід відбудеться за участі міських чиновників.

\[caption id="attachment\_22394" align="aligncenter" width="401"\][![450px-DSC09856](https://mpz.brovary.org/wp-content/uploads/2013/11/450px-DSC09856.jpg)](https://mpz.brovary.org/wp-content/uploads/2013/11/450px-DSC09856.jpg) Фото з Вікіпедії\[/caption\]

**Заходи у церквах**

У церкві Святої Трійці (Московського патріархату), що розташована за адресою **вулиця Стельмаха, 27** (зупинка «Автошкола», район Пекарні) повідомили, що вшановуватимуть пам’ять жертв Голодомору під час молитв у храмі двічі:

- **20 листопада (середа) о 16:00** під час вечірньої молитви;
- **21 листопада (четвер) о 8:00** під час божественної літургії.

\[caption id="attachment\_22395" align="aligncenter" width="559"\][![Image00003](https://mpz.brovary.org/wp-content/uploads/2013/11/Image000031.jpg)](https://mpz.brovary.org/wp-content/uploads/2013/11/Image000031.jpg) Церква Святої Трійці (МП)\[/caption\]

**23 листопада (субота) приблизно об 11:00** відбудеться панахида за жертвами Голодомору 1932-33 років біля пам’ятного хреста на території церкви Петра і Павла (Московського патріархату). Про це повідомив настоятель храму **Отець Олександр**.

> _Нагадаємо, що раніше пам’ятний хрест церква [загородила парканом.](https://mpz.brovary.org/brovarska-tserkva-peregorodila-prohid-do-pam-yatnika-zhertvam-golodomoru/) Станом на сьогодні хрест перенесли в інше місце у сквері – поруч із пам’ятним хрестом жертвам нацистського концтабору. Як запевняє панотець, на попередньому місці поховання відсутні, а місце для встановлення хреста було обране винятково з міркувань зручності. Отець Олександр підтвердив плани церкви у майбутньому побудувати кам’яний пам’ятник жертвам Голодомору на території скверу._
> 
> \[caption id="attachment\_22397" align="aligncenter" width="561"\][![Image00005](https://mpz.brovary.org/wp-content/uploads/2013/11/Image000051.jpg)](https://mpz.brovary.org/wp-content/uploads/2013/11/Image000051.jpg) Нове місце розташування хреста жертвам Голодомору\[/caption\]
> 
> \[caption id="attachment\_22396" align="aligncenter" width="561"\][![Image00006](https://mpz.brovary.org/wp-content/uploads/2013/11/Image000061.jpg)](https://mpz.brovary.org/wp-content/uploads/2013/11/Image000061.jpg) Колишнє місце розташування хреста жертвам Голодомору\[/caption\]

**Загальноміська акція**

Безпосередньо у День пам'яті жертв голодоморів - 23 листопада - у Броварах відбудеться [загальноміська акція-реквієм](https://mpz.brovary.org/vshanuymo-razom-pam-yat-nevinnih-zhertv-naystrashnishogo-v-istoriyi-lyudstva-golodomoru/), під час якої броварчанам пропонують разом згадати ті сумні події та символічно запалити свічки та лампадки. Про організацію цього заходу повідомляють у броварському осередку партії "УДАР". Акція розпочнеться о 15:30 біля пам’ятника «Жертвам Голодомору та політичних репресій»  на території церкви Покрови Пресвятої Богородиці (вулиця Гагаріна, 22а). Організатори також планують влаштувати виставку художніх картин на тему Голодомору, а опісля запрошують всіх охочих на показ фільму «Голодомор. Україна, ХХ століття: Технологія геноциду». Активісти просять цього дня не піаритись на трагедії та приходити на захід без політичної символіки.

**Всеукраїнське вшанування**

Кожен броварець також може долучитися до загальноукраїнського вшанування, яке відбудеться у Києві **23 листопада (субота)**. З **14:00** від виходу до станції метро «Арсенальна» почнеться спільна хода до [Меморіалу пам’яті жертв голодоморів в Україні](https://uk.wikipedia.org/wiki/%D0%9D%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D0%BC%D1%83%D0%B7%D0%B5%D0%B9_%C2%AB%D0%9C%D0%B5%D0%BC%D0%BE%D1%80%D1%96%D0%B0%D0%BB_%D0%BF%D0%B0%D0%BC%27%D1%8F%D1%82%D1%96_%D0%B6%D0%B5%D1%80%D1%82%D0%B2_%D0%B3%D0%BE%D0%BB%D0%BE%D0%B4%D0%BE%D0%BC%D0%BE%D1%80%D1%96%D0%B2_%D0%B2_%D0%A3%D0%BA%D1%80%D0%B0%D1%97%D0%BD%D1%96%C2%BB). О **15:00** біля меморіалу розпочинаються пам’ятні заходи. О **16:00** – загальнонаціональна хвилина мовчання. У цей самий час ті, хто лишились вдома, можуть запалити свічу пам’яті вдома та поставити її біля вікна.

[![SOXdLXVwaIk](https://mpz.brovary.org/wp-content/uploads/2013/11/SOXdLXVwaIk.jpg)](https://mpz.brovary.org/wp-content/uploads/2013/11/SOXdLXVwaIk.jpg)

> _Той, хто забуде свою історію, приречений її повторювати!_
