---
title: "Завтра страйкувальники ТОВ \"Чисті матеріали\" пройдуть маршем до міської ради"
date: 2013-01-29
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarske-pidpriyemstvo"
  - "novini"
  - "pratsivniki"
  - "strayk"
  - "tov-chisti-materiali"
  - "trudovi-prava"
coverImage: "wp-content/uploads/2013/01/yak-vlashtuvati-strayk.jpg"
---

[![yak-vlashtuvati-strayk](https://mpz.brovary.org/wp-content/uploads/2013/01/yak-vlashtuvati-strayk.jpg)](https://mpz.brovary.org/wp-content/uploads/2013/01/yak-vlashtuvati-strayk.jpg)Завтра, 30 січня, о 9:00 працівники ТОВ "Чисті матеріали", які у неділю [оголосили безстроковий страйк](https://mpz.brovary.org/straykuyuchi-pratsivniki-zablokuvali-robotu-pidpriyemstva-u-brovarah/), планують провести марш та пройти по бульв. Незалежності від свого підприємства до будівлі Броварської міської ради, яка розташована по вул. Гагаріна, 15. Про це сьогодні "Маєш право знати" повідомили організатори маршу.

За словами організаторів, керівництво ТОВ "Чисті матеріали" досі не відреагувало на вимоги страйкувальників, більше того, вдається до погроз з метою змусити робітників відновити роботу. Тому робітники вирішили піти до Броварського міського голови Сапожка І. В. та передати йому звернення з проханням втрутитись у ситуацію та забезпечити дотримання трудових прав працівників броварського підприємства.

[Нагадаємо](https://mpz.brovary.org/straykuyuchi-pratsivniki-zablokuvali-robotu-pidpriyemstva-u-brovarah/), 27 січня колектив працівників ТОВ "Чисті матеріали" оголосив безстроковий страйк та повністю зупинив роботу підприємства. Стракувальники незадоволені умовами праці на виробництві та вимагають невідкладного укладання колективного трудового договору між підприємством та трудовим колективом, який має врегулювати відносини між працівниками та роботодавцем.
