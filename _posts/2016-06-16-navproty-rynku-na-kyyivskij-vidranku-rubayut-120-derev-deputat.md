---
title: "Біля ЖК \"Діамант\" зрубали 120 дерев, – депутат"
date: 2016-06-16
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "akt"
  - "brovary"
  - "vibir-redaktsiyi"
  - "vyrubuvannya"
  - "dereva"
  - "dokument"
  - "novini"
  - "opalko"
  - "rynok-na-kyyivskij"
---

**По вулиці Київській, неподалік перехрестя з вулицею Симоненка, біля ЖК "Діамант", проводять вирубування 120 зелених насаджень – переважно акацій та грабів. Про це розповів депутат Броварської міської ради Володимир Опалько.**

Як зазначає обранець, він став свідком вирубування острівця із дерев сьогодні, 16 червня, близько 11:00. Депутат вказує, що йому надали акт обстеження комісією у складі чиновників міськради, відповідно до якого **120 дерев** на цьому місці підлягають видаленню. Зазначена причина зачищення території – облаштування внутрішньоквартального  проїзду. Як пояснює депутат, мова йде про забезпечення заїзду до житлового комплексу «Діамант».

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/1ZOfSJzaJAPlbq" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Згідно із документом, лише третина насаджень - **43 одиниці** - перебувають у незадовільному стані. Відповідно до акту, переважна більшість дерев, які віддали «під ніж», – акації. Також зрубують два десятки грабів і декілька кленів та чорних тополів. Видалені дерева комісія оцінила у **33 239 грн**.

Місцеві мешканці також повідомляють у соцмережах, що дерева на тій ділянці були зашиповані ще два місяці тому, але щільність шиповки була низькою, тому це, мабуть, дало можливість таки знищити ці дерева.
