---
title: "АНОНС: 14-16 липня у Броварах проведуть кубок України з плавання"
date: 2016-07-12
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "baseyn"
  - "brovary"
  - "zmagannya"
  - "kubok"
  - "kupava"
  - "novini"
  - "plavannya"
  - "sport"
coverImage: "wp-content/uploads/2015/04/breus-kupava-15.jpg"
---

**Цього тижня протягом трьох днів у плавальному басейні «Купава» відбуватиметься Національний кубок України з плавання. У змаганнях братимуть участь найкращі плавці нашої держави, з-поміж яких мають визначити кандидатів до збірної команди України із плавання. Про це йдеться в офіційних оголошеннях та регламенті проведення змагань.**

Як зазначено в [оголошенні](http://docs.brovary.org/p38372/07.07.2016) на сайті Броварської міської ради, кубок проходитиме **з 14 по 16 липня**, в басейні «Купава» що по **вулиці Тараса Шевченка, 10.** В усі дні змагання починатимуться об **11:00**.

У [програмі](http://usf.org.ua/files/reglamBrovary.pdf) передбачили запливи різними стилями – батерфляй, брас, на спині. Довжина дистанцій також буде варіюватися – від 50 до 800 м.

[![Без імені](https://mpz.brovary.org/wp-content/uploads/2016/07/Bez-imeni.jpg)](https://mpz.brovary.org/wp-content/uploads/2016/07/Bez-imeni.jpg)

В регламенті проведення кубку вказано, що участь у запливах братимуть команди. Однак самі змагання – особисті. До них долучаються як чоловіки, так і жінки – різних вікових категорій.

Як ідеться в регламенті проведення кубку, змагання організовують, зокрема, задля популяризації плавання та підвищення рівня спортивної майстерності плавців. Окрім того, за результатами конкурсу планують виявити спортсменів, які стануть кандидатами до збірної команди України із плавання.
