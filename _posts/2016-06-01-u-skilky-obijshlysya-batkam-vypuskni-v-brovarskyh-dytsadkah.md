---
title: "У скільки обійшлися батькам випускні в броварських дитсадках?"
date: 2016-06-01
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vypuskna-suknya"
  - "vypusknyj-u-dytsadku"
  - "dnz"
  - "novini"
  - "tsina-vypusknogo"
---

**Налаковані зачіски із «кучериками Сью», сукні зі шлейфами «а-ля принцеса», підфарбовані вії, губки та нігтики, костюм-трійка із «метеликом», кафе, аніматори… Ні-ні, це не весілля, це – випускні у броварських дитсадках.** **Нині дитсадівські 5-6-річні випускники не поступаються випускникам 11-х класів. Хоча, як стверджують завідуючі дошкільними навчальними закладами, цьогорічні випускні - скромніші, ніж у попередні роки. Для того, щоб** **з'ясувати, у скільки ж обійшлося дорослим таке свято, наші журналісти побували на випускних в окремих групах 6 дитсадків міста: **«Барвінок», «Золота рибка», «Джерельце», «Теремок», «Катюша» і «Олександра».** Останній – приватний.**

«Нарешті... Перший етап пройдено», - з полегшенням зітхають броварські мамочки після випускних у дитсадках, які тривали в  нашому місті з 19 по 27 травня. **1 400** вчорашніх 5-6-річних дівчаток та хлопчиків - дошкільнят старших дитсадівських груп, уже скоро стануть першачками.

Протягом останніх місяців у батьків «кололо під нігтями» від планових і позапланових витрат. Та найпершим поставало питання: у що вдягти своє чадо, щоб і не дорого, і зі смаком, і не гірше, ніж у інших. Частина опитаних нами батьків вважають, що пафосний випускний в садочку - зайва трата грошей і взагалі несмак, тож категоричні: ніяких «бальних» суконь, салонних зачісок та аніматорів. Інша частина батьків переконані: це перша пам’ятна дата у житті дитини, тож має запам’ятатися. І тут будь-який дрес-код зайвий. Якщо з хлопчиками трішки простіше: білий «верх», чорний «низ», то з дівчатками цей номер не проходить, адже жодна дівчинка, як і доросла жінка, не пропустить шанс одягти сукню принцеси. Тим більше, у кожної дівчинки є власне уявлення про святковий наряд, тож змушувати її одягати щось інше, коли вона хоче розкішну сукню, означає наносити дитині психологічну травму, вважають деякі мами.

Хоча члени батьківського комітету і не поспішали розголошувати усіх своїх витрат на дитячий випускний, нашим журналістам вдалося дещо з’ясувати. Якщо на майже «стандартний» набір: повітряні кульки для прикрашення зали та запуску їх у повітря, грамоти, медалі, солодкий стіл, квіти для персоналу та «подяки» в конвертах (у більшості ДНЗ ця «традиція» збереглася і донині) мали здавати гроші всі батьки, то на яку суму замовляти (і чи взагалі замовляти) фотоальбом, відеозйомку та аніматорів - дорослі могли вибирати. Власне, цей вибір та одяг випускника і зіграли вирішальну роль у остаточній цифрі витрат кожного із батьків. Та ці витрати, в першу чергу, залежали від життєвих цінностей кожної родини, її пріоритетів та товщини гаманця.

**Орієнтовні розцінки:**

\- грамоти - 1, 50 грн за 1 шт.;

\- повітряні (гелеві) кульки  - 11-12 грн за 1 шт.;

\- фотоальбом  - 250 (планшет) - 400 грн (альбом) за 1 шт. ;

\- відео (зйомка і монтаж) –  1 500 – 2 000 грн (на групу) + 10 грн за диск;

\- троянда – 20-25 грн за 1 шт.;

\- квіти в горщиках - 180-220 грн за 1 шт;

\- коробка цукерок - 70-100 грн за 1 шт;

\- аніматори –  дитячий клуб «Серпантин»: 2-х годинна програма – 1 000 грн (10-15 дітей) + 50 грн за кожну наступну дитину. Клуб «Ойка»  - 15-30 дітей - 2 500 грн. Арт-студія «Палки-скакалки» -  10- 20 дітей – 2 200 грн;

\- «подяка» в конвертах -  1000 - 2000 грн (у залежності від «статусу» персоналу дитсадка).

**ДНЗ "Барвінок"**

\[caption id="attachment\_56744" align="aligncenter" width="450"\][![ДНЗ в дитсадках](https://mpz.brovary.org/wp-content/uploads/2016/05/3-11.jpg)](https://mpz.brovary.org/wp-content/uploads/2016/05/3-11.jpg) У сукнях "а-ля принцеса" в групі "Оленка" була половина дівчаток. Інша половина батьків одягли своїх доньок у практичні сукні.\[/caption\]

\[caption id="attachment\_56699" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/2-9.jpg)](https://mpz.brovary.org/wp-content/uploads/2016/05/2-9.jpg) Перший випускний, який у ДНЗ "Барвінок" відбувся 19 травня,  співпав із Днем української вишиванки\[/caption\]

Як розповіли батьки випускників групи «Оленка» ДНЗ «Барвінок», протягом року здали батьківському комітету по **700** **грн**. На ці гроші придбали для дітей грамоти, гелеві кульки та фотоальбоми. На згадку від 3-х груп випускників дитсадку подарували магнітофон. Працівникам - квіти, і неофіційно - конверти з «подякою». Якого розміру була «подяка» – не уточнюють. Святкування випускного батьки продовжили кожен на своє уподобання: одні  відразу пішли додому, інші – в кафе та міський парк.

\[caption id="attachment\_56705" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/Nastya-i-Dima.jpg)](https://mpz.brovary.org/wp-content/uploads/2016/05/Nastya-i-Dima.jpg) Настя і Діма\[/caption\]

Оксана, Дімина мама: _«Спеціально до випускного нічого не купували. Костюм «трійка» придбали  ще перед тим, як йшли в дитсадок. Два роки тому «трійка» коштувала 140 грн. Сьогодні ж викласти довелося б не менше 1 200 грн. Спочатку брюки були великуваті, тож їх доводилося підвертати»._

Тетяна, Настина мама: _«Із сукнею я не заморочувалася. Придбала  просту і практичну, щоб донька могла її одягати і після випускного. Обійшлася вона в 600 грн. Зачіску Насті зробила знайома за 100 грн. На випускному всі діти будуть у чешках. Ми їх купили ще минулого року за 70 грн»._  

**ДНЗ "Золота рибка"**

\[caption id="attachment\_56709" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/3-8.jpg)](https://mpz.brovary.org/wp-content/uploads/2016/05/3-8.jpg) На першому випуску-2016 у ДНЗ "Золота рибка"\[/caption\]

\[caption id="attachment\_56708" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/2-10.jpg)](https://mpz.brovary.org/wp-content/uploads/2016/05/2-10.jpg) Перший випуск "Фабрики зірок" у ДНЗ "Золота рибка". Маргарита - перша справа.\[/caption\]

У ДНЗ «Золота рибка» у  сукнях "а-ля принцеса" та з розкішними зачісками були всі випускниці. У деяких – підфарбовані нігтики, вії та губки. **Маргарита** також із числа маленьких модниць. _«Сукню донці  вибирали таку, щоб, у першу чергу, сподобалася їй, -_ каже Оксана,  Маргаритина мама. _-_  _Коштує вона 750 грн. У мене є молодша донька, тож плаття не пропаде. Зачіску Маргариті зробила сама»._

\[caption id="attachment\_56717" align="aligncenter" width="450"\][![Маргарита](https://mpz.brovary.org/wp-content/uploads/2016/05/Margaryta.jpg)](https://mpz.brovary.org/wp-content/uploads/2016/05/Margaryta.jpg) Ще одна Маргарита. «У нас усе вийшло економно: зачіску донці  робила сама, прикраси мої, сукню взяли «напрокат» за 200 грн, - розповідає  Людмила. - Зекономили і на туфлях: усі діти будуть  у чешках».\[/caption\]

\[caption id="attachment\_56714" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/Pyrig-vypusknykam-vid-kuharya-Oleny-Kozyryevoyi.jpg)](https://mpz.brovary.org/wp-content/uploads/2016/05/Pyrig-vypusknykam-vid-kuharya-Oleny-Kozyryevoyi.jpg) Пиріг випускникам від кухаря Олени Козирєвої.\[/caption\]

На повітряні кульки, живі квіти, квіти у горщиках, фотоальбоми, відеозйомку та на «подяку» персоналу дитсадка батьківський комітет збирав по **700** **грн**. Щодо святкування – то воно буде без помпезності, каже Людмила: після солодкого столу - пирога з компотом, сім’єю підуть у кінотеатр дивитися мультфільми, потім -  у кафе по морозиво. 

**ДНЗ "Джерельце"**

\[caption id="attachment\_56724" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/1-9.jpg)](https://mpz.brovary.org/wp-content/uploads/2016/05/1-9.jpg) Практично в усіх дитсадках міста випускники запускали кульки з побажаннями.\[/caption\]

\[caption id="attachment\_56726" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/3-Anya-v-tsentri.jpg)](https://mpz.brovary.org/wp-content/uploads/2016/05/3-Anya-v-tsentri.jpg) Аня (посередині). «Нам одяг обійшовся в "копійки", -  каже Аніна мама. -  Сукню взяли  "напрокат" за 150 грн, зачіску донці зробила сама. Святкування групою  охочих  продовжимо на 3-му поверсі «Форума» -  у дитячому містечку».\[/caption\]

У батьків старшої логопедичної групи «Веселка» ДНЗ «Джерельце» витрати на випускні альбоми, відеозйомку, солодкий стіл для дітей, медалі, дипломи та повітряні кульки склали **500 грн.** За словами однієї з мам, протягом року вони вкладали гроші в ремонт у своїй  групі (в що саме - не вточнила), тож дитсадку не дарували нічого, а персоналу закладу обмежилися скромною подякою і квітами: _«Конверти»? А у нашому дитсадку це не прийнято»_. Натомість деякі мами не на "камеру" розповіли, що в дитсадку їм дали списки, кому і на яку суму потрібно “віддячити”.

\[caption id="attachment\_56725" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/2-Maryna-z-synom-Maksymom.jpg)](https://mpz.brovary.org/wp-content/uploads/2016/05/2-Maryna-z-synom-Maksymom.jpg) Марина із  сином Максимом: «На випускний спеціально купувала  сину брюки, сорочку і реглан. За все віддала по-мінімуму - 450 грн».\[/caption\]

\[caption id="attachment\_56727" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/4-Margaryta.jpg)](https://mpz.brovary.org/wp-content/uploads/2016/05/4-Margaryta.jpg) Маргаритина мама Ілона : «Сукня нам  дісталася безкоштовно - від племінниці. За зачіску віддали 100 грн. Сьогодні  буденний день, тож йдемо на роботу, а  вихідні сплануємо провести сім’єю».\[/caption\]

**ДНЗ "Теремок"**

\[caption id="attachment\_56732" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/1-10.jpg)](https://mpz.brovary.org/wp-content/uploads/2016/05/1-10.jpg) Група "Ромашка" ДНЗ "Теремок"\[/caption\]

На фотоальбом, повітряні кульки, дипломи, подарунки для дітей, солодкий стіл, подарунок дитсадку (килим), квіти та «подяку» в конвертах  у групі «Ромашка»  ДНЗ «Теремок» батьки збиралися по **800 грн.** За бажанням - плюс по **100 грн**  на відео.

\[caption id="attachment\_56735" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/4-9.jpg)](https://mpz.brovary.org/wp-content/uploads/2016/05/4-9.jpg) Подарований килим\[/caption\]

\[caption id="attachment\_56733" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/2-Nastya.jpg)](https://mpz.brovary.org/wp-content/uploads/2016/05/2-Nastya.jpg) Ліля та Олександр: «Сукня Насті дісталася від знайомих. За діадему віддали 150 грн, за зачіску також 150 грн, прикраси - мої. Після солодкого столу підемо сім’єю у міський парк фотографуватися».\[/caption\]

**ДНЗ "Катюша"**

[![Випускні в ДНЗ](https://mpz.brovary.org/wp-content/uploads/2016/05/1-11.jpg)](https://mpz.brovary.org/wp-content/uploads/2016/05/1-11.jpg)

[![Випускні в ДНЗ](https://mpz.brovary.org/wp-content/uploads/2016/05/4-10.jpg)](https://mpz.brovary.org/wp-content/uploads/2016/05/4-10.jpg)

У ДНЗ «Катюша» на оформлення кульками зали, дипломи, медалі та квіти для персоналу дитсадка батьки здавали по **350 грн**. Ще  **300**\-**350 грн**  пішло на фотоальбоми. Переконують: «подяк» у конвертах  не дарували, натомість придбали для дітей солодкі подарунки та вирішили відсвяткувати випускний на 3-му поверсі «Форума» -  у дитячому містечку.

\[caption id="attachment\_56740" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/5-8.jpg)](https://mpz.brovary.org/wp-content/uploads/2016/05/5-8.jpg) «Сукню Маргариті  купували ще 2 роки тому в Горлівці, - каже  Маргаритина мама. -  Обійшлася вона в 200 грн. Корона коштує 80 грн. Зачіску зробили в салоні за 300 грн».\[/caption\]

\[caption id="attachment\_56741" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/6-9.jpg)](https://mpz.brovary.org/wp-content/uploads/2016/05/6-9.jpg) Зачіска за 300 грн\[/caption\]

**У ДНЗ «Золотий ключик»** нам не вдалося побувати, та батьки поділилися інфомацією стосовно своїх витрат на випускний. На відео та альбом бажаючі  витратили **400 грн**.  **300** обов'язкових гривень здавали на подарунки дитсадку (купували фарбу і лак) та персоналу ДНЗ: цукерки, квіти і  "подяку" в конвертах. Яких розмірів батьківське "спасибі" - таємниця.  Після урочистої частини в одному з дитячих клубів юних випускників розважали аніматори: 2-годинна програма, солодкий стіл та піца обійшлися кожному з батьків ще по **100 грн**.

Окрім дошкільних навчальних закладів державної форми зразка, побували наші журналісти і на випускному в приватному ДНЗ - **«Олександра»**. Випускний у "Олександрі", як і одяг самих випускників, нічим не відрізнявся від випускних у державних ДНЗ. Різниця ( і вагома) тільки в тому, що в приватному дитсадку всього **6** випускників _(із 10 дітей. Частині на 1 вересня ще не виповниться 6 років - авт.),_ а в державних садочках у групі в середньому - 30 дітей.  Завідуюча ДНЗ Любов Батрак розповіла про низку переваг  "Олександри" над державними ДНЗ.

\[caption id="attachment\_56692" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/4-7.jpg)](https://mpz.brovary.org/wp-content/uploads/2016/05/4-7.jpg) Любов Батрак: «Усього в дитсадку - 60 дітей (у державному дитсадку тільки 3 групи випускників – 90 дітей – авт.). Перебування у  нашому закладі  коштує батькам понад 4 000 грн у місяць, та  вони сплачують 2, 400 грн.  Різницю у сумі дотує завод БЗБК. Діти перебувають із 7.30 до 19.30 год., отримують чотирьохразове харчування. Окрім обов’язкової програми, для дітей, старших 3 роки, тричі на тиждень проводяться додаткові заняття з хореографії та англійської мови».\[/caption\]

Витрати батьків випускників "Олександри" склали **700 грн**. Саме по стільки  збирав  батьківський комітет на прикрашення зали гелевими кульками, відео, фотоальбом, 2-годинну програму з аніматорами, квіти та цукерки для персоналу. Переконують: «подяку» в конвертах не дарували. Обійшлися в «Олександрі» й без подарунку дитсадку, адже протягом року купували в заклад все необхідне, кажуть батьки. Ті ж іграшки, роздатковий матеріал чи килимки.

\[caption id="attachment\_56691" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/3-7.jpg)](https://mpz.brovary.org/wp-content/uploads/2016/05/3-7.jpg) Подарунки персоналу дитсадка "Олександра": квіти і цукерки.\[/caption\]

Серед випускників  ДНЗ «Олександра» - донька голови Національного антикорупційного бюро Верховної Ради України Артема Ситника **Поліна.**

\[caption id="attachment\_56690" align="aligncenter" width="450"\][![Випускні в ДНЗ](https://mpz.brovary.org/wp-content/uploads/2016/05/2-8.jpg)](https://mpz.brovary.org/wp-content/uploads/2016/05/2-8.jpg) Анна Ситник: " На дитсадку  «Олександра» зупинили свій вибір тільки з необхідності: дитина - алергік, тож потребує індивідуального харчування. Також нас влаштовує зручний графік роботи дитсадка".\[/caption\]

_«Сукню Поліні купували ще раніше, з розрахунку, що одягне не тільки на випускний, -_ розповідає член батьківського комітету Анна Ситник. _- Коштує вона близько 900 грн. Зачіску донці я робила сама, туфлі у нас були. В цілому на доньчин випускний ми витратили близько 2 тисяч гривень. Свято організовуємо, в першу чергу, для дітей, тож після офіційної частини їх розважатимуть аніматори. Можливо, ввечері ще зберемося сім’єю»._

\[caption id="attachment\_56693" align="aligncenter" width="600"\][![Випускні в ДНЗ](https://mpz.brovary.org/wp-content/uploads/2016/05/5-7.jpg)](https://mpz.brovary.org/wp-content/uploads/2016/05/5-7.jpg) Під час запуску повітряних кульок.\[/caption\]

У середньому випускний у дитсадках міста дорослим обійшовся від **700** до **2 000 грн.** Для частини батьків це більше, ніж місячна пенсія чи броварські зарплати. _«Вважаю, що не варто витрачати гроші на дорогі сукні та пишні зачіски,_ -  каже начальник управління освіти **Оксана Мельник.** - _П’яти-шестирічна дитина має бути схожою на дитину свого віку, а не на ляльку. Краще провести час у родинному колі, а гроші витратити на пізнання нового. Наприклад, екскурсії»._ Та чи розділяють думку нової очільниці управління освіти батьки наступних випускників дитсадків, покаже час. А поки що батьки 5-6-річних хлопчиків та дівчаток влаштовують святкові випускні, бо прагнуть для своїх дітей свята, яке запам'ятається на все життя.

**Фото - автора**
