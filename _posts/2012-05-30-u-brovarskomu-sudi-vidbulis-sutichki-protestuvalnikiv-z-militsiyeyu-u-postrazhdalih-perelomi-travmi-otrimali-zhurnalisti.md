---
title: "У Броварському суді відбулись сутички протестувальників з міліцією. У постраждалих переломи, травми отримали журналісти."
date: 2012-05-30
author: 
  username: "kachor"
  display_name: "Андрій Качор"
categories: 
  - "aktsiyi-zahodi"
tags: 
  - "vitaliy-zaporozhets"
  - "vibir-redaktsiyi"
  - "novini"
  - "sud"
  - "sutichki"
  - "tisk-na-zhurnalistiv"
coverImage: "wp-content/uploads/2012/05/DSC_9239.jpg"
---

[![](https://mpz.brovary.org/wp-content/uploads/2012/05/DSC_9239.jpg "Запорожець суд")](https://mpz.brovary.org/wp-content/uploads/2012/05/DSC_9239.jpg)Під час сьогоднішнього судового засідання у справі Віталія Запорожця відбулися сутички мітингуючих з міліцією. В знак протесту проти дій судді, яка відхилила усі клопотання адвокатів підсудного та заборонила бути присутніми під час засідання тележурналістам, активісти «Свободи», Братства Святого Луки та Комітету визволення політв’язнів намагались зірвати судове засідання. Відома активістка Ганна Сінькова разом з Ярославою Пугачовою сіли на суддівський стіл, після чого суддя оголосила перерву та наказала вивести із залу підсудного Запорожця. В цей час до будівлі Броварського суду на вулиці Возз’єднання почали підтягувати підрозділи «Беркуту», а присутні працівники міліції попередили  протестуючих, що ті будуть затримані, якщо негайно не звільнять залу судових засідань. Безпосередньо діями міліції керував заступник начальника броварського міського відділу міліції Руслан Хартанович.

У відповідь протестувальники повідомили, що залишать залу судових засідань тільки після відводу судді, яка, на їхнє переконання, виконує замовлення міліції та прокуратури,  а не намагається з’ясувати істину у справі. Руслан Хартанович, у свою чергу, наказав підлеглим працівникам міліції та судовому приставу силою розблокувати приміщення.

[![](https://mpz.brovary.org/wp-content/uploads/2012/05/DSC_9087.jpg "Запорожець суд Бровари")](https://mpz.brovary.org/wp-content/uploads/2012/05/DSC_9087.jpg)[![](https://mpz.brovary.org/wp-content/uploads/2012/05/DSC_9090.jpg "Запорожець суд Бровари")](https://mpz.brovary.org/wp-content/uploads/2012/05/DSC_9090.jpg)[![](https://mpz.brovary.org/wp-content/uploads/2012/05/DSC_9098.jpg "Запорожець суд Бровари")](https://mpz.brovary.org/wp-content/uploads/2012/05/DSC_9098.jpg)[![](https://mpz.brovary.org/wp-content/uploads/2012/05/DSC_9106.jpg "Запорожець суд Бровари")](https://mpz.brovary.org/wp-content/uploads/2012/05/DSC_9106.jpg)[![](https://mpz.brovary.org/wp-content/uploads/2012/05/DSC_9107.jpg "Запорожець суд Бровари")](https://mpz.brovary.org/wp-content/uploads/2012/05/DSC_9107.jpg)[![](https://mpz.brovary.org/wp-content/uploads/2012/05/DSC_9141.jpg "Запорожець суд Бровари")](https://mpz.brovary.org/wp-content/uploads/2012/05/DSC_9141.jpg)[![](https://mpz.brovary.org/wp-content/uploads/2012/05/DSC_9147.jpg "Запорожець суд Бровари")](https://mpz.brovary.org/wp-content/uploads/2012/05/DSC_9147.jpg)[![](https://mpz.brovary.org/wp-content/uploads/2012/05/DSC_9161.jpg "Запорожець суд Бровари")](https://mpz.brovary.org/wp-content/uploads/2012/05/DSC_9161.jpg)

Під час спроб міліції розблокувати приміщення постраждало відразу кілька журналістів та протестувальників. Активісту «Свободи» Кирилу Бабенцову зламали руку, пошкодження ноги отримав журналіст 5 каналу, затримано координатора Комітету визволення політв’язнів Миколу Коханівського, затримано також Мар’яна Ощановського, активістів Тимура (журналіст видання «Свідомо»), активістку Онисю Гарай, Сергія Бондара, Ольгу Ключкей, неповнолітнього Богдана Григоренка. В цей час охорона суду намагалась заблокувати двері будівлі із середини, аби в суд не могли потрапити протестувальники з вулиці. В затриманнях активістів прямо в будівлі суду брали участь близько десятка міліціонерів не враховуючи судовий пристав, зокрема вже згаданий Руслан Хартанович та п. Лискович, котрий раніше брав участь в блокуванні приміщенні міської ради від журналістів.

<iframe width="420" height="315" src="https://www.youtube.com/embed/Qqz_r-djnnw" frameborder="0" allowfullscreen></iframe>

Правоохоронці не ризикнули вивести затриманих через центральний вхід приміщення суду, а вивели активістів у внутрішній двір. На той час у двір суду вже потрапили додаткові підрозділі «Беркуту» які блокували вихід із суду у внутрішній двір. Водночас через центральний вхід до приміщення суду прорвались протестувальники з вулиці, деякі з яких тримаючи в руках таблички «я не чиню опору».

[![](https://mpz.brovary.org/wp-content/uploads/2012/05/DSC_9186.jpg "Запорожець суд Бровари")](https://mpz.brovary.org/wp-content/uploads/2012/05/DSC_9186.jpg)[![](https://mpz.brovary.org/wp-content/uploads/2012/05/DSC_9210.jpg "Запорожець суд Бровари")](https://mpz.brovary.org/wp-content/uploads/2012/05/DSC_9210.jpg)[![](https://mpz.brovary.org/wp-content/uploads/2012/05/DSC_9217.jpg "Запорожець суд Бровари")](https://mpz.brovary.org/wp-content/uploads/2012/05/DSC_9217.jpg)[![](https://mpz.brovary.org/wp-content/uploads/2012/05/DSC_9234.jpg "Запорожець суд Бровари")](https://mpz.brovary.org/wp-content/uploads/2012/05/DSC_9234.jpg)[![](https://mpz.brovary.org/wp-content/uploads/2012/05/DSC_9230.jpg "Запорожець суд Бровари")](https://mpz.brovary.org/wp-content/uploads/2012/05/DSC_9230.jpg)[![](https://mpz.brovary.org/wp-content/uploads/2012/05/DSC_9235.jpg "Запорожець суд Бровари")](https://mpz.brovary.org/wp-content/uploads/2012/05/DSC_9235.jpg)[![](https://mpz.brovary.org/wp-content/uploads/2012/05/DSC_92391.jpg "Запорожець суд Бровари")](https://mpz.brovary.org/wp-content/uploads/2012/05/DSC_92391.jpg)[![](https://mpz.brovary.org/wp-content/uploads/2012/05/DSC_9249.jpg "Запорожець суд Бровари")](https://mpz.brovary.org/wp-content/uploads/2012/05/DSC_9249.jpg)

В цей час через ворота суду правоохоронці мали намір вивезти щойно затриманих активістів в міський відділ. Протестувальники у відповідь живим ланцюгом заблокували виїзд із суду, сивши на землю прямо перед воротами. Авто із затриманими мусило повернутись назад. Приблизно ж у цей час до будівлі суду приїхала швидка, аби надати допомогу затриманим, котрі отримали травми та значні ушкодження. Також біля будівлі суду з’явився ще один підрозділ «Беркуту», міліцейський автобус та спецпідрозділ «Грифон». «Грифонівці почали силоміць розтягувати живий ланцюг протестувальників, котрі блокували виїзд із суду, відтак правоохоронцям вдалось вивезти затриманих. В цей же час з’явилась інформація, що суддя поновила засідання по справі.

[![](https://mpz.brovary.org/wp-content/uploads/2012/05/DSC_9271.jpg "Запорожець суд Бровари")](https://mpz.brovary.org/wp-content/uploads/2012/05/DSC_9271.jpg)[![](https://mpz.brovary.org/wp-content/uploads/2012/05/DSC_9286.jpg "Запорожець суд Бровари")](https://mpz.brovary.org/wp-content/uploads/2012/05/DSC_9286.jpg)[![](https://mpz.brovary.org/wp-content/uploads/2012/05/DSC_9291.jpg "Запорожець суд Бровари")](https://mpz.brovary.org/wp-content/uploads/2012/05/DSC_9291.jpg)

Як передають наші кореспонденти з місця подій, зараз затриманих активістів доставляють на допит в міськвідділ. Протестувальник з під стін суду перемістились до міськвідділу на вулицю Кірова вимагати негайного звільнення затриманих.

«Маєш право знати» надалі стежитиме за розвитком подій в броварському суді та повідомлятиме про новини в оперативному режимі.

Дивіться також: [Відео розгону протестувальників під броварським судом](https://mpz.brovary.org/video-rozgonu-protestuvalnikiv-pid-brovarskim-sudom/ "Відео розгону протестувальників під броварським судом")
