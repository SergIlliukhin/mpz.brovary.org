---
title: "\"Броварські месники\" замалювали комуністичну символіку в місті - ФОТО"
date: 2016-06-28
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "aktyvizm"
  - "brovary"
  - "brovarski-mesnyky"
  - "vibir-redaktsiyi"
  - "dekomunizatsiya"
  - "malyuvannya"
  - "nevidomi"
  - "novini"
  - "farba"
  - "shholkovo"
coverImage: "wp-content/uploads/2016/06/Dekomunizatsiya_obmalyuvannya_00003.jpg"
---

**Цієї ночі представники ініціативи «Броварські месники» «привітали» місто із Днем Конституції, замалювавши стенди Героям СРСР у парку «Перемога» та інші меморіальні об’єкти в центральній частині міста – на честь радянських діячів та російського міста-побратима Щолкового. З цього приводу активісти зробили заяву для преси та продемонстрували фото пошкоджених стендів та дошок.**

У своєму зверненні "Броварські месники" зазначають, що в ніч на 28 червня на пам’ятних дошках на честь учасника боїв проти Армії УНР **Михайла Кирпоноса** та співробітника НКВС **Антона Макаренка** з’явилися «криваві сліди». Із надісланих фотографій видно, що об’єкти рясно пофарбовані червоною фарбою.

[![?????????????](https://mpz.brovary.org/wp-content/uploads/2016/06/Dekomunizatsiya_obmalyuvannya_00010.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00010.jpg)

[![Декомунізація_обмалювання_00008](https://mpz.brovary.org/wp-content/uploads/2016/06/Dekomunizatsiya_obmalyuvannya_00008.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00008.jpg)

Замалювали також дошку, присвячену дубу, посадженому гостями із російського міста Щолкового. Дісталося і назві цього міста, закарбованій на сонячному годиннику, що на центральному майдані Свободи.

[![?????????????](https://mpz.brovary.org/wp-content/uploads/2016/06/Dekomunizatsiya_obmalyuvannya_00004.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00004.jpg)

[![?????????????](https://mpz.brovary.org/wp-content/uploads/2016/06/Dekomunizatsiya_obmalyuvannya_00007.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00007.jpg)

В парку «Перемога» після сьогоднішньої ночі обмальовані стенди із портретами Героїв СРСР. Серед написів: «декомунізація», «совок», «геть совок», «пропаганда».

[![Декомунізація_обмалювання_00001](https://mpz.brovary.org/wp-content/uploads/2016/06/Dekomunizatsiya_obmalyuvannya_00001.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00001.jpg)

[![Декомунізація_обмалювання_00002](https://mpz.brovary.org/wp-content/uploads/2016/06/Dekomunizatsiya_obmalyuvannya_00002.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00002.jpg)

[![?????????????](https://mpz.brovary.org/wp-content/uploads/2016/06/Dekomunizatsiya_obmalyuvannya_00003.jpg)](https://mpz.brovary.org/wp-content/uploads/2016/06/Dekomunizatsiya_obmalyuvannya_00003.jpg)

Свої дії активісти пояснюють боротьбою із пропагандою ворожих символів, неправдивої історії та прославлянням окупантів СРСР. Ініціатори закликали місцеву владу закінчити процес декомунізації у Броварах. Інакше, - повідомили активісти, - лишають за собою право завершити її власноруч.

Слід зазначити, що до цього часу в парку «Перемога» можна знайти георгіївські стрічки та заборонені законом серпи і молоти в поєднанні із п’ятикутними зірками. Окрім того, активісти вказують на наявність «історичних текстів» у парку, які «списані з радянських пропагандистських книжок».

Нагадаємо, що питання про демонтаж символіки комуністичного тоталітарного режиму у Броварах стоїть вже протягом тривалого часу. Активні [розмови про це](https://mpz.brovary.org/istorychne-neviglastvo-chy-konflikt-pokolin-chomu-u-brovarah-demontuyut-lyshe-try-memorialni-doshky/) почалися ще рік тому. Лише 25 травня цього року новий склад профільної комісії Броварської міської ради [ухвалив](https://mpz.brovary.org/u-brovarah-perejmenuyut-shhe-kilka-vulyts-ta-demontuyut-pam-yatni-doshky-komunistychnym-idolam/) демонтувати, зокрема, меморіальні дошки на честь Михайла Кирпоноса та дубу, посадженому щолківцями.

**Фото – ініціатива «Броварські месники»**
