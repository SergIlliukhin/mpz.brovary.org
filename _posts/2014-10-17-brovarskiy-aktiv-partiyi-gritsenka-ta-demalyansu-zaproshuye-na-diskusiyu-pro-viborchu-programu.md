---
title: "Броварський актив партії Гриценка та \"ДемАльянсу\" запрошує на дискусію про виборчу програму"
date: 2014-10-17
tags: 
  - "agitatsiya"
  - "alina-dyachenko"
  - "brovary"
  - "vibir-redaktsiyi"
  - "vibori-2014"
  - "gritsenko"
  - "gromadyanska-pozitsiya"
  - "demalyans"
  - "demokratichniy-alyans"
  - "novini"
  - "oseredok"
  - "parlamentski-vibori-2014"
  - "partiya-gritsenka"
---

**[![спільне лого](https://mpz.brovary.org/wp-content/uploads/2014/10/spilne-logo.jpg)](https://mpz.brovary.org/wp-content/uploads/2014/10/spilne-logo.jpg)Цієї суботи, 18 жовтня, на Майдані Свободи броварські активісти партії "Громадянська позиція (Анатолія Гриценка)" та партії "ДемАльянс" влаштовують зустріч з виборцями, щоб обговорити програму партії, а також свою подальшу діяльність у Броварах. Про це "Маєш право знати" повідомили у [спільному виборчому штабі](https://www.facebook.com/Grytsenko.DemAlliance.Brovary)** **[двох політичних сил](https://www.facebook.com/Grytsenko.DemAlliance.Brovary), які обираються до парламенту єдиною командою. Початок дискусії запланований на 16:00.**

Окрім основних засад виборчої програми спільної політичної команди, активісти та прихильники броварських осередків партій "Громадянська позиція" та "ДемАльянс" планують розповісти про свої здобутки і досягнення у місті Бровари, а також майбутні задуми й ідеї. Дискусія буде проходити на центральній площі міста біля агітаційного намету партії "Громадянська позиція".

> "_Ми взялись за роботу виборчого штабу партії "Громадянська позиція" не лише для того, щоб допомогти членам нашої команди пройти до парламенту, а й для того, щоб виявляти однодумців у своєму рідному місті, залучати їх до наших подальших проектів. Бо справжня політична партія повинна мати не лише відомого лідера й кілька десятків відомих облич, а розгалужену мережу осередків й активістів по всій країні_", - зазначає голова броварського осередку партії "ДемАльянс" **Аліна Дяченко**.

Нагадаємо, 7 жовтня до Броварів [приїжджали кандидати в народні депутати](https://mpz.brovary.org/kandidati-vid-partiyi-gritsenka-u-brovarah-rozpovili-chomu-z-koruptsiyeyu-borotimutsya-ne-vilami-y-grablyami/), які балотуються за списком партії "Громадянська позиція (Анатолія Гриценка)" - **Наталка Соколенко** та **Тарас Стецьків**. Відкрита зустріч з виборцями проходила в малій залі МКЦ "Прометей". Уродженка Броварів, відома журналістка та ведуча "Громадського радіо" Наталя Соколенко (номер 13 у виборчому списку) розповіла про здобутки й досягнення кандидатів з першої п'ятірки, а досвідчений парламентар Тарас Стецьків зосередився на основних програмних засадах, з якийи партія Гриценка іде до Верховної Ради.
