---
title: "Броварські волонтери відправили в АТО відремонтовану машину - ВІДЕО"
date: 2016-10-20
categories: 
  - "hromada"
  - "novyny"
tags: 
  - "ictv"
  - "avto-dlya-ato"
  - "brovary"
  - "volonteri"
  - "novini"
---

**Волонтери Броварів за підтримки громади та місцевих підприємців купили і відремонтували машину для воїнів АТО. Про це [йдеться](http://fakty.ictv.ua/ua/videos/vypusk-12-45-15-zhovtnya/) у сюжеті програми «Факти» на телеканалі ICTV. До ремонту машини і збору необхідних речей на передову долучились волонтери, підприємці, учні 3-ї школи м.Бровари, прості громадяни, а також команда «Фактів».**

«З миру – по нитці». Так називається сюжет програми «Факти» на ICTV про те, як волонтери Броварів знайшли і відремонтували машину для воїнів АТО.

_Сюжет дивитися з 11-ї хвилини:_

<iframe src="http://player.fakty.ictv.ua/embed/fa98b50e5cef63aac4cfbe4b28401d137b878a45746528099a44fd53ae81177b" width="600" height="420" allowfullscreen="allowfullscreen"></iframe>

Саме волонтер **Леонід Забара** знайшов у селищі Кримському цей 40-річний ГАЗ-69. Він же організував його купівлю і  ремонт. Це стало можливим за фінансової підтримки місцевих підприємців. Як зазначає броварська волонтерка **Оксана Онищенко (Савоста)** на [сторінці](https://www.facebook.com/groups/723398331084789/permalink/1134358479988770/?__mref=message_bubble) «Зелена палатка Бровари» у FB, авто було придбане за кошти **Леоніда Черепейніка** (**10 тис грн**), який постійно допомагає волонтерам. Також на кошти (**1 тис грн**), зібрані від здачі пластмасових кришечок командою «Фактів» ICTV, були закуплені необхідні запасні частини для ремонту цієї машини.

\[caption id="attachment\_61722" align="aligncenter" width="600"\][![14717317_1829872543960192_8346714233101295497_n](https://mpz.brovary.org/wp-content/uploads/2016/10/14717317_1829872543960192_8346714233101295497_n.jpg)](https://mpz.brovary.org/wp-content/uploads/2016/10/14717317_1829872543960192_8346714233101295497_n.jpg) Ось так виглядала машина до ремонту. Фото: FB "Зелена палатка Бровари волонтери"\[/caption\]

\[caption id="attachment\_61712" align="aligncenter" width="600"\][![14590304_1108174525897977_4332251067562163669_n](https://mpz.brovary.org/wp-content/uploads/2016/10/14590304_1108174525897977_4332251067562163669_n.jpg)](https://mpz.brovary.org/wp-content/uploads/2016/10/14590304_1108174525897977_4332251067562163669_n.jpg) Фото: FB Антон Машкін\[/caption\]

Леонід Забара розповідає,  що машину  у нього попросили воїни з передової - десантники 93-Ї бригади, яким такий транспорт щоденно потрібен для перевезення різноманітних вантажів, а також бійців. «_Хлопці вже_ _знають про машину_, - каже Леонід, - _вони вже капонір для неї приготували»_. Машина вміє їздити по складному грунту, тому вона так потрібна на передовій.

\[caption id="attachment\_61756" align="aligncenter" width="600"\][![14657534_1190427294350384_4189812020476914980_n](https://mpz.brovary.org/wp-content/uploads/2016/10/14657534_1190427294350384_4189812020476914980_n.jpg)](https://mpz.brovary.org/wp-content/uploads/2016/10/14657534_1190427294350384_4189812020476914980_n.jpg) А так виглядає відремонтоване авто. Фото: FB FotoforYou\[/caption\]

Відремонтована машина поїде не порожня. Найнеобхідніші речі для бійців збирали усією громадою, навіть учні долучились. Волонтер **Оксана Савоста** розповідає, що їй зателефонували учні 3-ї школи, які зібрали **5000 грн** (суму коштів подвоїв Леонід Черепейнік, отже від них на передову поїхали продукти на 10 тис грн).  І було прийнято рішення на ці кошти закупити чай, каву, печиво. Повезуть на передову і дитячі малюнки, яких бійці чекають найбільше - вони для них як обереги.

> "Я розкажу, як збиралися ті кошти,  - [пише](https://www.facebook.com/groups/brovary/permalink/1394685663894729/) у FB **Антон Машкін**, - це були 50 коп від школярика і 2 грн від бабусі, яка вибачалась, що внучки там воюють... а вони більше дати не може. Це були 500 грн від дядька в костюмі, який не захотів фотографуваться і не назвав імені, сів у джип і поїхав. Робив таке щонайменше двічі. Це були 10 000 грн від Леоніда Черепейніка, який спитав скільки не вистачає і досипав до країв. Ще була допомога різних людей на СТО, і скло, і ще багато роботи Ромчика і Дуная. Я вдячний усім! Я вдячний кожному! Україна переможе!"

Волонтери Броварів планують невдовзі купити і відремонтувати ще одну машину для бійців АТО.
