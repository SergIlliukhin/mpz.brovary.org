---
title: "Як проголосували села Броварського району та різні мікрорайони Броварів"
date: 2012-11-29
categories: 
  - "rozsliduvannya"
tags: 
  - "ivanenko"
  - "brovary"
  - "vibir-redaktsiyi"
  - "vibori-2012"
  - "okrug-97"
  - "rizanenko"
  - "ratnikov"
  - "rezultati-viboriv"
  - "fedorenko"
---

[![](https://mpz.brovary.org/wp-content/uploads/2012/11/pazl-viboriv.jpg "пазл виборів")](https://mpz.brovary.org/wp-content/uploads/2012/11/pazl-viboriv.jpg)Вчора минув рівно місяць з дня, коли відбулись чергові вибори до Верховної Ради України. З цієї нагоди ми підготували матеріал з ще одним аналізом результатів виборів у 97 окрузі і цього разу ми визначили, як розподілились електоральні симпатії по окремих селах нашого району та різних мікрорайонах Броварів.

«Маєш право знати» вже робило [дослідження географії волевиявлення виборців 97 округу](https://mpz.brovary.org/elektoralna-geografiya-97-okrugu-sekret-sribla-semenyaki-ta-urok-bezzaperechnoyi-peremogi-vid-rizanenka/), однак тоді ми, по-перше, використовували дані [паралельного підрахунку](http://vk.com/wall-33385818_818) виборчого штабу «УДАРу», а по-друге, групували цифри за адміністративними одиницями, які входять до 97 округу – Бровари, Броварський район, Березань, Баришівський район. Зрештою, тоді ми намагались з’ясувати, чому переміг Різаненко та як Семеняці вдалось посісти друге місце. Тепер же ми хочемо звернути уваги на окремі аномалії та закономірності у голосуванні жителів окремих сіл та селищ Броварського району та мешканців м. Бровари.

##### **Павло Різаненко**

Серед населених пунктів Броварського району найбільшу підтримку майбутній переможець виборчих перегонів у 97 окрузі набрав у смт. _**Велика Димерка**_ (50 %), селі _**Погреби**_ (49 %) та у рідній _**Красилівці**_ (45 %). Найменше – у _**Кулажинцях**_ (11%) та у так званих курортних селах Броварщини: у _**Літочках**_ (12%), **_Рожнах_** (17%) та _**Літках**_ (20%).

[![](https://mpz.brovary.org/wp-content/uploads/2012/11/Sela-Rizanenko.png "Села Різаненко")](https://mpz.brovary.org/wp-content/uploads/2012/11/Sela-Rizanenko.png)

У Броварах найбільше прихильників Павла Різаненка проживає на _**Тормаші**_ (40 %) та _**Масиві**_ (38 %), найменше у Старому місті – 30 %. При цьому дільниці, на якій висуванець «УДАРу» набрав найбільше, розташовані у школах № 7 та № 5, і лиш потім ідуть ДВК у школах на Торгмаші.

\[spoiler title="Перші 5 дільниць" open="0" style="2"\] \[table\]

|   321234\*   |   школа №7, фойє молодшого корпусу (вул.Гагаріна,   23А)   |   43,5%   |
| --- | --- | --- |
|   321241   |   школа №5, фойє (вул.Київська, 306А)   |   42,9%   |
|   321253   |   гімназія імені С.Олійника, спортзал (вул.Красовського,   3)   |   42,6%   |
|   321255   |   школа №2, фойє, ліва частина (вул.Енгельса, 6)   |   42,4%   |
|   321233   |   школа №7, фойє старшого корпусу (вул.Гагаріна, 23А)   |   41,4%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\] Найменше лідер перегонів набрав на дільниці у броварській районній лікарні, а також на дільницях, розташованих у школах Старого міста № 3 та № 1.

\[spoiler title="Останні 5 дільниць" open="0" style="2"\]\[table\]

|   321258   |   Броварська центральна районна лікарня,   адміністративне приміщення лікарні, актова зала (вул.Шевченка, 14)   |   26,9%   |
| --- | --- | --- |
|   321219   |   школа №3, актова зала (вул.Леніна, 80)   |   27,3%   |
|   321221   |   школа №1, актова зала (вул.Київська, 153)   |   27,9%   |
|   321229   |   Броварське вище училище фізичної культури, фойє   спортивного комплексу (вул.Шевченка, 21)   |   28,3%   |
|   321220   |   школа №1, спортзал (вул.Київська, 153)   |   28,6%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\]

##### **Сергій Федоренко**

Головний броварський регіонал, який посів третє місце на виборах 28 жовтня з результатом 14%, набрав майже рекордні 68 % голосів у невеличкому селі _**Опанасів**_ (підпорядковане Калитянській селищній раді), де проживає 153 виборця, 100 з яких взяли участь у виборах. Також значну підтримку він отримав у с. _**Підлісся**_, де проживає ще менше виборців 112, і набрав 56 % серед тих 77 осіб, які прийшли на дільницю. Загалом у 15 населених пунктах з кількістю виборців менше тисячі Федоренко переміг на 10.

Логічно, що у тих селах, де переможець виборів набрав найменше голосів, його опонент здобув більшість, зокрема так сталось у вище згаданих «курортних» селах _**Рожни**_ та _**Літочки**_. І навпаки: там, де Різаненко отримав найбільшу підтримку, Федоренко опинився в аусайдерах: у _**Красилівці**_, _**Великій Димерці**_ та _**Погребах**_.

[![](https://mpz.brovary.org/wp-content/uploads/2012/11/Sela-Fedorenko.png "Села Федоренко")](https://mpz.brovary.org/wp-content/uploads/2012/11/Sela-Fedorenko.png)

Прикметно, що у 7 селах Броварського району розрив між кандидатом від Партії регіонів та самою партією влади становить понад 10 % на користь кандидата. Це може бути пов’язане як з тим, що Федоренко у своїй публічній агітації намагався не згадувати свою партійну приналежність, так і з можливими фальсифікаціями на користь саме кандидата-мажоритарника.

[![](https://mpz.brovary.org/wp-content/uploads/2012/11/Sela-Fedorenko-rozriv.png "Села Федоренко розрив")](https://mpz.brovary.org/wp-content/uploads/2012/11/Sela-Fedorenko-rozriv.png)

У Броварах у Федоренка приблизно однакова підтримка: трохи більша у Старому місті (12,8 %) та на Масиві (12,6%) та дещо менша на Торгмаші (11,2 %).

Найбільше кандидат набрав на тих дільницях, де голосувало чимало мешканців гуртожитків: №321232 (вул.Гагаріна, 1–7; вул.Київська: 294–298А) та № 321224 (вул.Грушевського, 1–1А, 3А–5; вул.Кірова, 72–90А).

\[spoiler title="Перші 5 дільниць" open="0" style="2"\] \[table\]

|   321232   |   міський клуб, хореографічна зала (вул.Гагаріна, 6)   |   21,0%   |
| --- | --- | --- |
|   321224   |   легкоатлетичний манеж, тренувальна зала (вул.Гагаріна, 28)   |   15,2%   |
|   321258   |   Броварська центральна районна лікарня, адміністративне приміщення   лікарні, актова зала (вул.Шевченка, 14)   |   15,0%   |
|   321219   |   школа №3, актова зала (вул.Леніна, 80)   |   14,6%   |
|   321221   |   школа №1, актова зала (вул.Київська, 153)   |   14,4%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\]

Найменше – на ДВК на Торгмаші, зокрема у гімназії ім. Олійника та спорткомплексі «Світлотехнік»:

\[spoiler title="Останні 5 дільниць" open="0" style="2"\] \[table\]

|   321253   |   гімназія імені С.Олійника, спортзал (вул.Красовського, 3)   |   8,8%   |
| --- | --- | --- |
|   321256   |   спорткомплекс "Світлотехнік", спортзал (вул.Чкалова, 7)   |   9,6%   |
|   321245   |   школа №10, фойє початкової школи вул.Черняховського, 17А   |   9,8%   |
|   321229   |   Броварське вище училище фізичної культури, фойє спортивного комплексу вул.Шевченка,   21   |   9,9%   |
|   321236   |   міський культурний центр "Прометей", ліва частина фойє бульв.Незалежності,   4   |   10,5%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\]

##### **Дмитро Ратніков**

Виборчою «вотчиною» Дмитра Ратнікова на цих виборах стала Гоголівщина. Єдині два села, де цей самовисуванець переміг навіть лідера перегонів Різаненка, це _**Кулажинці**_ (33 %) та _**Гоголів**_ (25 %). Прикметно, що у саме у Кулажинцях Різаненко набрав найменше голосів серед усіх сіл району. На політичній "вотчині" Федоренка - _**с. Опанасів**_ \- Ратніков набрав всього 1 %. Ненабагато більше кандидат набрав й у селах _**Михайлівка**_, _**Рудня**_, _**Підлісся**_, _**Зоря**_ та _**Бервиця**_.

[![](https://mpz.brovary.org/wp-content/uploads/2012/11/Sela-Ratnikov.png "Села Ратніков")](https://mpz.brovary.org/wp-content/uploads/2012/11/Sela-Ratnikov.png)

У Броварах, зрозуміло, найбільша підтримка у Ратнікова на _**Торгмаші**_ – 22 %, де він неодноразово балотувався до міської ради і де він зокрема проживає. Та все одно цей відсоток майже вдвічі менший, ніж у переможця виборів Різаненка (39,7%), який теж обирався по одному з тамтешніх виборих округів до міськради. На Масиві (15,7%) та у Старому місті (15,5%) Ратніков має майже однаковий відсоток підтримки.

Найбільше він набрав на дільницях, що розташовані у спорткомплексі «Світлотехнік», де голосували майже всі сусіди кандидата. Також майже чверть голосів Ратніков набрав на дільниці у Школі мистецтв.

\[spoiler title="Перші 5 дільниць" open="0" style="2"\] \[table\]

|   321256   |   спорткомплекс "Світлотехнік", спортзал (вул.Чкалова, 7)   |   27,7%   |
| --- | --- | --- |
|   321250   |   школа мистецтв, хореографічна зала (бульв.Незалежності, 12Б)   |   25,5%   |
|   321257   |   спорткомплекс "Світлотехнік", спортзал (вул.Чкалова, 7)   |   23,6%   |
|   321253   |   гімназія імені С.Олійника, спортзал (вул.Красовського, 3)   |   21,8%   |
|   321247   |   Броварський професійний ліцей, фойє, 2-й поверх (бульв.Незалежності, 14Б)   |   21,4%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\]

Найменшою популярністю кандидат-самовисуванець користується серед жителів багатоповерхівок по вул. Грушевського, які голосували на дільницях у ЗОШ № 9. Що й не дивно, зважаючи на те, що саме тут проживає переможець виборів Різаненко.

\[spoiler title="Останні 5 дільниць" open="0" style="2"\] \[table\]

|   321225   |   школа №9, спортзал (вул.Возз’єднання, 13)   |   9,8%   |
| --- | --- | --- |
|   321226   |   школа №9, фойє молодшої ланки (вул.Возз’єднання, 13)   |   10,5%   |
|   321220   |   школа №1, спортзал (вул.Київська, 153)   |   10,9%   |
|   321222   |   школа №6, спортзал (вул.Герцена, 3)   |   11,2%   |
|   321234   |   школа №7, фойє молодшого корпусу (вул.Гагаріна, 23А)   |   12,2%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\]

##### **Олег Іваненко**

Серед броварських сіл та селищ найбільше симпатизують Іваненку у тих, де й Різаненку – у _**Красилівці, Великій Димерці, Калиті, Пухівці, Шевченковому**_. Те саме й з антисимпатіями – найменше виборців проголосувало за Іваненка у селах _**Опанасів, Соболівка, Кулажинці**_ та _**Русанів**_. Винятком стали лише с. Погреби, де Іваненко набрав всього 2,8 %, а Різаненко навпаки – аж 49,3%. До речі, у _**Підліссі**_, де переміг Федоренко, за Іваненка взагалі ніхто не проголосував.

[![](https://mpz.brovary.org/wp-content/uploads/2012/11/Sela-Ivanenko.png "Села Іваненко")](https://mpz.brovary.org/wp-content/uploads/2012/11/Sela-Ivanenko.png)

У Броварах Іваненко отримав надзвичайно високу підтримку серед мешканців _**Старого міста**_ (20 %), обійшовши всіх суперників крім Різаненка. Серед жителів Масиву за Іваненка проголосував істотно менший відсоток виборців – 12,4 % (майже як у Федоренка). А от на Торгмаші за нього проголосувало всього 8,6 % виборців, що є найменшим результатом серед чотирьох кандидатів.

Рекордні 29 %  підтримки Іваненко набрав на дільниці у ЗОШ № 1, де голосувало чимало жителів Старого міста. Трохи менше, але теж чимало симпатиків у Іваненка було і на дільниці у Броварському училищі фізичної культури – 25 %.

\[spoiler title="Перші 5 дільниць" open="0" style="2"\] \[table\]

|   321220   |   школа №1, спортзал (вул.Київська, 153)   |   **29,1%**   |
| --- | --- | --- |
|   321229   |   Броварське вище училище фізичної культури, фойє спортивного комплексу (вул.Шевченка,   21)   |   25,3%   |
|   321219   |   школа №3, актова зала (вул.Леніна, 80)   |   18,7%   |
|   321218   |   школа №3, фойє (вул.Леніна, 80)   |   18,3%   |
|   321226   |   школа №9, фойє молодшої ланки (вул.Возз’єднання, 13)   |   18,3%   |

\[/table\] \* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/). \[/spoiler\]

Найменше голосів – 9% – Іваненко набрав на дільницях у гімназії ім. Олійника та ЗОШ № 5.

\[spoiler title="Останні 5 дільниць" open="0" style="2"\]

\[table\]

|   321253   |   гімназія імені С.Олійника, спортзал (вул.Красовського, 3)   |   9,0%   |
| --- | --- | --- |
|   321241   |   школа №5, фойє (вул.Київська, 306А)   |   9,0%   |
|   321250   |   школа мистецтв, хореографічна зала (бульв.Незалежності, 12Б)   |   9,2%   |
|   321246   |   школа №10, фойє, 2-й поверх (вул.Черняховського, 17А)   |   9,4%   |
|   321255   |   школа №2, фойє, ліва частина (вул.Енгельса, 6)   |   9,5%   |

\* Межі дільниці за номером можна з’ясувати за цим [посиланням](https://mpz.brovary.org/ovk-97/viborchi-dilnitsi-odnomandatnogo-viborchogo-okrugu-97/).

\[/spoiler\]
