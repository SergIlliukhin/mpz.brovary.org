---
title: "HromadskeBro.tv збирає відеодокази незадовільної роботи броварських маршрутчиків"
date: 2015-07-27
categories: 
  - "novyny"
tags: 
  - "hromadskebro-tv"
  - "brovary"
  - "brovarski-marshrutki"
  - "gromadske-telebachennya"
  - "konkurs"
  - "marshrutki"
  - "novini"
---

**Громадське телебачення Броварів готує сюжет про броварські маршрутки і просить надсилати в редакцію відеосвідчення незадовільної роботи маршрутчиків: порушення ПДР, груба поведінка водія або контролера, паління в салоні, неналежний стан самих маршруток тощо. Автор найкращого відео отримає символічний фірмовий  приз.**

У соцмережах HromadskeBro.tv [пише](https://www.facebook.com/hromadskebro.tv/photos/a.1438606499795317.1073741828.1413076852348282/1463052150684085/?type=1):

> ПРИЗОВИЙ КОНКУРС від HromadskeBro!
> 
> Друзі, Громадське Бровари готує сюжет про броварські маршрутки, але для цього ми просимо вашої допомоги! Якщо ви стали свідками поганого обслуговування в маршрутних таксі, хамства водіїв або кондукторів, не належного стану самих маршруток - знімайте це на відео і надсилайте нам!
> 
> Що нас цікавить:
> 
> \- грубість водіїв і кондукторів у спілкуванні з пасажирами; \- порушення водіями автобусів правил ПДР; \- зупинки маршруток у не встановлених для цього місцях, відмова взяти пасажира, порушення прав пільговиків, відмова іхати, коли маршрутка вже заповнена; \- паління водія в кабіні, розмова по мобільному під час руху або нетверезий стан водія; \- небезпечна їзда маршрутки тощо.
> 
> Посилання на відео потрібно відправити на скриньку **hromadskebro@gmail.com** попередньо завантаживши його на YouTube або файлообмінник.
> 
> Якщо у вас виникнуть труднощі з передачею відео - дзвоніть нам в редакцію **(068) 144-33-44**.
> 
> Автор найкращого відео отримає символічний фірмовий подарунок від HromadskeBro. Будемо вдячні за ваші репости! Громадське робиш ти!
