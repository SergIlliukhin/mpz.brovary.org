---
title: "«Броварський народний контроль» закликав повідомляти про факти вимагання хабарів міліціянтами"
date: 2014-11-12
author: 
  username: "onikienko"
  display_name: "Вікторія Оникієнко"
tags: 
  - "brovary"
  - "brovarskiy-narodniy-kontrol"
  - "vibir-redaktsiyi"
  - "koruptsiya"
  - "militsiya"
  - "narodniy-kontrol"
  - "novini"
  - "habar"
  - "habarnitstvo"
coverImage: "wp-content/uploads/2014/11/Ogoloshennya-Militsiya-1-.jpg"
---

[![Оголошення Міліція 3](https://mpz.brovary.org/wp-content/uploads/2014/11/Ogoloshennya-Militsiya-3.jpg)](https://mpz.brovary.org/wp-content/uploads/2014/11/Ogoloshennya-Militsiya-3.jpg)**З метою протидії корупції та хабарництву броварських правоохоронців громадська організація «Броварський народний контроль» закликала громадян долучитися до виявлення подібних випадків. Юрист громадської організації консультуватиме, як правильно зафіксувати факти вимагання хабаря та які подальші дії потрібно вчинити, після чого активісти добаватимуться притягнення до відповідальності порушників.**

Нещодавно у броварському відділку міліції було розміщено оголошення, в якому активісти закликають мешканців Броварів повідомляти про факти вимагання хабарів з боку правоохоронців. ГО «Броварський народний контроль» має намір  спільними зусиллями з громадянами боротись з протиправними та незаконними діями слідчих, дільничних та інших працівників міліції, якщо вони будуть виявлені.

[![Оголошення Міліція 1](https://mpz.brovary.org/wp-content/uploads/2014/11/Ogoloshennya-Militsiya-1.jpg)](https://mpz.brovary.org/wp-content/uploads/2014/11/Ogoloshennya-Militsiya-1.jpg)

«_Поки оголошення розміщенні лише у відділку міліції, адже наразі це найбільш актуально_, — розповів "Маєш праов знати" юрист ГО «Броварський народний контроль» **Яремчук Руслан**. — _Після звернення на нашу гарячу лінію громадяни зможуть отримати юридичну консультацію та допомогу в правильному оформленні документів про факт виявлення хабарництва_».

[![Оголошення Міліція 2](https://mpz.brovary.org/wp-content/uploads/2014/11/Ogoloshennya-Militsiya-2.jpg)](https://mpz.brovary.org/wp-content/uploads/2014/11/Ogoloshennya-Militsiya-2.jpg)

Повідомити про вимагання хабару працівниками міліції можна за телефоном: **(096) 192-00-18** або надіславши листа на e-mail: **nk@mybrovary.com.**

[![Оголошення Міліція 4](https://mpz.brovary.org/wp-content/uploads/2014/11/Ogoloshennya-Militsiya-4.jpg)](https://mpz.brovary.org/wp-content/uploads/2014/11/Ogoloshennya-Militsiya-4.jpg)

> ГО «Броварський народний контроль» закликає мешканців міста долучатися до співпраці. Детальніша інформація на сайті громадської організації: https://nk.mybrovary.com.
