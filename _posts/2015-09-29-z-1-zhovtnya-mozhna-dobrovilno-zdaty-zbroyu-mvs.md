---
title: "З 1 жовтня можна добровільно здати зброю - МВС"
date: 2015-09-29
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "zbroya"
  - "militsiya"
  - "misyachnyk-zdachi-zbroyi"
  - "novini"
---

**В Україні оголошено місячник здачі зброї. Добровільно здати зброю, боєприпаси, вибухові матеріали та спеціальні засоби можна з 1 по 31 жовтня 2015 року, [повідомляє](https://www.mvs.gov.ua/mvs/control/main/uk/publish/article/1643830) прес-служба МВС України на офіційному сайті. У Броварах з цією метою можна звертатися до міськвідділу міліції за адресою: Кірова, 24.**

> Громадяни, які добровільно звернуться до міліції з метою здачі зброї, боєприпасів, вибухових матеріалів та спеціальних засобів, що зберігаються ними незаконно, звільняються від кримінальної відповідальності.
> 
> Більше того, якщо громадянин у вказаний термін добровільно здав до органів внутрішніх справ мисливську вогнепальну, холодну, газову зброю, то в подальшому він має можливість після оформлення відповідних документів зареєструвати цю зброю в особисту власність і використовувати її на законних підставах.
> 
> Просимо врахувати, що пристрій вітчизняного виробництва для відстрілу патронів споряджених гумовими кулями несмертельної дії, реєструється у випадках і в порядку, передбаченому законодавством України. Щодо отримання більш детальної інформації просимо звертатися до територіальних органів внутрішніх справ або дільничних інспекторів міліції за місцем проживання.
> 
> Міліція вкотре нагадує, що незареєстрована зброя – це не тільки порушення закону, а й причина нещасних випадків, які можуть трапитися із громадянами або їхніми неповнолітніми дітьми.
