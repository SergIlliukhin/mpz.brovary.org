---
title: "Форум ОСББ у Броварах зібрав експертів та новачків для навчання та обміну досвідом"
date: 2016-06-13
categories: 
  - "hromada"
  - "aktsiyi-zahodi"
tags: 
  - "andriy-sauk"
  - "bagatokvartyrni-budynky"
  - "brovary"
  - "vibir-redaktsiyi"
  - "eksperty"
  - "energoefektyvnist"
  - "novini"
  - "obyednannya-spivvlasnykiv"
  - "osbb"
  - "trening"
  - "forum-osbb"
  - "tsentr-pidtrymky-osbb-da-shkola-osbb-andriya-sauka"
---

**Більше 200 відвідувачів, більше 20 лекторів з усієї України, 2 локації, 7 годин безперервної роботи - це все [Форум ОСББ Києва та Київської області](http://forum-osbb.brovary.org/), що відбувся в Броварах минулої суботи, 11 червня. [Захід](https://mpz.brovary.org/anons-11-chervnya-u-brovarah-vidbudetsya-oblasnyj-forum-osbb/) був корисний як для новачків, що тільки збираються організовувати ОСББ, так і для досвідчених членів таких об'єднань. Організаторами Форуму виступили: Школа ОСББ Андрія Саука, Центр підтримки ОСББ ДА, Kyiv Urban Fest, за підтримки ЖК "Scandia".**

У що перетворяться після 1 липня багатоквартирні будинки по всій Україні, вирішувати тільки їхнім мешканцям. Чи люди самі візьмуться господарювати у своєму домі, чи мовчки віддадуть це право управителям, яких їм призначить місцева влада. Саме 1 липня вступає в дію закон №417, який надає можливість співвласникам багатоквартирного будинку вирішити: яку ж форму управління власним будинком обрати.

\[caption id="attachment\_57284" align="aligncenter" width="600"\][![Форум ОСББ (2)](https://mpz.brovary.org/wp-content/uploads/2016/06/Forum-OSBB-2.jpg)](https://mpz.brovary.org/wp-content/uploads/2016/06/Forum-OSBB-2.jpg) Тих, хто лежить на дивані, очікує сумна доля\[/caption\]

Місцеві активісти вважають: влада приділяє замало уваги цій непересічній події, недостатньо інформує громадян. З огляду на наближення "часу Ч" (1 липня) та з просвітницької метою було вирішено провести у Броварах масштабний Форум ОСББ, який зібрав гостей з усієї України.

[![Форум ОСББ (1)](https://mpz.brovary.org/wp-content/uploads/2016/06/Forum-OSBB-1.jpg)](https://mpz.brovary.org/wp-content/uploads/2016/06/Forum-OSBB-1.jpg)

**Андрій Саук** - один з головних організаторів та драйвер Форуму: _"Почалося все з того, що я зробив своє ОСББ в Броварах і в мене вийшло досить непогано. Тоді до мене стали приходити люди і питати, як створити об'єднання співвласників, -  я зрозумів, що досить багато людей не мають інформації, або в них купа міфів, вони не читають закони, і я почав допомагати іншим створювати ОСББ. Існує школа ОСББ Андрія Саука, я проводжу багато зустрічей та лекцій, а Форум - це черговий крок в напрямку просвітництва. Сьогодні на наш Форум приїхали люди з Броварів, Києва та області, з Чернігівської та Одеської областей"._

\[caption id="attachment\_57305" align="aligncenter" width="600"\][![Форум ОСББ (23)](https://mpz.brovary.org/wp-content/uploads/2016/06/Forum-OSBB-23.jpg)](https://mpz.brovary.org/wp-content/uploads/2016/06/Forum-OSBB-23.jpg) Андрій Саук\[/caption\]

**Інна Волошина** - Центр Підтримки ОСББ ДемАльянс: _"Раніше ми робили семінари в Києві, трохи в Київській області, і коли Андрій Саук запропонував зробити масштабний Форум ОСББ в Броварах, ми з радістю доєдналися до організації. У нас було декілька цілей: перша - розповісти про ОСББ людям, які ще вагаються щодо створення об'єднання, друга - тим, хто вже має ОСББ, дати дієві інструменти для покращення своєї роботи, і третя - зібрати по максимуму спікерів. Можна їх збирати окремо, проводити окремі тренінги, але це все займає купу часу, а тут всі експерти і практики зібрані в одному місці - їх можна прослухати за один день"._

\[caption id="attachment\_57319" align="aligncenter" width="600"\][![Форум ОСББ (37)](https://mpz.brovary.org/wp-content/uploads/2016/06/Forum-OSBB-37.jpg)](https://mpz.brovary.org/wp-content/uploads/2016/06/Forum-OSBB-37.jpg) Інна Волошина\[/caption\]

Безпрецедентний за масштабами для нашого міста та взагалі України захід пройшов у Концерт-холі ТРЦ "Термінал". О 10-й почалася реєстрація, і вже за годину захід стартував у великій залі Концерт-холу. Ведучою була **Наталя Соколенко**, журналістка Громадського радіо.

\[caption id="attachment\_57289" align="aligncenter" width="600"\][![Форум ОСББ (7)](https://mpz.brovary.org/wp-content/uploads/2016/06/Forum-OSBB-7.jpg)](https://mpz.brovary.org/wp-content/uploads/2016/06/Forum-OSBB-7.jpg) Робота кипить, реєстрація триває\[/caption\]

[![Форум ОСББ (28)](https://mpz.brovary.org/wp-content/uploads/2016/06/Forum-OSBB-28.jpg)](https://mpz.brovary.org/wp-content/uploads/2016/06/Forum-OSBB-28.jpg)

\[caption id="attachment\_57307" align="aligncenter" width="600"\][![Форум ОСББ (25)](https://mpz.brovary.org/wp-content/uploads/2016/06/Forum-OSBB-25.jpg)](https://mpz.brovary.org/wp-content/uploads/2016/06/Forum-OSBB-25.jpg) Організатори виступають з привітальним словом: Андрій Саук, Олена Педай (Kyiv Urban Fest), Інна Волошина та Марія Осипчук (Центр підтримки ОСББ ДА)\[/caption\]

Організатори одразу зазначили, що у великій залі триватимуть лекції більш загального характеру, а для досвідчених членів ОСББ в іншій локації пройдуть практичні семінари. Частина людей одразу пермістилася в локацію номер два. Тут розповідали про енергоефективність, про практичні нюанси, окупність, системи утеплення, утеплювачі, виступали представники компаній Danfoss, Хенкель Баутехнік (Ceresit), інші.

[![Форум ОСББ (31)](https://mpz.brovary.org/wp-content/uploads/2016/06/Forum-OSBB-31.jpg)](https://mpz.brovary.org/wp-content/uploads/2016/06/Forum-OSBB-31.jpg)

[![Форум ОСББ (32)](https://mpz.brovary.org/wp-content/uploads/2016/06/Forum-OSBB-32.jpg)](https://mpz.brovary.org/wp-content/uploads/2016/06/Forum-OSBB-32.jpg)

А у великій залі почався марафон виступів лекторів. Впродовж 7 годин експерти говорили на різні теми: "Як створити ОСББ", "Як зробити своє ОСББ ефективним", "Відносини власності в багатоквартирному будинку", "Чому ОСББ найбільш ефективна форма управління" і таке інше. Захід охопив велику кількість питань, як теоретичних, так і практичних, обговороювалося безліч аспектів, від юридичних до психологічних. Виступи супроводжувалися слайд-презентаціями, які згодом були відправлені електронною поштою усім зареєстрованим відвідувачам Форуму.

\[caption id="attachment\_57309" align="aligncenter" width="600"\][![Форум ОСББ (27)](https://mpz.brovary.org/wp-content/uploads/2016/06/Forum-OSBB-27.jpg)](https://mpz.brovary.org/wp-content/uploads/2016/06/Forum-OSBB-27.jpg) Форум розпочався з лекції Дмитра Левицького, експерта з питань ОСББ, члена правління ОСББ\[/caption\]

\[caption id="attachment\_57311" align="aligncenter" width="600"\][![Форум ОСББ (29)](https://mpz.brovary.org/wp-content/uploads/2016/06/Forum-OSBB-29.jpg)](https://mpz.brovary.org/wp-content/uploads/2016/06/Forum-OSBB-29.jpg) Тетяна Бойко, експерт з питань ОСББ, член громадянської мережі ОПОРА: "Навчимося керувати своїм будинком - навчимося керувати державою"\[/caption\]

\[caption id="attachment\_57285" align="aligncenter" width="600"\][![Форум ОСББ (3)](https://mpz.brovary.org/wp-content/uploads/2016/06/Forum-OSBB-3.jpg)](https://mpz.brovary.org/wp-content/uploads/2016/06/Forum-OSBB-3.jpg) Вікторія Погорєлова, голова правління ОСББ\[/caption\]

_"Досягати спільних рішень, домовлятися - важлива якість цивілізованої сучасної громади,_ - зазначали експерти. - _В деяких країнах традиція керувати спільним сягає сотнів років, як, наприклад, у Швейцарії. Тож чи не в цьому секрет їхнього успіху, їхнього рівня життя, їхньої демократії та чи не пора нам ставати на той же шлях?"_

[![Форум ОСББ (4)](https://mpz.brovary.org/wp-content/uploads/2016/06/Forum-OSBB-4.jpg)](https://mpz.brovary.org/wp-content/uploads/2016/06/Forum-OSBB-4.jpg)

[![Форум ОСББ (5)](https://mpz.brovary.org/wp-content/uploads/2016/06/Forum-OSBB-5.jpg)](https://mpz.brovary.org/wp-content/uploads/2016/06/Forum-OSBB-5.jpg)

Виступи голів ОСББ (**Вікторії Погорєлової** та **Олега Голубенка**) одразу викликали безліч запитань. Лектори не знали, що робити: відповідати усім бажаючим чи закінчувати свої презентації. Згодом після виступів експерти ще довго стояли в оточенні зацікавлених громадян та відповідали на запитання.

\[caption id="attachment\_57318" align="aligncenter" width="600"\][![Форум ОСББ (36)](https://mpz.brovary.org/wp-content/uploads/2016/06/Forum-OSBB-36.jpg)](https://mpz.brovary.org/wp-content/uploads/2016/06/Forum-OSBB-36.jpg) Вікторія Погорєлова\[/caption\]

\[caption id="attachment\_57320" align="aligncenter" width="600"\][![Форум ОСББ (38)](https://mpz.brovary.org/wp-content/uploads/2016/06/Forum-OSBB-38.jpg)](https://mpz.brovary.org/wp-content/uploads/2016/06/Forum-OSBB-38.jpg) Олег Голубенко, голова ОСББ з 10-річним стажем (м.Київ), "Сила людей"\[/caption\]

_"Наші банки та держава відстають від нас,_ - каже Олег Голубенко про енергокредити. - _В банках існують кредитні програми на утеплення, на встановлення лічильників, а все це в нашому будинку вже давно є. Ми зробили крок далеко вперед: хочемо встановити на сонячному боку будинку сонячні колектори, аби економити на електроенергії, а на жаль, на це льготних кредитів немає. І ще про кредити та ефективне управління коштами: існує такий варіант - об'єднатися, скажімо, 10 будинкам, "скидатися" по 5 тисяч і по черзі раз на місяць використовувати ці кошти (вже 50 тисяч гривень) на масштабні проекти. Вигідно буде усім, "не пощастить" лише останньому будинку, але й він би так само назбирав ці 50 тисяч через 10 місяців"._

\[caption id="attachment\_57315" align="aligncenter" width="600"\][![Форум ОСББ (33)](https://mpz.brovary.org/wp-content/uploads/2016/06/Forum-OSBB-33.jpg)](https://mpz.brovary.org/wp-content/uploads/2016/06/Forum-OSBB-33.jpg) У публіки безліч питань\[/caption\]

[![Форум ОСББ (34)](https://mpz.brovary.org/wp-content/uploads/2016/06/Forum-OSBB-34.jpg)](https://mpz.brovary.org/wp-content/uploads/2016/06/Forum-OSBB-34.jpg)

\[caption id="attachment\_57292" align="aligncenter" width="600"\][![Форум ОСББ (10)](https://mpz.brovary.org/wp-content/uploads/2016/06/Forum-OSBB-10.jpg)](https://mpz.brovary.org/wp-content/uploads/2016/06/Forum-OSBB-10.jpg) Ведучі пропонують записувати питання на фліп-чарт\[/caption\]

\[caption id="attachment\_57312" align="aligncenter" width="600"\][![Форум ОСББ (30)](https://mpz.brovary.org/wp-content/uploads/2016/06/Forum-OSBB-30.jpg)](https://mpz.brovary.org/wp-content/uploads/2016/06/Forum-OSBB-30.jpg) За день списали два аркуші. Відповіді на питання організатори обіцяють відправити на електронну пошту\[/caption\]

Перерахувати усіх лекторів - завдання не з легких. Тут були **Юлія Мархель** (голова проекту [Let's Do It, Ukraine](https://letsdoitukraine.org/)), **Олександр Бойкул** (інформаційно-просвітницький проект Комуналка), **Станіслав Дьомін** (архітектор-урбаніст, компанія S3T), **Костянтин Гура**, **Остап Стасів** (ВУМ - Відкритий універститет Майдану) та багато інших.

\[caption id="attachment\_57321" align="aligncenter" width="600"\][![Форум ОСББ (39)](https://mpz.brovary.org/wp-content/uploads/2016/06/Forum-OSBB-39.jpg)](https://mpz.brovary.org/wp-content/uploads/2016/06/Forum-OSBB-39.jpg) Олександр Бойкул\[/caption\]

Розповідали про сортування сміття, про урбаністику, про енергоефективність, про приклади інших міст, зокрема Луцька. _"Там є будинки,_ - розповідала **Тетяна Бойко**, - _які створили ОСББ, вжили енергоефективні заходи і тепер економлять до 50-70% тепла, віддають кредити, що брали на утеплення, і все одно платять менше, ніж "безхазяйні" будинки!"_. Пані Бойко зазначила, що організація ОПОРА влаштовує до Луцьку навчальні поїздки (їх відбулося вже 10) та запрошувала бажаючих побачити все це своїми очами. "Гуру ОСББ" Вікторія Погорєлова наголошувала на існуванні сайту [proosbb.info](http://proosbb.info/): _"Там зібрано цінний масив інформації, напрацьований вашими попередниками на шляху заснування ОСББ"_. Також експертка радила читати і вчити Закон про ОСББ: _"Там є вся потрібна інформація"_.

[![Форум ОСББ (22)](https://mpz.brovary.org/wp-content/uploads/2016/06/Forum-OSBB-22.jpg)](https://mpz.brovary.org/wp-content/uploads/2016/06/Forum-OSBB-22.jpg)

[![Форум ОСББ (18)](https://mpz.brovary.org/wp-content/uploads/2016/06/Forum-OSBB-18.jpg)](https://mpz.brovary.org/wp-content/uploads/2016/06/Forum-OSBB-18.jpg)

[![Форум ОСББ (11)](https://mpz.brovary.org/wp-content/uploads/2016/06/Forum-OSBB-11.jpg)](https://mpz.brovary.org/wp-content/uploads/2016/06/Forum-OSBB-11.jpg)

Загалом інформації на Форумі дали так багато, що аж забагато: інтенсивний та щільний потік для новачка був неосяжним. Проте захід було влаштовано для усіх рівнів: від новачків до ветеранів, й у вільному форматі: присутні не тільки слухали лекції, а пересувалися локаціями, спілкуючись одне з одним, знайомлячись, ділячись досвідом. Хто хотів - міг відсидіти з ранку до вечора, а хтось слухав лише цікаві йому речі. Беззаперечно одне: після одержаних знань та натхнення, отриманого від успішного досвіду бувалих членів ОСББ, хотілося, не відкладаючи ні на хвилину, йти і засновувати ОСББ в своєму будинку.

**Фото - Світлана Яцив**
