---
title: "«Маєш право знати» започатковує рубрику «Анонси» та публікує перші повідомлення"
date: 2012-07-17
author: 
  username: "pravoZnaty"
  display_name: "Маєш право знати"
tags: 
  - "announce-2"
  - "brovary"
  - "brovaryi"
  - "mayesh-pravo-znati"
  - "nova-rubrika"
  - "novini"
---

«**Маєш право знати**» започатковує рубрику «**[Анонси](https://mpz.brovary.org/action/announce/)**». У ній ми повідомлятимемо наших читачів про різноманітні суспільно важливі громадські та політичні події, які мають відбутись найближчим часом у м. Бровари. І одразу публікуємо першу добірку анонсів подій, які відбудуться у Броварах вже цього тижня:

**[![](https://mpz.brovary.org/wp-content/uploads/2012/07/Ogoloshennya-Ivanenko.jpg "Оголошення Іваненко")](https://mpz.brovary.org/wp-content/uploads/2012/07/Ogoloshennya-Ivanenko.jpg)[17 липня на площі Шевченка обговорять питання встановлення дитячого майданчика](https://mpz.brovary.org/17-lipnya-na-ploshhi-shevchenka-obgovoryat-pitannya-vstanovlennya-dityachogo-maydanchika/)** 

17 липня 2012 року о 19:00 на площі Шевченка (на Розвилці) відбудеться зустріч з мешканцями депутата Броварської міської ради Іваненка Олега Валерійовича. На зустрічі буде обговорюватись питання встановлення дитячого майданчика на цій площі. Про це повідомляють численні оголошення, розклеєні біля під’їздів житлових будинків по вул. Кірова.

 

**[![](https://mpz.brovary.org/wp-content/uploads/2012/07/694fd7543d4058fa925889d14a5dc28a.jpg "Демократичний Альянс")](https://mpz.brovary.org/wp-content/uploads/2012/07/694fd7543d4058fa925889d14a5dc28a.jpg)[18 липня у Броварах відбудеться зустріч з командою Демократичного Альянсу](https://mpz.brovary.org/u-brovarah-vidbudetsya-zustrich-z-komandoyu-demokratichnogo-alyansu/)**

18 липня 2012 року о 20:00 за адресою: м. Бровари, вул. Гагаріна, 16, оф.39 (офіс ГО “Прозоре суспільство”) відбудеться відкрита зустріч-знайомство з командою “Демократичного Альянсу”. Під час зустрічі лідер партії Василь Гацько розповість про діяльність громадської організації “Демократичний Альянс”, про історію та передумови створення політичної партії.

**[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_71.jpg "Товариство української мови у Броварах")](https://mpz.brovary.org/wp-content/uploads/2012/06/Tovaristvo-ukrayinskoyi-movi_71.jpg)[19 липня у Броварах відбудуться збори Товариства української мови](https://mpz.brovary.org/19-lipnya-u-brovarah-vidbudutsya-zbori-tovaristva-ukrayinskoyi-movi/)**

19 липня о 19:00 у Броварах за адресою: вул. Гагаріна, 16, оф. 39 відбудуться збори «Товариства української мови імені Тараса Шевченка», на яких планується обговорення можливих напрямків діяльності товариства, а також розробки установчих документів для відновлення його діяльності. Про це «Маєш право знати» повідомили ініціатори відновлення діяльності товариства.

> _Зважаючи на наближення виборів до Верховної Ради України та пожвавлення громадської активності у нашому місті, закликаємо різноманітні політичні сили та громадські середовища м. Бровари завчасно інформувати нас про свої події, надсилаючи повідомлення на нашу електронну скриньку **info (аt) pravo-znaty.org.ua**._
