---
title: "На вулицях Броварів може з'явитися нова патрульна поліція?"
date: 2015-07-07
categories: 
  - "novyny"
tags: 
  - "brovary"
  - "koda"
  - "militsiya-kiyivskoyi-oblasti"
  - "nova-politsiya"
  - "novini"
  - "partshaladze"
---

**Після резонансного запуску пілотного проекту **патрульної поліції у столиці** Київська обласна державна адміністрація звернулась до Міністерства внутрішніх справ України з проханням** **поширити географію проекту нової патрульної служби на всю Київщину. В**провадити пілотний проект** **патрульної поліції за межами столиці КОДА просить "для зниження рівня злочинності і кількості ДТП у Київській області, реформування органів внутрішніх справ, знищення корупції в цій системі та впровадження нових, сучасних стандартів її діяльності".****

«_Просимо розглянути можливість запуску пілотного проекту нової патрульної служби також в межах Київської області або хоча би містах обласного значення Київської області_», – говориться в тексті листа, який перший заступник голови Київської обласної державної адміністрації **Лев Парцхаладзе** направив першому заступнику міністра внутрішніх справ України Катерини Згуладзе-Глуксманн.

[![040715_police_mar_650x410](https://mpz.brovary.org/wp-content/uploads/2015/07/040715_police_mar_650x410.jpg)](https://mpz.brovary.org/wp-content/uploads/2015/07/040715_police_mar_650x410.jpg)

"З початку року в Київській області значно виріс рівень злочинності: збільшилась кількість грабежів, число розбоїв та злочинів проти громадського порядку, зросла кількість ДТП. Це дуже тривожна статистика, особливо з урахуванням того факту, що Київська область входить до складу Столичного туристичного району і на її території багато об’єктів природно-заповідного фонду, музеїв, археологічних та архітектурних пам’яток. І оскільки туризм є одним з пріоритетних напрямів розвитку Київщини і ми розраховуємо на велику кількість туристів, то питання забезпечення правопорядку й безпеки на території області є першочергово важливим", - йдеться у повідомленні КОДА.

**Фото - ["РБК-Україна"](http://www.rbc.ua/)**
