---
title: "За розбій серед білого дня у Броварах злочиняцям присудили 3 і 5 років"
date: 2015-06-17
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "kradizhka-barsetky"
  - "militsiya"
  - "novini"
---

**У Броварах двоє чоловіків напідпитку напали на перехожого та забрали в нього барсетку з грошима та телефоном. По гарячих слідах зловмисників спіймали правоохоронці і порушили справу за статею "розбій, вчинений групою осіб за попередньою змовою". Вивчивши всі обставини справи суд виніс вирок - п’ять років позбавлення волі одному та три роки виправного терміну іншому. Про це [повідомляє](https://www.facebook.com/photo.php?fbid=1455135608135732&set=a.1377080602607900.1073741829.100009179194249&type=1&theater) спільнота At Brovary на Фейсбуці.**

Поблизу кафе на одній із вулиць Броварів міста двоє невідомих, погрожуючи фізичною розправою, заволоділи грошима перехожого: відібрали півтори тисячі гривень, сімдесят доларів США та мобільним телефоном. Черговий міськвідділу на місце пригоди одразу направив слідчо-оперативну групу. Першими на місце події прибули працівники патрульної служби. Поспілкувавшись із потерпілим, правоохоронці встановили прикмети підозрюваних. Обстеживши прилеглу територію, по гарячим слідам були затримані 30–річний та 27–річний жителі міста Бровари. Під час огляду у молодшого нападника було вилучено викрадені речі. За даним фактом працівники міліції порушили кримінальну справу за ч.2 ст.187 Кримінального Кодексу України (розбій, вчинений за попередньою змовою групою осіб), що карається позбавленням волі на строк від семи до десяти років із конфіскацією майна. Під час спілкування із слідчим міськвідділу міліції, юнаки зізналися у скоєному та розповіли про все, що сталося.

Як виявилося, у затриманих постійного місця роботи не було, гроші заробляли шляхом випадкових підробітків. Під час спільного розпиття оковитої хлопці вирішили заробити грошей за кілька хвилин. Жертву нападу обрали випадково. Побачивши чоловіка із барсеткою та дочекавшись, коли він зайде в темне місце, підбігли ззаду, схопили за шию та руки і почали вимагати гроші, погрожуючи фізичною розправою. На суді чоловіки розкаювалися в скоєному, говорили, що бажання пограбувати виникло випадково, завдавати шкоди нікому не хотіли, а на скоєння злочину штовхнуло безгрошів’я. Суд врахував всі свідчення підсудних і призначив покарання у вигляді п’яти років позбавлення волі 27–річному зловмисникові, а 30–річному - у вигляді виправного терміну на строк три роки.
