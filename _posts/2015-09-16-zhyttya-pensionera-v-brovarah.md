---
title: "Життя пенсіонера в Броварах"
date: 2015-09-16
author: 
  username: "kupriy"
  display_name: "Валерій Купрій"
categories: 
  - "kolonka-avtora"
tags: 
  - "brovary"
  - "kuprij-valerij"
  - "pensionery"
coverImage: "wp-content/uploads/2015/09/Pensyoneri-4.jpeg"
---

Бровари - це місто, що динамічно розвивається. І нам завжди цікаво знати, як справи в нашому місті? Управління економіки Броварської міської Ради в серпні місяці надало на розгляд Броварської міської ради "довідку про виконання Програми соціально-економічного та культурного розвитку міста Бровари за І півріччя 2015 року." Покладаючись на дані цієї довідки, ми проведемо аналіз, як живеться пенсіонерам, нашим дорогим бабусям і дідусям в місті Бровари.

"За останніми статистичнимі даними, станом на 01.06.2015 року чисельність постійного населення складає 99307 осіб". Станом на 01.06.2014 г в Броварах чисельність населення становила 98 342 чоловік. Виходить, за рік чисельність населення Броварів, збільшилася на 965 осіб. У 2014 році приріст населення склав 437 осіб. Ми бачимо місто розвивається. Але як у ньому почувають себе пенсіонери?

"У місті Бровари перебуває на обліку 25549 пенсіонерів, середній розмір пенсії 1842,35 грн. Протягом півріччя призначено 515 нових пенсій, проведено 1439 поточних перерахунків пенсій за зверненням громадян. Середній розмір пенсії за віком становить 1620,30 грн., пенсії по інвалідності 1872,92 грн., по втраті годувальника - 1361,91 грн., за вислугу років - 1591,51 грн., соціальної пенсії - 977,61 грн. Із загального числа пенсіонерів 12482 - працюючі пенсіонери, середній розмір їх пенсії становить 1687,68 грн. За звітний період прийнято на облік 519 пенсійних справ. Станом на 01.07.2015 року до управління звернулося 1928 громадян, які тимчасово переселилися з Донецької та Луганської областей, АР Крим та м. Севастополя".

Ми бачимо, що пенсіонерів практично 25% в місті. Це досить багато. Але як про них піклується місто? Як пенсіонерам прожити на таку пенсію? Ціни в магазинах зростають. Конунальні послуги в Броварах дорожчають. Що міська влада зробила для цих людей? Ми повинні визнати, що пенсіонери - найнезахищеніша категорія населення.

За перші півроку субсидіями користувалися всього 2153 сімей. Пенсіонери слабо інформуються про можливість користуватися субсидією. "У Броварському міському територіальному центрі СОЦІАЛЬНОГО ОБСЛУГОВУВАННЯ перебувають на обліку та отримують послуги около 1166 осіб, з них: самотніх - 678 особи, самітньо проживаючіх - 474 особи, внутрішньо переміщених осіб - 14. Так, протягом звітного періоду з приводу надання матеріальної допомоги звернулися 104 мешканці міста". На жаль, але цього недостатньо.

У місті немає ефективної програми допомоги пенсіонерам. Програма "З турботою про кожного" для пенсіонерів малоефективна. І фактично, ця програма допомагає всім, крім пенсіонерів. Єдине, що я знайшов у довідці "В рамках міської програми" З турботою про кожного": "організоване щоденне гаряче харчування для 85-ти підопічніх, 13 особам доставлено 570 обідів додому, 2230 осіб обслуговано перукарем". У Броварах є міські програми «Молодь Броварів», «Назустріч дітям», «Позашкільна освіта», «Програма відпочинку та оздоровлення дітей» та інші, проте немає окремої ефективної програми для пенсіонерів.

Багато пенсіонерів намагається уникнути соціальної ізоляції, і це можна зробити за рахунок підвищення рівня включеності літньої людини в суспільне життя. У Броварів є потенціал - 25549 пенсіонерів в місті. І при розумній програмі, цей потенціал може принести місту багато користі.

[![пенсионер 2](https://mpz.brovary.org/wp-content/uploads/2015/09/pensyoner-2.jpg)](https://mpz.brovary.org/wp-content/uploads/2015/09/pensyoner-2.jpg)
