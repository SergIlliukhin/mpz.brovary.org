---
title: "За що образили Адмірала? Позачергове засідання міськвиконкому"
date: 2012-03-29
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "vykonkom"
  - "zeleni-nasadzhennya"
  - "kashirina-15"
  - "novini"
  - "reklama"
  - "serpokrilova"
coverImage: "wp-content/uploads/2012/03/Vikonkom.jpg"
---

[![](https://mpz.brovary.org/wp-content/uploads/2012/03/Vikonkom.jpg "Виконком")](https://mpz.brovary.org/wp-content/uploads/2012/03/Vikonkom.jpg)27 березня відбулось позачергове засідання виконавчого комітету Броварської міської ради. Як [повідомляється](http://docs.brovary.org/p1053/28.03.2012 "Засідання міськвиконкому") на сайті Броварської міської ради, було прийнято 10 рішень. З самими рішеннями можна ознайомитись в реєстрі публічної інформації: [рішення виконавчого комітету за 27 березня 2012 року](http://docs.brovary.org/s/0/20/2/0?from=27.03.2012&to=27.03.2012&ENGINE=1&status=0)

Більша частина рішень стосуються питань соціальної опіки і є інформацією з частково обмеженим доступом, на них ми зупинятися не будемо. **Інші рішення, які можуть бути цікавими:**

[Надано дозвіл](http://docs.brovary.org/p1071/27.03.2012/136 "Рішення виконавчого комітету") КП "Служба замовника" на передачу в оренду 2 автобусів, які знаходяться в комунальній власності - терміном майже на 3 роки;

[Надано дозвіл на зрізання зелених насаджень](http://docs.brovary.org/p1076/27.03.2012/145 "Дозвіл на знесення зелених насаджень") - зокрема, дозволено зрізати **24 дерева** по вул.Гагаріна, 8-А, **15 дерев** по вул.Воз'єднання та інші. Написано, що акти обстеження додаються, але вони не були опубліковані, нажаль;

[Оформлено право власності](http://docs.brovary.org/p1072/27.03.2012/143 "Про оформлення права власності") на об'єкти нерухомого майна фізичним та юридичним особам. Особливо хотілося б звернути увагу на _п.1.4. Серпокриловій Валентині Дмитрівні на житловий будинок “А-3” загальною площею \* кв.м., житловою площею \* кв.м. за адресою: м. Бровари, вул. Каширіна, \*_. Про жахіття цього будинку на вул.Каширіна (або іншого такого ж самого будинку від забудовника з прізвищем Серпокрилова) місяць назад повідомляв телеканал Інтер:

<iframe src="https://www.youtube.com/embed/sWSwaCF30gI" frameborder="0" width="420" height="315"></iframe>

[![](https://mpz.brovary.org/wp-content/uploads/2012/03/AdmiralFarm.png "AdmiralFarm")](https://mpz.brovary.org/wp-content/uploads/2012/03/AdmiralFarm.png)[Припинено дію договору](http://docs.brovary.org/p1077/27.03.2012/144 "Рішення виконкому") на користування місцем розташування об'єктів зовнішньої реклами. У "немилість" потрапило **ТОВ "Адмірал-Фарм"**, яке згідно даного рішення має демонтувати 4 своїх біл-борди власними силами. Причина - перевірка, проведена ДАІ 23.03.2012, яка встановила, що дані об'єкти розміщені з порушенням [п.2 ст.16 Закону України «Про рекламу»](http://zakon2.rada.gov.ua/laws/show/270/96-%D0%B2%D1%80 "Закон України Про рекламу").

[Встановлення ліміти](http://docs.brovary.org/p1073/27.03.2012/142 "рішення виконкому") на використання води деякими броварськими підприємствами;
