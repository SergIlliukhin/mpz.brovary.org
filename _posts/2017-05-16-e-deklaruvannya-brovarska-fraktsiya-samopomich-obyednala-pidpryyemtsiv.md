---
title: "Е-декларування: броварська фракція \"Самопоміч\" об'єднала підприємців"
date: 2017-05-16
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "brovary"
  - "vibir-redaktsiyi"
  - "e-deklaratsiyi"
  - "e-deklaruvannya"
  - "krilova"
  - "kulinich"
  - "novini"
  - "samopomich"
  - "skotnikov"
  - "chayun"
coverImage: "wp-content/uploads/2016/12/samopomich-1.jpg"
---

**"Маєш право знати" продовжує аналізувати електронні декларації депутатів та чиновників Броварської міськради. Фракція "Самопоміч" має у своєму складі самих лише підприємців, тому основний дохід вони отримають за рахунок свого бізнесу. Тетяна Крилова, Володимир Чаюн, Людмила Кулініч та Юрій Скотніков оприлюднили свої декларації повним складом в останні дні подовженого терміну подання е-декларацій.**

\[caption id="attachment\_58486" align="aligncenter" width="600"\][![](https://mpz.brovary.org/wp-content/uploads/2016/07/I-Brovary-13.jpg)](https://mpz.brovary.org/wp-content/uploads/2016/07/I-Brovary-13.jpg) Тетяна Крилова\[/caption\]

Депутатка **Тетяна Крилова** в своїй [декларації](https://public.nazk.gov.ua/declaration/ba264c4d-9eb3-4f97-8696-2e5f264a2e34) зазначила чоловіка та сина. В 2012 р. вона придбала земельну ділянку (**1 200 кв.м**) в с. Димер Вишгородського р-ну. Наступного року її чоловік придбав ще одну ділянку (**1 000 кв.м**) в с. Семиполки Броварського р-ну, а ще через рік - квартиру (**39,9 кв.м**) в с. Літки того ж р-ну.

Згідно декларації, власного транспортного засобу депутатка не має, як і чоловік.

Пані Тетяна [вказує](http://samopomich.ua/councils/krylova-tetyana-mykolajivna/), що є ФОП (фізична особа-підприємець), але яким видом діяльності займається - невідомо, система [YouControl](https://youcontrol.com.ua/) також не містить даних про неї. В 2016 році основний дохід родина отримувала за рахунок підприємницької діяльності жінки **49 954 грн** та заробітної платні чоловіка **207 489 грн**. Готівкові кошти родина тримає в іноземній валюті: **2 тис дол** має дружина, а також **1 тис шв.франків** та **9 тис дол** у чоловіка. Він також декларує **16 800 грн** кредиту та **9 432 грн** сплачених по ньому процентів під заставу квартири в с. Літки.

\[caption id="attachment\_66862" align="aligncenter" width="600"\]![](https://mpz.brovary.org/wp-content/uploads/2017/02/skotnikov.jpg) Юрій Скотніков\[/caption\]

Депутат **Юрій Скотніков** зазначив у [декларації](https://public.nazk.gov.ua/declaration/4dc39a0b-5c11-412d-b3ac-292bb4011a2f) дружину, яка з 2000 р. має в Броварах квартиру (**51 кв.м**) з оціночною вартістю **11 481 грн**. Інше нерухоме майно - **2** квартири та гараж в Броварах - у власності депутата: в 2007 р. придбана одна квартира (27 кв.м) за **30 тис грн** та в 2009 р. - інша (49 кв.м) з оціночною вартістю **28 613 грн**. Також в цих роках (2008 р.) пан Скотніков придбав житловий будинок (37,6 кв.м) в с. Гоголів Броварського р-ну за **78 911 грн**.

Депутат має два легкових авто: **MERSEDES BENZ-2 Седан** 1981 р.в, придбаний за **30 тис грн** в 2000 р. та **DAIHATSU MATERIA Універсал В** 2007 р.в, придбаний за **80 тис грн** в 2008 р. ([авто спалили у 2015-му](https://mpz.brovary.org/tsiyeyi-nochi-spalyly-avtomobil-aktyvista-yuriya-skotnikova/), а згодом [спалили Ланос](https://mpz.brovary.org/tsiyeyi-nochi-brovarskomu-deputatu-znovu-spalyly-avto-foto-video/), не вказаний у декларації). Також в 1998 р. пан Юрій придбав вантажівку **IVEKO-190-9** за **50 тис грн**, в 1993 р. - автобус **MITSUBISI PRENSES6** також за **50 тис грн** та в 2012 р. додав ще одну вантажівку **RENAULT MANAGER** у цю ж ціну.

[Як вказував пан Скотніков](https://mpz.brovary.org/yak-brovarski-pidpryyemtsi-stavlyatsya-do-vvedennya-kasovyh-aparativ-z-1-lypnya/), він з дружиною є приватними підприємцями (ФОП, 1 та 2 група, торгівля). За 2016 рік депутат отримав **24 тис грн** доходу від підприємницької діяльності (тобто чоловік живе на **2 тис грн** в місяць), а його дружина **18 тис грн** зарплати та **15 440 грн** страхових виплат. Грошових активів пан Скотніков не зазначив.

\[caption id="attachment\_66367" align="aligncenter" width="600"\][![](https://mpz.brovary.org/wp-content/uploads/2017/02/lyudmyla-kulinich-7.jpg)](https://mpz.brovary.org/wp-content/uploads/2017/02/lyudmyla-kulinich-7.jpg) Людмила Кулініч\[/caption\]

Нова депутатка у фракції "Самопоміч" **Людмила Кулініч** у своїй [декларації](https://public.nazk.gov.ua/declaration/cea4bdb1-118b-47ac-a048-4550941c18e7) зазначила чоловіка, двох доньок та свекра. Разом із чоловіком у рівних долях депутатка має спільне [підприємство](https://youcontrol.com.ua/catalog/company_details/36706020/) **ТОВ** **“Ассоль і К”**, (Виробництво готових текстильних виробів, крім одягу) торгову марку якого вона задекларувала в 2012 р. Оціночна вартість склала по **132 500 грн** на кожного власника.

Чоловік має два авто: легковий **SsangYong REXTON II** 2008 р.в, придбаний в тому ж році за **177 508 грн** та вантажівку **VOLKSWAGEN Т5** 2004 р.в, придбану за **100 тис грн** в 2007 р.

Пані Людмила в 2002 р. придбала квартиру (**31 кв м**) в с. Калита Броварського р-ну за **9 265 грн** та в 2007 р. - ще одну в Броварах (**89,5 кв.м**) з оціночною вартістю **249 119 грн**. Чоловік з 2015 р. має квартиру (**67,2 кв.м**) в Броварах з оціночною вартістю **166 290 грн**. Його дружина також в 2013 р. придбала **2** земельні делянки по **0,1 га** в Броварах за **219 330 грн**. В розпорядженні родини **3** гаража у місті: два у власності дружини та один у чоловіка. З 2011 р. спільне ТОВ “Ассоль і К” винаймає в оренду у БМР земельну ділянку (**0,45 га**), початкова вартість якої була **386 778 грн**, але з часом виросла та вже становить **1 млн 134 тис 432 грн**.

Основне джерело доходу родина має від підприємницької діяльністі **513 390 грн** та зарплатні **32 247 грн** у депутатки, а також **10 320 грн** соцвиплат та **12 тис грн** благодійної допомоги від управління соцзахисту. Чоловік має **61 098 грн** зарплатні у ТОВ "ІВІК ХОЛДИНГ-ГРУП", свекр - **23 472 грн** пенсії.

Серед грошових активів Людмила Кулініч зазначила: **479 тис грн** поворотної фіндопомоги у ТОВ “Ассоль і К” та по **300 тис грн** готівкових коштів у пані Людмили та її чоловіка. **500 тис грн** депутатка запозичила доньці.

\[caption id="attachment\_55339" align="aligncenter" width="600"\]![](https://mpz.brovary.org/wp-content/uploads/2016/04/DSC_5689.jpg) Володимир Чаюн\[/caption\]

**Володимир Чаюн** в [декларації](https://public.nazk.gov.ua/declaration/52131c7b-63cd-4717-a685-e6bedcf1ca89) зазначає дружину та сина, з якими у рівних долях має квартиру (**69,3 кв.м**) в Броварах. Її оціночна вартість на момент набуття в 1999 р. становила **12 грн**, але зараз вона вже оцінена в **500 тис грн**.

Пан депутат придбав **2** гаража в 2002 р. за **1 тис грн** та в 2012 р. ще **один,** такої ж вартості. В 2007 р. його дружина дуже вигідно придбала у Броварах земельну ділянку за **1 грн**, а її чоловік у цю ж ціну в 2016 р. придбав земельну ділянку (**0,18 га**) в с. Перемога Броварського р-ну, де тепер будує будинок загальною площею **380 кв.м**. Родина також має у спільній власності квартиру (**125,6 кв.м**), що будується в Броварах.

Пан Володимир має два легкових авто: **Toyota Land Cruiser Prado** 2006 р.в., яке придбав за **310 тис грн** в 2007 р., та **Chrysler 300М** 2000 р.в., придбаний за **60 тис грн** на рік раніше. Його дружина з 2009 р. володіє **Toyota Corolla** 2003 р.в за **80 тис грн**.

Володимир Чаюн є головою правління **[ПАТ "Софія"](http://www.sophia.com.ua/ru/)** (Трикотажна фабрика). В 2016 році депутат придбав **975 276** акцій ПАТ “Софія” (номінальна вартість **341 347 грн**), а його дружина - **290 377** акцій (номінальна вартість **101 632 грн**). Також пан Володимир має **50%** корпоративних прав у **[ТОВ “Форт”](https://youcontrol.com.ua/catalog/company_details/23525584/)** (торгівля).

Доходи депутата за 2016 рік склали **58 485 грн** зарплатні за основним місцем роботи та **4 520 грн** зарплатні за сумісництвом в якості директора **[ТОВ “Украмтекс”](https://youcontrol.com.ua/catalog/company_details/19344015/)**. Дружина отримала **32 190 грн** зарплатні, **25 200 грн** процентних виплат та **28 800 грн** страхових виплат. Син депутата отримав **24 540 грн** зарплатні. Пан Володимир має **650 тис грн** готівкових коштів, його дружина - **500 тис грн**, а також **160 тис грн** на банківських рахунках.

> Нагадаємо, наше видання вже аналізувало декларації фракцій БПП "[Солідарність](https://mpz.brovary.org/e-deklaratsiyi-fraktsiyi-bpp-uspishni-pidpryyemtsi-ta-nebagati-pensionery/)", "[Радикальної партії Ляшка](https://mpz.brovary.org/e-deklaruvannya-blysk-zlydni-brovarskoyi-fraktsiyi-radykalna-partiya-lyashka/)" та "[ДемАльянс](https://mpz.brovary.org/e-deklaruvannya-shho-zaroblyayut-brovarski-demalyansivtsi/)", а також декларацію [міського голови](https://mpz.brovary.org/e-deklaratsiya-igorya-sapozhka-za-2016-rik-bez-dzhypu-ale-z-novoyu-zemelnoyu-dilyankoyu/) та його [заступників](https://mpz.brovary.org/deklaratsiyi-troh-zastupnykiv-miskogo-golovy-najzamozhnishyj-oleksandr-reznik/).
