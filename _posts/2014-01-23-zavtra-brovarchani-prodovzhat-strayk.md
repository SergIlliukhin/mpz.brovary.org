---
title: "Завтра броварчани продовжать страйк"
date: 2014-01-23
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "brovary"
  - "strayk"
  - "udar"
---

**[![strike](https://mpz.brovary.org/wp-content/uploads/2014/01/strike1.jpg)](https://mpz.brovary.org/wp-content/uploads/2014/01/strike1.jpg)Завтра, 24 січня на броварському Майдані Свободи продовжиться [попереджувальний страйк громадян](https://mpz.brovary.org/brovarchani-viyshli-na-stihiyniy-poperedzhuvalniy-strayk/) проти насильницьких дій влади по відношенню до власного народу. Акція буде продовженням [заходу 23 січня](https://mpz.brovary.org/brovarchani-viyshli-na-stihiyniy-poperedzhuvalniy-strayk/), коли під стінами міської ради зібралось близько сотні броварчан, аби вимагати у влади припинити силові дії та запалити свічки у пам'ять за загиблими на вул. Грушевського в Києві на День Соборності.**

Як повідомляє Роман Сімутін, цього разу перед присутніми виступить низка міських та районних депутатів. Окрім того, голова міського УДАРу також зазначив, що на вчорашній акції на Майдані Свободи менш ніж за годину було зібрано майже 4 тисячі гривень допомоги протестувальникам в Києві. «На ці гроші ми плануємо придбати медикаменти та засоби захисту для протестувальників», - повідомив Сімутін. Також «ударівець» зазначив, що попередньо зібрані кошти були витрачені на друк агітаційної продукції, але переважно – також на медичні препарати і теплий одяг для майданівців.

Початок завтрашньої акції о 12:00. Скликаються всі броварчани!
