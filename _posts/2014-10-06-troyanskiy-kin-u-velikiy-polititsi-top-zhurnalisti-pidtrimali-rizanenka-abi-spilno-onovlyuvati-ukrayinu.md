---
title: "\"Троянський кінь\" у великій політиці - топ-журналісти підтримали Різаненка, аби спільно оновлювати Україну"
date: 2014-10-06
categories: 
  - "video"
tags: 
  - "blok-petra-poroshenka"
  - "brovary"
  - "vibir-redaktsiyi"
  - "vibori"
  - "vibori-2014"
  - "zustrich-z-vibortsyami"
  - "kandidat-u-narodni-deputati"
  - "mazhoritarniki-okrugu-97"
  - "mustafa-nayyem"
  - "novini"
  - "okrug-97"
  - "pavlo-rizanenko"
  - "parlamentski-vibori-2014"
  - "rizanenko"
  - "reyestratsiya-kandidativ"
  - "svitlana-zalishhuk"
  - "semenyaka"
  - "sergiy-leshhenko"
---

**[![мустафа27](https://mpz.brovary.org/wp-content/uploads/2014/10/mustafa27.jpg)](https://mpz.brovary.org/wp-content/uploads/2014/10/mustafa27.jpg)Цих двох журналістів знає вся країна – вони перші почали розповідати людям про неймовірні масштаби корупції  режиму Януковича, проливати світло на темні оборудки його «Сім’ї». Вони не боялись говорити правду про владу та чиновників, коли це було небезпечно. Зрештою, Революція Гідності відбулась багато в чому завдяки їх журналістській роботі та активній життєвій позиції. Тепер, коли Януковича немає, а країна потребує змін та оновлення, топ-журналісти вирішили допомогти їй не словом, а ділом: піти в політику. На цих парламентських виборах Лещенко та Найєм замикають двадцятку виборчого  списку "Блоку Петра Порошенка".**

Недільного ранку  5 жовтня Мустафа Найєм та Сергій Лещенко приїхали у Бровари вже у новому амплуа: як кандидати у народні депутати України від президентського блоку. Це був виборчий дебют двох молодих політиків: Мустафа та Сергій спілкувались із людьми в якості кандидатів уперше. Попри ранній час вихідного дня послухати кандидатів на місця в парламенті від президентської партії прийшли близько сотні броварчан.

[![мустафа20](https://mpz.brovary.org/wp-content/uploads/2014/10/mustafa20.jpg)](https://mpz.brovary.org/wp-content/uploads/2014/10/mustafa20.jpg)

[![мустафа16](https://mpz.brovary.org/wp-content/uploads/2014/10/mustafa16.jpg)](https://mpz.brovary.org/wp-content/uploads/2014/10/mustafa16.jpg)

За кілька хвилин до початку зустрічі присутні в залі стали свідками дешевих трюків від провокаторів. Невідомий чоловік намагався зіпсувати захід бурхливими викриками ще до початку виступів, тримаючи в руках пляшку пива. Броварчани впізнали виборця напідпитку – ним виявився «самооборонівець» із громадського формування, яке охороняло під час революції міського голову Броварів екс-регіонала Сапожка. На щастя, надмірно активного слухача вдалось втихомирити .

[![мустафа32](https://mpz.brovary.org/wp-content/uploads/2014/10/mustafa32.jpg)](https://mpz.brovary.org/wp-content/uploads/2014/10/mustafa32.jpg)

До речі, особистий охоронець екс-регіонала Ігоря Сапожка теж прийшов послухати кандидатів у депутати Найєма, Лещенка та Різаненка.

\[caption id="attachment\_29889" align="aligncenter" width="600"\][![Охоронець Сапожка](https://mpz.brovary.org/wp-content/uploads/2014/10/mustafa18.jpg)](https://mpz.brovary.org/wp-content/uploads/2014/10/mustafa18.jpg) Охоронець Сапожка\[/caption\]

\[caption id="attachment\_29876" align="aligncenter" width="600"\][![різаненко](https://mpz.brovary.org/wp-content/uploads/2014/10/mustafa05.jpg)](https://mpz.brovary.org/wp-content/uploads/2014/10/mustafa05.jpg) Павло Різаненко\[/caption\]

У Бровари журналісти-кандидати приїхали не випадково. У цьому виборчому окрузі від Блоку Петра Порошенка балотується нинішній народний депутат Павло Різаненко, якому Найєм, Лещенко, а також відома громадська активістка Світлана Заліщук висловили свою підтримку.

Першим слово взяв Різаненко. Він почав свою вступну промову з екскурсу в минуле: розповів про буремні події у Броварах перед революційними подіями, зокрема, про [боротьбу з місцевими регіоналами за 7 соток парку «Перемога»](https://mpz.brovary.org/bitva-za-park-yak-tse-bulo-hronologiya-podiy/), яка супроводжувалась переслідуванням громадських активістів, їх побиттям, [спаленими автомобілями](https://mpz.brovary.org/sogodni-vnochi-deputatu-romanu-simutinu-spalili-avtomobil-video/), заведеними на них кримінальними справами. Різаненко нагадав, що 19 листопада минулого року, в цьому ж залі всі ці події обговорювали на зустрічі з Віталієм Кличком. А через два дні почався Майдан: люди сходились на центральну площу столиці [на заклик Мустафи Найєма у Фейсбуці.](https://www.facebook.com/Mustafanayyem/posts/10201177280260151)

[![різаненко](https://mpz.brovary.org/wp-content/uploads/2014/10/mustafa02.jpg)](https://mpz.brovary.org/wp-content/uploads/2014/10/mustafa02.jpg)

Різаненко передав мікрофон Найєму. 20 номер списку «Блоку Петра Порошенка» пояснив мотиви та причини, чому він змінює перо на депутатський мандат.  У цьому ж контексті Мустафа розповів про факти зі своєї біографії: "_Коли я закінчив школу, я три чи чотири роки торгував на ринку. Я пам'ятаю, як ми їздили в Одесу, привозили товар, взимку. Проїжджаючи через маленькі містечка по одеській трасі,  я тоді ніколи не міг подумати, що я, громадянин України, сам народившись в Афганістані, буду говорити з якоюсь аудиторією, представляючи народ. Мені було тоді 17 років_". _"Ми зробили цей крок - пішли в політику. В тому числі для того, щоб потім, коли мені буде 50, я зміг собі сказати: я, принаймні, спробував щось змінити"._

<iframe src="//www.youtube.com/embed/D98QvN6eGZ4" width="600" height="315" frameborder="0" allowfullscreen="allowfullscreen"></iframe>

[![мустафа10](https://mpz.brovary.org/wp-content/uploads/2014/10/mustafa10.jpg)](https://mpz.brovary.org/wp-content/uploads/2014/10/mustafa10.jpg)

Найєм розповів історію знайомства з Павлом Різаненком. Це сталось тоді, коли народний депутат допомагав повертати у власність держави "орендовані" олігархом Дмитром Фірташем  два великих підтриємства титанової галузі. За словами Найєма, він до кінця не вірив, що Різаненку це вдасться. Але впродовж кількох тижнів Фірташу прийшов лист, що з ним припиняють оренду, і стратегічно важливі гіганти промисловості, на яких впродовж 10 років збагачувався олігарх, повернулись у державну власність.

[![мустафа12](https://mpz.brovary.org/wp-content/uploads/2014/10/mustafa12.jpg)](https://mpz.brovary.org/wp-content/uploads/2014/10/mustafa12.jpg)

Далі на сцену піднявся колега Найєма, журналіст-розслідувач "Української правди", автор книжок «Американська сага Павла Лазаренка» та «Межигірський синдром. Діагноз владі Віктора Януковича» **Сергій Лещенко.** Він теж розповів броварчанам мету  їх спільного походу у велику політику під брендом "Блоку Петра Порошенка" та подякував громадянам за те, що прийшли на зустріч.

_"Кожен може впливати по-різному. Хтось може піти на Майдан, хтось може кинути "коктейль молотова", хтось може кинути політика у смітник, хтось може просто проголосувати проти. Тому ця влада повинна розуміти, що або вона зробить ці реформи, або шанс буде згаяний. Тому ми йдемо з владою, аби змусити її зсередини робити ці трансформації, ці зміни", -_ пояснив Лещенко.

<iframe src="//www.youtube.com/embed/lEEe5yryYMs" width="600" height="315" frameborder="0" allowfullscreen="allowfullscreen"></iframe>

"_У нової влади є кілька місяців, можливо рік, поки є вотум довіри до неї. Якщо ця влада не виконає свої обіцянок, не змінить ситупацію в державі, її чекатиме більш драматичний фінал ніж для попердньої. Люди вже зовсім інші, люди змінились_".

[![мустафа15](https://mpz.brovary.org/wp-content/uploads/2014/10/mustafa15.jpg)](https://mpz.brovary.org/wp-content/uploads/2014/10/mustafa15.jpg)

Доповнив колегу Мустафа: _"Ми будемо в опозиції. Але не до влади. Ми будемо в опозиції до покоління і до тих процесів, які відбувались в країні до цього дня"_.

[![мустафа27](https://mpz.brovary.org/wp-content/uploads/2014/10/mustafa27.jpg)](https://mpz.brovary.org/wp-content/uploads/2014/10/mustafa27.jpg)

Спілкуючись з броварськими виборцями, Сергій Лещенко також розповів, коли вперше звернув увагу на Різаненка та почав слідкувати за його політичною кар'єрою: " _Я вперше почув про Різаненка, коли він зробив два внески. Перший внесок він зробив в кампанію "Чесно" і другий зробив пожертву "Демократичному альянсу", коли вони започатковували свої політині проекти. Мене зацікавило, хто ця фізична особа, що зробив ці внески. Я подумав, може якийсь місцевий олігарх, але потім я дізнався що в нього є досвід роботи в інвестиційному бізнесі і абсолютно легальні кошти для цього._ _Сподіваюсь, що Різаненко в новому парламенті буде в цій групі "моторів", які просуватимуть зміни в наступному скликанні"._

[![мустафа08](https://mpz.brovary.org/wp-content/uploads/2014/10/mustafa08.jpg)](https://mpz.brovary.org/wp-content/uploads/2014/10/mustafa08.jpg)

Молодих політиків засипали питаннями, а кандидати досить вичерпно, впевнено та щиро відповідали. Звісно, тему війни та підписаних у Мінську мирних угод, до яких в суспільстві неоднозначне ставлення, не оминули. На думку Лещенка, краще такий мир, ніж війна, яка невідомо скільки триватиме. Кандидат вважає, що переведення конфлікту в площину політики - єдиний інструмент для його вирішення. "_Якби я був популістом, я б вам сказав, що ми маємо всі померти в ім'я цих територій. Але в світі це не працює. Досвід довів, що політичне вирішення конфлікту - єдине, що можна зробити"._ Лещенко спрогнозував, що в результаті в Україні має статись щось подібне до ситуації між Східним та Західним Берліном, коли мешканці радянської частини міста побачили, що за стіною живуть краще, і самі цю стіну зруйнували.

![мустафа22](https://mpz.brovary.org/wp-content/uploads/2014/10/mustafa22.jpg)

Мустафа дотримується схожої думки про мінські домовленості: "Розумом підтримую, серцем - ні". Кандидат в нардепи згадав слова свого тренера з рукопашного бою: "_В житті не завжди виграє не той, хто сильніший, а той, у кого більше внутрішнє відчуття правди "_, маючи на увазі те, що Україні зараз тактично важливіше не продовжувати війну, а перегрупувати сили, закріпити союзні зв'язки зі світом та перетерпіти неприємні часи, щоб в кінці досягти перемоги.

[![мустафа21](https://mpz.brovary.org/wp-content/uploads/2014/10/mustafa21.jpg)](https://mpz.brovary.org/wp-content/uploads/2014/10/mustafa21.jpg)

Питання пенсіонерки Галини про відсутність підтримки з боку держави дітей війни – не тільки її ровесників, а й тих, хто втратили рідних на війні в Донбасі  -  не залишило байдужою відому громадську активістку, журналістку **Світлану Заліщук**, яка теж приїхала разом колегами підтримати Різаненка на цих виборах. Кандидатка в депутати не планувала виступати, проте не втрималась і вийшла до мікрофону відповісти бабусі чесно: радянські внески навряд чи зможуть повернути, однак прогресивна і правильна молодь в парламенті зуміє побудувати нові правила гри та викорінити корупцію.

[![мустафа23](https://mpz.brovary.org/wp-content/uploads/2014/10/mustafa23.jpg)](https://mpz.brovary.org/wp-content/uploads/2014/10/mustafa23.jpg)

"_Ми молоді, йдемо до парламенту. Але я вам чесно скажу, ми не зможемо вам повернути ці гроші на радянських книжках. Я не хочу вам зараз цього пообіцяти, бо цього швидше за все не станеться. Але чому ми туди йдемо - бо ці хлопці розслідували корупцію на самих верхах української політики. Ці хлопці довели всій країні, що є кілька найбагатших сімей, які втримують всю економіку в нашій державі. Чому ми туди йдемо - щоб принести нові правила в цій країні. А коли будуть нові правила, люди поступово почнуть заробляти більше. Ми не зможемо повернути вклади, але ми зможемо вибити цю корупцію", -_ емоційно та щиро відповіла Заліщук.

\[caption id="attachment\_29900" align="aligncenter" width="600"\][![мустафа29](https://mpz.brovary.org/wp-content/uploads/2014/10/mustafa29.jpg)](https://mpz.brovary.org/wp-content/uploads/2014/10/mustafa29.jpg) Світлана Заліщук\[/caption\]

Вусатий чоловік в костюмі взяв до рук мікрофон та поцікавився в Павла Різаненка, що він зробив для Броварів та округу впродовж своєї каденції. Крім того, чоловік згадав про передані Різаненком руху «Чесно» 100 тисяч гривень у 2012 році та звинуватив нардепа в особистому піарі, назвавши його "трошки меншим олігархом" ніж Фірташ та Льовочкін. Ім'я цього чоловіка - Авксентій Гранат. Він теж балотується до парламенту в 97 окрузі шляхом самовисування, а раніше був депутатом Броварської міської ради.

\[caption id="attachment\_29899" align="aligncenter" width="600"\][![мустафа28](https://mpz.brovary.org/wp-content/uploads/2014/10/mustafa28.jpg)](https://mpz.brovary.org/wp-content/uploads/2014/10/mustafa28.jpg) Авксентій Гранат\[/caption\]

Не приховуючи іронії, Гранат закидав Різаненку, що [відвойовані  7 соток парку "Перемога" - це смішно](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), порівняно з масштабами дирибану броварської землі. У відповідь Різаненко пікреслив, що ці маленькі 7 соток насправді дуже символічна перемога. Але крім цього, нардеп розповів Гранату про історію з 94 гектарами земель Радіопередавального центру, вартістю 300 мільйонів грн, які вкрали в держави в результаті злочинних схем за участі депутатів Броварської міської Ради. За словами Різаненка, завдяки його роботі Головним слідчим управлінням СБУ вже порушені дві кримінальні справи з цього питання, а накази Держземагенства, зігдно з якими ця земля видавалась 48 підставним особам, скасовані судом. Таким чином, Різаненко призупинив реалізацію цієї схеми і, за його словами, залишилось зробити кілька кроків, щоб остаточно повернути землю. Після цих слів зал зірвався на оплески.

[![мустафа36](https://mpz.brovary.org/wp-content/uploads/2014/10/mustafa36.jpg)](https://mpz.brovary.org/wp-content/uploads/2014/10/mustafa36.jpg)

В час, коли Гранат закидав народному депутату самопіар, Різаненко вийшов із залу на кілька хвилин, тому не почув запитання. Замість нардепа кандидату-мажоритарнику відповів Найєм: _"Він заплатив 100 тисяч двом громадським організаціям заради піару? Слухайте, та побільше б такого піару. Краще писати про це, ніж про Ахметова, який вкрав мільярд, а мільйон витратив на онкологічну клініку"._

[![мустафа37](https://mpz.brovary.org/wp-content/uploads/2014/10/mustafa37.jpg)](https://mpz.brovary.org/wp-content/uploads/2014/10/mustafa37.jpg)

Журналістка "Маєш право знати" Аліна Дяченко поцікавилась у вже не журналістів Лещенка та Найєма, чи не страшно їм кидати писати.

Мустафа відповів: "Ви _знаєте, кожного ранку я прокидаюсь і думаю: боже, що я втратив? Це насправді боляче. Сьогодні вночі був суд на трьома айдарівцями, яких випустили. В мене була перша реакція - вдягтись і поїхати туди. Але я вже розумів, що не міг цього зробити. Туди поїхали інші колеги. Якби я був журналістом, туди б поїхав я, бо живу найближче до суду. Мені дуже неприємно, що це не я зняв, не я показав. Але з іншого боку, можливо, це ознака дорослішання, коли ти робиш не тільки те, що тобі подобається, а й те, що потрібно, аби досягнути свої мети"._

В той же час Лещенко зазначив, що журналістських знань може бути достатньо для того, щоб стати політиком.

Півтори години спілкування промайнули дуже швидко. Уже завершуючи свій виступ Найєм поставив акцент на тому, що їхній спільний похід в політику -  це, в першу чергу, можливість для змін, яка по праву належить новому поколінню. В цьому парламенті формуватимуться нові еліти, які в майбутньому керуватимуть державою. _"Як каже Світална, ми - це "троянський кінь" у великій політиці, який врешті-решт переможе!", -_ підсумував Мустафа.

\[caption id="attachment\_29912" align="aligncenter" width="600"\][![мустафа41](https://mpz.brovary.org/wp-content/uploads/2014/10/mustafa41.jpg)](https://mpz.brovary.org/wp-content/uploads/2014/10/mustafa41.jpg) "Троянський кінь" у великій політиці - Павло Різаненко, Сергій Лещенко, Мустафа Найєм та Світлана Заліщук\[/caption\]

**Фото - Марії Придьми**
