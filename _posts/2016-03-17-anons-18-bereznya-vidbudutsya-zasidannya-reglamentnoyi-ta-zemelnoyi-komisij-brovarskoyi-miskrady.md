---
title: "АНОНС: 18 березня відбудуться засідання регламентної та земельної комісій Броварської міськради"
date: 2016-03-17
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "zasidannya"
  - "kiosk"
  - "komisiya"
  - "kulynychi"
  - "maf"
  - "novini"
---

**Цієї п’ятниці у стінах Броварської міської ради проведуть засідання одразу дві постійні депутатські комісії – регламентна та земельна. На останню запросили власника кіосків «Кулиничі», питання знесення яких тривалий час підіймають активісти і депутати. Про засідання комісій повідомляють одразу декілька броварських обранців, посилаючись на приватні листи від апарату Броварської міської ради.**

Як ідеться в повідомленні, засідання комісії з питань регламенту почнеться о **10:00**. На розгляд депутатів винесуть зміни до регламенту міськради.

Земельна комісія збереться на **13:00**. У повідомленні йдеться лише про розгляд питання МАФів «Кулиничів». Як зазначено в листі, розглядатимуть звернення власника кіосків. Він буде присутній особисто.

Обидва завтрашні засідання відбудуться в **каб. 420**, що на 4-му поверсі міськвиконкому по **вул. Гагаріна, 15**.
