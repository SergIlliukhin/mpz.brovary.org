---
title: "Вручено перші три ваучери для підтримання конкурентоспроможності"
date: 2013-07-12
author: 
  username: "centrzaynyatosti"
  display_name: "Центр зайнятості"
categories: 
  - "kolonka-avtora"
tags: 
  - "vaucheri"
  - "pratsevlashtuvannya"
  - "tsentr-zaynyatosti"
coverImage: "wp-content/uploads/2013/07/Vruchennya-vauchera-1.jpg"
---

**[![Вручення ваучера 1](https://mpz.brovary.org/wp-content/uploads/2013/07/Vruchennya-vauchera-1.jpg)](https://mpz.brovary.org/wp-content/uploads/2013/07/Vruchennya-vauchera-1.jpg)В рамках  виконання нововведень Закону України «Про зайнятість населення», розробленого на виконання соціальних ініціатив Президента України, Броварським міськрайонним  центром зайнятості 11 липня 2013 року  видано перші три ваучер для підтримання конкурентоспроможності осіб на ринку праці.**  

Як вже неодноразово говорилось раніше вартість ваучера складає 11,4 тис. грн. Його надає держава громадянину, який хоче підвищити рівень своєї професійної кваліфікації або набути інший фах.

Із цим ваучером людина шукає потрібний виш і укладає із ним договір. Після укладання останнього служба зайнятості починає оплачувати навчання. Ваучер надається один єдиний раз. Якщо з різних причин людина не завершила навчання, гроші вона не повертає.

Заяву, щодо отримання вищезазначеного документу надала в центр зайнятості  безробітна -  **Хвостенко Галина Степанівна**.  Жінка перебуває на обліку з 18.06.13р. , має базову вищу освіту, вона закінчила Остерський будівельний технікум, за спеціальністю промислове та цивільне будівництво.  В травні 2013 році жінка, через відсутність вищої освіти, одна з перших була звільнена.

[![Вручення ваучера 2](https://mpz.brovary.org/wp-content/uploads/2013/07/Vruchennya-vauchera-2.jpg)](https://mpz.brovary.org/wp-content/uploads/2013/07/Vruchennya-vauchera-2.jpg)

Саме тому питання здобуття вищої освіти за допомогою служби зайнятості її дуже зацікавило. Згідно «Порядку видачі ваучерів для підтримання конкурентоспроможності осіб на ринку праці» громадянка мала право на одноразове отримання ваучера: вік старше 45 років, понад 15 років страхового стажу, професійно-технічна освіта, протягом останніх п’яти років не проходила підготовку, перепідготовку за рахунок коштів Фонду державного соціального страхування на випадок безробіття та інше. З переліку професій для навчання  вона обрала напрямок: «Промислове та цивільне будівництво» в Остерському навчально консультаційному пункті Сумського національного аграрного університету.

Разом із Галиною Степанівною  за студентську лаву сядуть ще дві її колеги – техніки з інвентаризації нерумого майна. Люди в один голос радіють, адже освіту державним коштом тепер можуть отримати не лише безробітні, а й ті, хто має роботу і відчуває брак знань.

Відмінність від звичайного перенавчання за направленням від центру зайнятості полягає в тому, що у першому випадку людина має обов’язково зареєструватися як безробітний. А щодо отримання ваучера, то його видадуть і людині, яка працює, але хоче, скажімо, підвищити свою кваліфікацію, не звільняючись з роботи (за вечірньою або заочною формами навчання).

Проблема трудової дискримінації особливо актуальна для людей старше 45 років. На ринку праці таким особам дійсно важко знайти роботу. Хоча трапляються випадки, коли роботодавці, навпаки, просять підібрати працівників віком після 40. Це більше стосується бухгалтерів, економістів. Адже в таких працівників є досвід роботи, висока кваліфікація, більша відповідальність. Та це скоріше виняток, - зазначив директор Броварського міськрайонного центру зайнятості Вітер Максим Кононович.

Наостанок  Максим Кононович вручив безробітній, яка перебуває на обліку та двом працюючим жінкам  ваучери на навчання, з найкращими побажаннями щодо успішного навчання, порадив не боятися, намагатись бути впевненими та проявити себе, викликати зацікавленість у роботодавця. Також він наголосив на тому, що знайти роботу можна в будь-якому віці, якщо її наполегливо шукати.
