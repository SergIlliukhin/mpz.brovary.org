---
title: "Вул. Коновальця після ремонту дороги: ворота дворів не відкриваються – ФОТО"
date: 2016-11-07
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vulitsya"
  - "doroga"
  - "kapremont"
  - "konovaltsya"
  - "novini"
  - "plotnikova"
  - "remont"
  - "uzhkg"
  - "shbu-50"
---

**По вулиці Євгена Коновальця розпочали капітальний ремонт дороги. Місцеві мешканці чекали цієї події не один рік. Але те, що вони побачили, змусило господарів будинків протестувати. На одній із ділянок рівень дороги планують підняти десь на 25-30 см. Через це деякі ворота дворів неможливо відкрити повністю. Власники не розуміють, як тепер будуть заїздити їхні автівки, та вказують, що після ремонту  вся дощова вода стікатиме до садиб. Тим часом, відповідальні чиновники ситуацію не коментують. За них виправдовуються виконавці робіт: на тій ділянці найнижчий рівень, тому дорогу треба підіймати.**

Мешканці вулиці стали бити на сполох під кінець минулого тижня, коли робітники почали виставляти бетонні водовідвідні лотки.

[![konovaltsya-doroga-remont_00016](https://mpz.brovary.org/wp-content/uploads/2016/11/Konovaltsya-doroga-remont_00016.jpg)](https://mpz.brovary.org/wp-content/uploads/2016/11/Konovaltsya-doroga-remont_00016.jpg)

Один із господарів – **Олександр Проценко** –  показав на прикладі свого гаража: ворота тут відкрити таки можна, але зробити плавний перехід заїзду не вдасться. Як тепер паркувати свої транспортні засоби, чоловік не знає.

\[caption id="attachment\_62577" align="aligncenter" width="600"\][![konovaltsya-doroga-remont_00030](https://mpz.brovary.org/wp-content/uploads/2016/11/Konovaltsya-doroga-remont_00030.jpg)](https://mpz.brovary.org/wp-content/uploads/2016/11/Konovaltsya-doroga-remont_00030.jpg) Один із сусідніх заїздів\[/caption\]

До того ж, на думку мешканців, лотки не зможуть відвести наявну дощову воду, тому вона стікатиме їм у двори, що призведе до підтоплень і утворення сирості в будинках.  Дорогу з таким перепадом рівнів власники ділянок називають небезпечою для експлуатації.

[![konovaltsya-doroga-remont_00018](https://mpz.brovary.org/wp-content/uploads/2016/11/Konovaltsya-doroga-remont_00018.jpg)](https://mpz.brovary.org/wp-content/uploads/2016/11/Konovaltsya-doroga-remont_00018.jpg)

[![konovaltsya-doroga-remont_00019](https://mpz.brovary.org/wp-content/uploads/2016/11/Konovaltsya-doroga-remont_00019.jpg)](https://mpz.brovary.org/wp-content/uploads/2016/11/Konovaltsya-doroga-remont_00019.jpg)

Як розповідають мешканці, цієї суботи до них приїздили представники виконавців, проектантів та управління житлово-комунального господарства Броварської міської ради, які є замовниками робіт. Останні нібито обіцяли розглянути та вирішити питання найближчим часом – «на вищому рівні».

Слова жителів вулиці підтвердив представник виконавців робіт, начальник ділянки Броварського ШБУ-50 **Геннадій Брейгер**. Як він розповів, після протесту мешканців роботи на об’єкті припинили, допоки не дійдуть згоди. Водночас, прораб зазначив: на цій ділянці не обійтись без підняття рівня дороги, оскільки місце є найнижчою точкою на ділянці вулиці.

[![konovaltsya-doroga-remont_00011](https://mpz.brovary.org/wp-content/uploads/2016/11/Konovaltsya-doroga-remont_00011.jpg)](https://mpz.brovary.org/wp-content/uploads/2016/11/Konovaltsya-doroga-remont_00011.jpg)

Тим часом мешканці будівель пишуть колективного листа до влади. Вони просять знайти альтернативні варіанти будівництва дороги. Олександр Проценко зазначає, що він був першим, хто виступав за ремонт вулиці. Але такий варіант його геть не влаштовує.

[![konovaltsya-doroga-remont_00021](https://mpz.brovary.org/wp-content/uploads/2016/11/Konovaltsya-doroga-remont_00021.jpg)](https://mpz.brovary.org/wp-content/uploads/2016/11/Konovaltsya-doroga-remont_00021.jpg)

До того ж, жителі підозрюють чиновників у корупції: мовляв, будівництво нової дороги поверх тої, що є зараз, зекономить матеріали. Отож, це обійдеться дешевше. Інженер-будівельник **Олександр Короленко** підтверджує, що подібний «сценарій» ремонтів доріг справді коштує менше, хоч і є неправильним.

Слід зазначити, що в управлінні житлово-комунального господарства Броварської міської ради відмовились надавати коментарі телефоном з будь-яких питань.

**Фото - Дмитро Карпій**
