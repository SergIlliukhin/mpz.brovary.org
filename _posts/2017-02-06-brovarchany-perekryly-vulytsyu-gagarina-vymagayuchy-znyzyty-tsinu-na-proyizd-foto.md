---
title: "Броварчани перекрили вулицю Гагаріна, вимагаючи знизити ціну на проїзд – ФОТО"
date: 2017-02-06
author: 
  username: "trydence"
  display_name: "Дмитро Карпій"
categories: 
  - "hromada"
  - "aktsiyi-zahodi"
tags: 
  - "aktsiya"
  - "blokuvannya"
  - "brovary"
  - "vartist"
  - "vibir-redaktsiyi"
  - "marshrutka"
  - "novini"
  - "perekryttya"
  - "proyizd"
  - "protest"
  - "sapozhko"
  - "transport"
  - "tsina"
coverImage: "wp-content/uploads/2017/02/aktsiya-marshrutka-perekryttya-protest_00031.jpg"
---

**Сьогодні зранку в центрі Броварів відбулась акція протесту. Близько 50 мітингувальників зібралися, щоби висловити невдоволення стрімким підвищенням ціни на проїзд і незадовільною якістю перевезень у броварських маршрутках. Протестувальники з плакатами на 5-10 хвилин перекрили вулицю Гагаріна, після чого пішли до міськради - на прийом до мера. Розмова була емоційною і тривала недовго. Активісти наполягали на проведенні спільної зустрічі із перевізниками та обладміністрацією протягом цього тижня. Домовились організувати такий захід у п'ятницю у Броварах. А у випадку, якщо перемовини не відбудуться, - перекрити на дві години вул. Київську.**

Нагадаємо, 21 січня зросла [ціна](https://mpz.brovary.org/proyizd-kyyeva-12-grn-brovaram-pidgotuvatysya/) на проїзд міжміськими маршрутками Бровари - Київ. Тепер охочі дістатися до столиці мають платити не 9, а 12 грн. Обіцяли і здорожчання проїзду по Броварах. Це все викликало негативну реакцію в соцмережах, противники здорожчання навіть створили на Фейсбуку групу [«Проти ціни за проїзд. Бровари»](https://www.facebook.com/groups/1656583937969272). А на сьогодні, на **8:00**, анонсували [акцію протесту](https://mpz.brovary.org/brovarchany-vlashtovuyut-aktsiyu-protestu-proty-zrostannya-tsin-za-proyizd/).

Зранку активісти почали збиратися на мітинг біля супермаркета «Варус». Серед учасників і організаторів можна було помітити членів або прихильників «Демальянсу», БПП «Солідарності» та націоналістичної організації «Моноліт 1044».

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00006.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00006.jpg)

Згодом протестувальники розгорнули тематичні плакати, політичні прапори та почали закликати перехожих підписатися під зверненням до влади міста. Серед головних вимог – знизити ціну за проїзд між Києвом і Броварами до попереднього рівня – **9 грн**. Також – лишити вартість послуги в межах Броварів на позначці **3,5 грн**, а школярам – зменшити до **1 грн**.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00007.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00007.jpg)

Активісти вказували, що влада не надала жодних обґрунтувань, які би виправдали зростання ціни за проїзд. Спираючись на це, протестувальники також закликали можновладців провести загальний облік кількості людей, що користуються маршрутками. Мовляв, це допомогло би встановити справедливу ціну. Окрім іншого, мітингувальники вимагали забезпечення належних умов перевезень – безпеки, комфорту, оновлення застарілого автотранспорту.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00009.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00009.jpg)

Незабаром активісти оголосили про збір підписів. Менш як за хвилину після цього до організаторів почали «підтягуватись» перехожі. Частина з них згодом вирішили залишитися із протестувальниками.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00018.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00018.jpg)

Вже за 20 хвилин після початку акції активісти підійшли впритул до вулиці Гагаріна – щоби плакати було краще видно мешканцям Броварів, які стоять у довжелезних чергах і юрбах на посадкові місця в маршрутки та попутки.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00022.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00022.jpg)

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00004.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00004.jpg)

\[caption id="attachment\_66025" align="aligncenter" width="600"\][![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00002.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00002.jpg) ...а за рогом - іще одна традиційна черга "на Київ"\[/caption\]

Згодом протестувальники рушили в бік Порошинки. За 100-150 м, на нерегульованому пішохідному переході, почали ходити туди й назад. Таким чином учасники заблокували автомобільний рух вулицею Гагаріна.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00029.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00029.jpg)

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00032.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00032.jpg)

Деякі автівки почали розвертатися...

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00046.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00046.jpg)

...деякі терпляче чекали в заторі...

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00045.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00045.jpg)

...а деякі вирішили «прориватися» через активістів. Комусь це вдалось, але одна з легкових іномарок «зустрілася» з пікетувальником ударом. Чи був це наїзд, чи хлопець сам уцідив по капоту, однозначно невідомо.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00034.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00034.jpg)

Схоже, спільної мови не вдалось знайти і з водієм 403-ї маршрутки. Але спілкування підвищеними тонами між водіями та протестувальниками тривали недовго.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00041.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00041.jpg)

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00043.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00043.jpg)

Вже за 5-10 хвилин активісти зійшли з дороги та рушили у бік мерії – на розмову з **Ігорем Сапожком**.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00050.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00050.jpg)

Влаштувались у малій залі виконкому. Через декілька хвилин зайшов і міський голова. Активісти передали йому колективне звернення громадян і озвучили свої вимоги.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00059.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00059.jpg)

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00060.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00060.jpg)

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00062.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00062.jpg)

Мер запевнив, що озвученого раніше підвищення ціни проїзду по місту не буде. Адже внутрішньоброварські маршрутки – це парафія міської влади. Мовляв, міські чиновники зняли з розгляду відповідний регуляторний акт.

Окрім того, Ігор Сапожко запевнив: виступає і за зменшення ціни на проїзд між Броварами та столицею. Але тут регулювання відбувається на рівні Київської обласної державної адміністрації. Водночас, мер зазначив, що є членом відповідної колегії при цій адміністрації і що неодноразово підіймав питання маршруток перед очільником КОДА **Олександром Горганом**.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00064.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00064.jpg)

Зі слів міського голови випливало, що він робить усе від нього залежне, щоби досягти вирішення питань. Однак, пікетувальники не йняли тому віри. Присутні активісти й депутати висунули вимогу: ініціювати зустріч із перевізниками та облдержадміністрацією протягом тижня. Депутат **Олег Берестовий** наполягав також на оприлюдненні доказів економічного обґрунтування тарифів. Неважливо, якого: 9 гривень чи 12, але його складові повинні бути прозорим, вважає депутат.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00067.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00067.jpg)

Домовились зустрітися на цьому ж місці **у п’ятницю, 10 лютого, об 11:00**. У випадку, якщо зустріч не відбудеться, активісти пообіцяли перекрити значно жвавішу вулицю – Київську. І тепер не на 5-10 хвилин, а на цілих 2 години.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00068.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00068.jpg)

Зустріч тривала хвилин 10, наприкінці міський голова зауважив, що перекривати потрібно не вулицю Київську, а бульвар Лесі Українки в Києві, натякаючи на облдержадміністрацію. Люди ж активно зверталися до мера та не хотіли його відпускати. _«Ви за нас повинні стояти на колінах та вибивати наші вимоги_ (в КОДА - _прим. авт._)_. Нас цікавить результат: є результат вашої роботи - браво вам, немає - прощавайте!»_ - емоційно висловилася одна з мешканок.

[![](https://mpz.brovary.org/wp-content/uploads/2017/02/aktsiya-marshrutka-perekryttya-protest_00066.jpg)](https://mpz.brovary.org/wp-content/uploads/2017/02/aktsiya-marshrutka-perekryttya-protest_00066.jpg)

Наприкінці розмови одному з активістів мер відповів: «_Ну що ти, що ти мені отут клямиш?_» Такі слова протестувальники назвали хамством і неповагою, а спроби міського голови піти із зали - «втечею».

**Фото – Дмитро Карпій**
