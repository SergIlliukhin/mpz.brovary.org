---
title: "Скільки вовка не годуй, все рівно в ліс дивиться"
date: 2015-02-26
categories: 
  - "kolonka-avtora"
tags: 
  - "brovary"
  - "kotelni"
  - "kotelnya"
  - "simutin"
  - "tverdopalivni-kotelni"
---

**[![сергей тирон.3 февраля](https://mpz.brovary.org/wp-content/uploads/2015/02/sergey-tiron.3-fevralya.jpg)](https://mpz.brovary.org/wp-content/uploads/2015/02/sergey-tiron.3-fevralya.jpg)Ви правильно здогадалися, це до теми наших броварських чиновників, насамперед, їхніх дій стосовно котелень та яскравої обгортки, в яку їх замотали.**

А тепер по порядку. У привабливості та доцільності встановлення подібних об’єктів ніхто не сумнівався. Особливо гострою потреба відчувалося на фоні критичних поставок газу і ціни на блакитне паливо. Ну, і звісно, що це робиться для дітей. Після таких аргументів питання екології відпали одразу та і ціна була ніби прийнятна: всього 1123 грн. за 1 Гкал.

Тож без зайвих перешкод [виконком затвердив тариф](http://www.brovary.kiev.ua/rіshennya-vikonkomu-vіd-14102014-№592-pro-vstanovlennya-tarifu-na-teplovu-energіyu-dlya-tov-felіks-t%20), а підприємці без проблем отримали дозволи на відвід землі і швидко оформили її в користування. Через два місяці на сайті міської ради з’явилося повідомлення про намір змінити тарифи.  6.01.2015 року виконком [затвердив новий тариф](http://www.brovary.kiev.ua/rіshennya-vikonavchogo-komіtetu-vіd-06012015-№-04-pro-vstanovlennya-tarifu-na-teplovu-energіyu-dlya), який вже склав 1265 грн. за 1 Гкал.

Невеличке роз’яснення. Відповідно до законодавства, встановити нові тарифи можливо лише після публікації в ЗМІ та обговорення громадою. Лише після цього тариф затверджується виконкомом. Подібну процедуру двічі проходила компанія «Фелікс Енерджі».

 

[![Оголошення Фелікс Трейд](https://mpz.brovary.org/wp-content/uploads/2015/02/Ogoloshennya-Feliks-Treyd.png)](https://mpz.brovary.org/wp-content/uploads/2015/02/Ogoloshennya-Feliks-Treyd.png)

Але третя спроба виявилася чомусь не така прозора. Два дні тому мені в руки випадково потрапляє комунальна газета «Нове життя», яка виходить накладом у 1500 екз. Переглянувши зміст, хотів закинути на поличку, але допитливі очі помічниці серед текстів реклами помітили невеличке оголошення компанії «Фелікс Енерджі» про намір змінити тариф і встановити його на рівні 2100 грн. за 1 Гкал та, цікаво, з терміном обговорення до 7 березня. Чому інформацію не опублікували на сайті Броварської міської ради? Впевнений, що ви здогадуєтеся. Авжеж, тому що ту невідому газету майже ніхто не читає, інформація залишилася б невідомою, і ми з власної кишені оплачували б чиїсь борги. Впізнаю почерк міських чиновників, бо аналогічна схема нещодавно використовувалась під час продажу земельних ділянок. Наші «вовки» все дивляться у ліс, але на кожного вовка свій вовкодав знайдеться. Ми забезпечимо громадський контроль над горе-діяльністю наших чиновників.

Сьогодні я вже витребував матеріали щодо економічного обгрунтування нового тарифу, повідомив заступника міського голови про участь у засіданні цінової комісії. Тож питання під контролем, а про результати я вам повідомлю.
