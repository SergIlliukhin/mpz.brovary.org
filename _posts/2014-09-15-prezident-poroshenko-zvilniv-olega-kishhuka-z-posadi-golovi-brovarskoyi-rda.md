---
title: "Президент Порошенко звільнив Олега Кищука з посади голови броварської РДА"
date: 2014-09-15
tags: 
  - "vibir-redaktsiyi"
  - "novini"
---

**[![kishhuk](https://mpz.brovary.org/wp-content/uploads/2014/09/kishhuk.jpg)](https://mpz.brovary.org/wp-content/uploads/2014/09/kishhuk.jpg)Президент України Петро Порошенко своїм розпорядженням №1014\\2014 рп звільнив із посади голови Броварської райдержадміністрації Олега Кищука. Відповідний документ, датований 13 вересня, [опублікований сьогодні](http://www.president.gov.ua/documents/18073.html) на сайті глави держави.**

Нагадаємо, що Олега Кищука [було призначено](https://mpz.brovary.org/turchinov-priznachiv-kishhuka-golovoyu-brovarskoyi-rda/) головою броварської РДА 23 травня цього року розпорядженням тодішнього в.о. Президента Олександром Турчиновим – за два дні до останніх президентських виборів.  Турчинов призначив свого однопартійця головою районної адміністрації не зважаючи на те, що кандидатура Кищука була відхилена експертною комісією КОДА, а мешканці броварщини проводили [неодноразові протести](https://mpz.brovary.org/brovarchani-piketuvali-kabinet-ministriv-vimagayuchi-ne-priznachati-kishhuka-golovoyu-rda/) під стінами Кабміну, Верховної Ради та звертались до Адміністрації Президента не призначати скандального Олега Кищука на таку посаду, звинувачуючи останнього в корупції та співпраці з «регіоналами». За інформацією джерел «Маєш право знати», кандидатура Кищука була «протиснута» його протеже, народним депутатом **Костянтином Бондарєвим**. Прикметно, що під час президентської виборчої кампанії Кищук став у жорстку опозицію до діючого очільника держави Порошенка, називаючи того «другим Януковичем». Не зважаючи на таку позицію, пізніше Кищук [висловив сподіванн](https://mpz.brovary.org/kishhuk-spodivayetsya-shho-poroshenko-zalishit-yogo-na-posadi/)я, що Президент Порошенко не звільнятиме його з посади.

<iframe src="//www.youtube.com/embed/IPFvPPgqxXo" width="480" height="360" frameborder="0" allowfullscreen="allowfullscreen"></iframe>

Наразі джерела «Маєш право знати» звертають увагу на те, що звільнення Олега Кищука найпевніше пов’язане з його можливим висуванням кандидатом-мажоритарником від броварського виборчого округу. Відомо, що Кищук пішов на лікарняний, припускається, що таким чином Олег Кищук намагається протидіяти призначенню нового голови РДА. На сьогодні обов’язки голови броварської райдержадміністрації виконує його заступник **Василь Кукшин** – один з найактивніших учасників [нападів на журналістів](https://mpz.brovary.org/napadniki-na-lyudey-pid-chas-vizitu-azarova-zaslugovuyut-prinaymni-na-publichniy-osud-foto-video/) під час візиту до Броварів екс-прем’єра **Миколи Азарова.** За час свого перебування на посаді, Олег Кищук не звільнив з посад власних заступників представників Партії регіонів.
