---
title: "АНОНС: У Броварах пройдуть Дні польського кіно"
date: 2016-12-07
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "dni-polskogo-kino"
  - "mkts-prometej"
  - "novini"
  - "polske-kulturno-osvitnye-tovaristvo"
coverImage: "wp-content/uploads/2016/12/dNI-KINO-flaer-e1481024034559.jpg"
---

**З 9 по 11 грудня в броварському МКЦ "Прометей" відбудеться показ польського кіно. Захід пройде за сприяння Міністерства закордонних справ Польщі. На глядачів чекає показ трьох польських кінокартин. Вхід вільний. Про це зазначено в [оголошенні](https://www.kulturabr.kiev.ua/afisha/mkc-prometey/dni-polskogo-kino-u-brovarah) на сайті Броварського міського відділу культури.**

За словами організаторки **Олени Новак**, очільниці Польського культурно-освітнього товариства **"Родина"**, [перша спроба](https://mpz.brovary.org/organizatori-dniv-polskogo-kino-u-brovarah-nastupnogo-razu-hochut-zrobiti-tizhden-kino/) ознайомити людей з польським кінематографом була в 2013 році. Далі, у зв’язку з подіями в Україні, більше такий захід не організовували.

_«Цього разу всі права на показ фільму ми отримали безкоштовно. Продюсер Олег Кохан люб'язно дозволив демонструвати "Серце на долоні". Ян Кольський та його представники теж дали згоду на демонстрацію "Серце, сердечко". Власники "Повстання Варшавського" - Музей Повстання Варшавського у Варшаві - також дозволили. З ними домовлялася консул Польщі у Києві Агнєшка Рончка. Пані консул буде на відкритті у п'ятницю і розповідатиме про цей фільм»_, - зазначає пані Олена.

Офіційне відкриття кінопоказів відбудеться **9 грудня**, в п’ятницю, о **19:00** демонстрацією документальної стрічки **"Powstanie Warszawskie".**

Жанр: Драма, Військовий, Документальний. Режисер: Отар Саралідзе. У ролях: Міхал Журавський, Мацей Навроцький, Мирослав Зброевіч, Агнешка Куніковская, Єва Каня-Гроховська, Яцек Чиж. Перший у світі художній фільм, що повністю складається з документальних відеоматеріалів. Два брата, Карел і Вітьок, ведуть кінохроніку Варшавського повстання 1944 року ...

[![7617586-3](https://mpz.brovary.org/wp-content/uploads/2016/12/7617586.3.jpg)](https://mpz.brovary.org/wp-content/uploads/2016/12/7617586.3.jpg)

У суботу, **10 грудня**, о **16:00** демонструватимуть два фільми.

**«Пам'яті Збігнєва Цибульського»**, документальний фільм, Україна, 2008 рік, 13 хв. Автор сценарію та режисер – Ірина Романченко. Це - коротка розповідь про миттєвості творчого життя та яскравий внутрішній світ актора, побудована на фрагментах його щоденників, роздумів, спогадів його друзів та колег.

Фільм Кшиштофа Зануссі **"Serce na dłoni"** з Богданом Ступкою у головній ролі. Це філософська притча про значення життя, добра та зла. «Починати робити добро ніколи не пізно, – головна теза «Серця на долоні». Головну роль – роль цинічного олігарха – пан Зануссі створював саме під Богдана Ступку. Недарма на Третьому Римському міжнародному кінофестивалі український актор за цю роль отримав нагороду за кращу чоловічу роль.

[![7207656-3](https://mpz.brovary.org/wp-content/uploads/2016/12/7207656.3.jpg)](https://mpz.brovary.org/wp-content/uploads/2016/12/7207656.3.jpg)

**11 грудня**, неділя, о **16:00** -художній фільм 2014 року **"Serce, serduszko"**. Жанр: сімейний, драма, роуд-муві. Режисер - Ян Якуб Кольський, в ролях - Юлія Кійовская, Марчін Дорочіньскі, Габріела Мускала. Сюжет: Цікава розповідь про зустріч дівчинки та жінки, яким так бракує кохання. Одинадцятирічна Машенька змушена перебувати в дитячому будинку, в який влаштовується на роботу нова вихователька. Дівчинка, позичивши в неї гроші втікає з дитбудинку, бо хоче скласти екзамен у школу балету, але для цього, їй потрібно подолати 800 кілометрів через усю країну до Ґданська. Як не дивно, але новий педагог вирішує допомогти Машеньці добратися до місця призначення, незважаючи на небажання батька дівчинки і поліцейських, які шукають утікачку.

[![7652201-3](https://mpz.brovary.org/wp-content/uploads/2016/12/7652201.3.jpg)](https://mpz.brovary.org/wp-content/uploads/2016/12/7652201.3.jpg)

Нагадаємо, Польське культурно-освітнє товариство ["Родина"](https://mpz.brovary.org/rodyna-15-rokiv-obyednuye-brovarchan-yaki-vidchuvayut-prynalezhnist-polskogo-narodu/) об’єднує мешканців Броварщини, які мають польське походження і прагнуть зберегти й передати своїм дітям мову, традиції, культурні та духовні цінності пращурів.
