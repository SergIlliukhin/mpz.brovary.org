---
title: "Чи гарно бути кісою та собакою: де в місті тваринам справляти свої потреби?"
date: 2015-12-09
author: 
  username: "tatuuum"
  display_name: "Тетяна Панкратьєва"
categories: 
  - "rozsliduvannya"
  - "brovary"
tags: 
  - "blagoustriy"
  - "brovary"
  - "vibir-redaktsiyi"
  - "majdanchyky-dlya-sobak"
  - "novini"
  - "sobaki"
  - "sobachi-vbyralni"
coverImage: "wp-content/uploads/2015/10/sobaky-16.jpg"
---

**Власники кішечок, хом'ячків та папужок прибирають за своїми тваринками, то чому ж це не роблять власники собак, яких вигулюють їх де доведеться, залишаючи після себе бруд. Чи є в місті майданчики для вигулу собак, де чотирилапих заборонено вигулювати, які правила діють в Броварах і що думають з цього приводу власники собак, звичайні мешканці та управління ЖКГ - читайте у нашому матеріалі.**

**Активісти за порядок у місті**

Хоче бачити територію школи біля свого будинку чистою та впорядкованою міська громадська активістка **Оксана Зозуля**. Хоча це й заборонено - вигулювати тварин на території шкіл, на стадіоні 10-ї школи собак таки вигулюють, особливо собачники полюбили місцину між стадіоном та будинком Черняховського, 19. Пустир, що заріс травою, - зручне місце, аби побігати собаці. Проте це не діло, треба виділити собачникам окреме місце для вигулу тварин та зробити там огорожу, наполягає пані Оксана.

[![собаки (13)](https://mpz.brovary.org/wp-content/uploads/2015/10/sobaky-13.jpg)](https://mpz.brovary.org/wp-content/uploads/2015/10/sobaky-13.jpg)

Оксана Зозуля, громадська активістка, є членом ГО "Броварський народний контроль" та ГФ "Правопорядок", реалізувала декілька міні-проектів по благоустрою, а ще більше має у задумі. Оксана облагородила територію ЗОШ №10, біля якої мешкає: поставила смітнички та знаки щодо заборони розпивання алкогольних напоїв, для потреб шкільного стадіону пісок привезла, а зараз - опікується питанням майданчику для вигулу собак. Каже, завжди була небайдужою, і людям допомагала, і в майданівських подіях брала участь, і в політичному житті міста.

[![собаки (6)](https://mpz.brovary.org/wp-content/uploads/2015/10/sobaky-6.jpg)](https://mpz.brovary.org/wp-content/uploads/2015/10/sobaky-6.jpg)

_"Мені хочеться змін,_ - каже Оксана, - _тому роблю, що можу. Поставила на території школи 4 смітника, їх перегортали, виривали "з корінням". Також 2 знаки: один зірвали (зараз він лежить вдома), а один залишився, стоїть. Є в мене плани встановити такі знаки ще навесні. А всі навкруги лише критикують, нікому нічого не потрібно. Коли вирвали мої смітники, хотілося плакати, що ж то за свині такі, а не люди"._

[![собаки (15)](https://mpz.brovary.org/wp-content/uploads/2015/10/sobaky-15.jpg)](https://mpz.brovary.org/wp-content/uploads/2015/10/sobaky-15.jpg)

_"Щодо піску, то його попросили привезти вчителі школи, коли побачили, як встановлювалися смітники. Роблю все за свої кошти. Хочу ще ставити урни по місту, має ідею чергування, зокрема, тут, на вулиці Черняховського. В цьому році брала участь у антиалкогольних рейдах, сподіваюся, ця практика знову поновиться. Хочу вступити в Громадську раду при поліції, робити благодійні концерти для людей похилого віку, зробити майданчик для занять спортом тощо"._ Одним словом, проектів, ідей та енергії у громадської активістки, яка до того ж працююча мати, дуже багато.

\[caption id="attachment\_47968" align="aligncenter" width="600"\][![собаки (3)](https://mpz.brovary.org/wp-content/uploads/2015/10/sobaky-3.jpg)](https://mpz.brovary.org/wp-content/uploads/2015/10/sobaky-3.jpg) Оксана Зозуля пропонує впорядкувати цю частину шкільного подвір'я для вигулу собак\[/caption\]

Але повернемося до собачих майданчиків. Ні для кого не секрет, що цивілізованих умов для собачників немає, а самі вони не дуже дбають про чистоту вулиць і дворів. Облаштованих майданчиків щось не видно, тож собаки гуляють та справляють свої потреби там, де вирішить хазяїн. Так, зокрема, стихійно склалося, що вигулювати своїх чотирилапих друзів люди приходять саме на територію 10-ї школи, де є простір та багато невпорядкованої території. Міські власті все обіцяють якось її впорядкувати, щось побудувати, може спортивні майданчики для школярів, проте наразі на тих пустирях гуляють собаки.

\[caption id="attachment\_47966" align="aligncenter" width="600"\][![собаки (1)](https://mpz.brovary.org/wp-content/uploads/2015/10/sobaky-1.jpg)](https://mpz.brovary.org/wp-content/uploads/2015/10/sobaky-1.jpg) Пустир 10-ї школи, де зазвичай гуляють собачники\[/caption\]

Оксана звернулася до управління освіти і до міського голови з пропозицією облаштувати біля ЗОШ №10 цивілізований майданчик з огорожею. _"Я це питання піднімала перед виборами. Ходила на прийом до Сапожка, потім сюди його привозила. Він подивився, сказав, що на місці стихійного вигулу будуть щось будувати, а з іншого боку стадіону мешканці не дозволять, будуть проти. Тоді запропонував облаштувати майданчик між будівлями №№21 та 21Б, що по вул.Черняховського - за парканом школи. Після виборів буду звертатися з цього питання до влади знову, бо наразі питання так і не вирішено, нічого не робиться"._

\[caption id="attachment\_47970" align="aligncenter" width="600"\][![собаки (5)](https://mpz.brovary.org/wp-content/uploads/2015/10/sobaky-5.jpg)](https://mpz.brovary.org/wp-content/uploads/2015/10/sobaky-5.jpg) Майданчик може бути тут, пропонує мер\[/caption\]

**Влада запланувала 15 зон для вигулу собак у місті**

Зі свого боку, міська влада не залишається осторонь цього питання. У вересні цього року міськвиконком прийняв [рішення](http://brovary-rada.gov.ua/r%D1%96shennya-vikonavchogo-kom%D1%96tetu-v%D1%96d-01092015-%E2%84%96510-pro-zatverdzhennya-perel%D1%96ku-m%D1%96sts-dlya-ulashtuvann) щодо облаштування майданчиків для вигулу собак: перелік містить 15 пунктів. У відповіді на інформаційний запит чиновники також зазначили, що кошти впродовж 2010-15 років на це не виділялися, а витрати на відповідні заходи у майбутньому включені у проект бюджету на 2016 рік. Проте останнє слово залишається за депутатами: саме вони невдовзі вирішать, як використовуватимуться наші кошти.

[![запит собаки (1)](https://mpz.brovary.org/wp-content/uploads/2015/12/zapyt-sobaky-1.jpg)](https://mpz.brovary.org/wp-content/uploads/2015/12/zapyt-sobaky-1.jpg)

[![запит собаки (2)](https://mpz.brovary.org/wp-content/uploads/2015/12/zapyt-sobaky-2.jpg)](https://mpz.brovary.org/wp-content/uploads/2015/12/zapyt-sobaky-2.jpg)

За словами начальниці броварського управління ЖКГ **Галини Володимирівни Плотникової**, при складанні переліку приймалися пропозиції ЖЕКів та КП "Бровари-Благоустрій", а також пропозиції громадськості, зокрема врахована думка громадської активістки Оксани Зозулі щодо майданчику на вул.Черняховського. Щоправда, зрозуміти, де саме в переліку ця пропозиція, важко. Не дуже ясно, як виглядатиме "зелена зона від вул.Гагаріна до вул.Черняховського (навпроти буд.№8)".

Пропозиції від громадян щодо місць облаштування майданчиків для вигулу собак приймаються, допоки не прийнята програма утримання та розвитку міста на наступні 5 років та бюджет на 2016 рік. У той же час "Міська програма утримання та розвитку об'єктів житлово-комунального господарства на 2011-2015 рр" вже виконана повністю, зазначила Галина Володимирівна.

**Правила утримання тварин**

Відповідно до "Правил утримання тварин в м.Бровари", затверджених [рішенням міськради](http://www.brovary.kiev.ua/r%D1%96shennya-m%D1%96sko%D1%97-radi-v%D1%96d-14-serpnya-2014-roku-%E2%84%961266-46-06-pro-zatverdzhennya-pravil-utrimannya-tvar), **власники собак мають право**:

> \- вигулювати собак в місцях, спеціально відведених та облаштованих для цієї мети, без повідків та намордників.
> 
> Місця вигулу тварин визначаються рішенням виконавчого комітету Броварської міської ради.
> 
> Місця для вигулу тварин можуть облаштовуватись на території житлової забудови, на вулицях уздовж яких розташовані зелені зони, рекреаційних територіях спільного користування (крім територій пляжів та місць масового відпочинку), у смузі відведення залізничних колій, на пустирях, у лісах, лісопосадках, на територіях, що маловідвідуються, на території санітарно-захисної зони навколо АЗС, а також за межами першого і другого поясу зон санітарної охорони джерел водопостачання.

У той же час **власникам собак заборонено**:

> \- вигулювати тварин на територіях парків „Перемога”, „Приозерний” та ім. Т.Г. Шевченка, скверу „Юність”, крім місць, визначених рішенням виконавчого комітету Броварської міської ради. Також забороняється вигулювати тварин на територіях дошкільних і загальноосвітніх навчальних закладів, закладів медицини, на територіях спортивних та дитячих майданчиків.

Також **власники зобов'язані**:

> \- не допускати забруднення твариною квартири, приміщень, територій де вони утримуються, сходів, інших місць загального користування в будинках, дворах і на вулицях; прибирати екскременти тварини з подальшим видаленням до сміттєзбірників.

**Контроль** за додержанням цих Правил громадянами, підприємствами і організаціями здійснюється:

> \- управлінням ветеринарної медицини у Броварському районі, спеціальним відділом контролю за станом благоустрою та зовнішнім дизайном міста Броварської міської ради, дільничними інспекторами Броварського МВ ГУМВС України в Київській області, комунальними підприємствами Броварської міської ради, які обслуговують житловий фонд та прибудинкові території, громадськими організаціями, статутною метою яких є захист тварин від жорстокого поводження.

[![собаки (14)](https://mpz.brovary.org/wp-content/uploads/2015/10/sobaky-14.jpg)](https://mpz.brovary.org/wp-content/uploads/2015/10/sobaky-14.jpg)

Як бачимо, є правила, є відповідальні контролюючі особи, тож належне поводження власників та прибирання за своїми тваринками - це навіть не добра воля чи вихованість хазяїна, це його прямий обов'язок, і якщо він цього не робить, він є порушником. Також, виявляється, вигулювати собак у парках міста заборонено (окрім визначених зон) - під "вигулом" чиновники, вочевидь, розуміють справляння фізичних потреб, а не просто прогулянку чи пробіжку з собакою. Та чи багато власників тварин притримуються правил? Питання риторичне...

**Потрібен гарний приклад та трохи реклами**

_"В огороджених майданчиках ніхто гуляти не буде_, - каже **Олександр Новіков**, кінолог-волонтер. - _Там і місця мало собаці, особливо великому, і бійки можуть бути між кобелями, бо не завжди ж собаки дружать. Взагалі, всі собаки різні, і власники різні: комусь потрібно собаку тренувати, комусь пробіжку з ним зробити, комусь вивести на 10 хвилинок, а комусь подобається постояти в колі знайомих-собачників та поспілкуватися. Ми гуляємо і біля дому, і в парку, і в лісі. В парку є такі зони, де люди майже не ходять, там зручно собаці робити свої справи"._

[![собаки (7)](https://mpz.brovary.org/wp-content/uploads/2015/10/sobaky-7.jpg)](https://mpz.brovary.org/wp-content/uploads/2015/10/sobaky-7.jpg)

Олександр як волонтер вже 4 роки займається пошуково-рятувальними роботами за допомогою собак. Його вихованець, чорнявий та кошлатий Фрам - товариш у активному способі життя. Коли власник обирав як дресирувати собаку, обрав не агресивні форми, не спортивні види, а саме розшукові роботи. Каже, це і цікаво, і корисно. Наразі співпрацює з [Українською асоціацією рятівників](http://sardogsteam.2x2forum.com/t30-topic): коли губляться люди, родичі звертаються до правоохоронців, але далеко не завжди ті активно шукають людину, ще й з собаками, тоді в нагоді стають волонтери. Вони можуть шукати загублених цілими групами, з собаками, в лісі - це ефективніше, ніж звичайна робота міліції.

\[caption id="attachment\_47975" align="aligncenter" width="600"\][![собаки (10)](https://mpz.brovary.org/wp-content/uploads/2015/10/sobaky-10.jpg)](https://mpz.brovary.org/wp-content/uploads/2015/10/sobaky-10.jpg) Фрам не лише чарівний пес, він ще й рятує людей\[/caption\]

_"_Д_екілька років тому в парку вже облаштували майданчик, 20 на 15 метрів, поставили огорожу, бум\*. Але згодом огорожа розвалилася, сітку розтащили, бумом ніхто не користується, він зависокий та завузький, -_ розповідає Олександр про непопулярний серед собачників майданчик у парку "Перемога".

> \* Бум, бар'єр, сходи - обладнання для тренування собак

_"Такий майданчик нам не потрібен,_ - продовжує він. - _Хіба що це буде дуже великий, гарно оснащений, з тренером, як у кінологічних клубах. Але це нереально, аби він функціонував безкоштовно, бо якісне обладнання дороге, треба охорона, підтримання у порядку, тренер - проте це вже буде тренувальний, кінологічний майданчик, а не для вигулу. Можна, до речі, фінансувати це з податків на тварин, або брати гроші за вхід. Але хто його платить, той податок?"._

\[caption id="attachment\_47976" align="aligncenter" width="600"\][![собаки (11)](https://mpz.brovary.org/wp-content/uploads/2015/10/sobaky-11.jpg)](https://mpz.brovary.org/wp-content/uploads/2015/10/sobaky-11.jpg) Перехожі здоровкаються з Фрамом\[/caption\]

_"А самі лише собачі вбиральні, типу стовпчик, на якому висять поліетиленові пакетики, не вирішить питання санітарії,_ - впевнений Олександр. - _Потрібно навчати та привчати людей: і добрим демонстративним прикладом, і включенням годин "про це" у програму кінологічних шкіл, і контролем"._

\[caption id="attachment\_47974" align="aligncenter" width="600"\][![собаки (9)](https://mpz.brovary.org/wp-content/uploads/2015/10/sobaky-9.jpg)](https://mpz.brovary.org/wp-content/uploads/2015/10/sobaky-9.jpg) Олександр - свідомий власник: прибирає за своїм собакою\[/caption\]

В Олександра вже є ідеї: можна роздавати собачникам легкі накидки з написами "Я прибираю за своїм собакою", або до поводку-рулетки чіпляти пакетик з таким же надписом, а в пакетику - рукавички та поліетиленовий пакетик для екскрементів. Каже, коли був за кордоном, бачив багато людей з такими рулетками та пакетиками. Особливо це доречно у великих містах, де проблеми із зеленими зонами.

[![собаки (8)](https://mpz.brovary.org/wp-content/uploads/2015/10/sobaky-8.jpg)](https://mpz.brovary.org/wp-content/uploads/2015/10/sobaky-8.jpg)

Також можна чіпляти собаці на шию жетон з надписом "Я заплатив податки", і кожного року видавати новий жетон, іншого кольору. Це повинно бути почесним, заплатити податки, виконувати правила, вважає Олександр. А всі зібрані кошти потрібно спрямовувати на інфраструктуру для собак: на майданчики, на "вбиральні", на пакетики тощо. _"Я хочу платити податки, але я хочу й бачити, куди їх витрачають",_ - каже чоловік.

\[caption id="attachment\_47977" align="aligncenter" width="600"\][![собаки (12)](https://mpz.brovary.org/wp-content/uploads/2015/10/sobaky-12.jpg)](https://mpz.brovary.org/wp-content/uploads/2015/10/sobaky-12.jpg) Це знущання над собакою, а не майданчик, впевнений Олександр\[/caption\]

**Столичний приклад**

У столиці з літа триває досить успішний експеримент по встановленню собачих вбиралень від громадської організації ["Це наш Київ"](https://www.facebook.com/nashkyiv.org/). Активісти послідовно проводять освітню та рекламну кампанію і навіть створили інтерактивну [карту](http://nashkyiv.org/) подібних вбиралень. На досягнутому зупинятися не збираються, у планах - встановити в місті 100 собачих вбиралень до кінця року. Починався проект при підтримці голови Печерської РДА, але згодом отримав фінансування від громади.

Така собача вбиральня складається з трьох блоків: рекламна інформація з написами "Собача вбиральня" і "Будь ласка, приберіть за своїм вихованцем", диспенсер на 500 пакетів з інструкцією і урна (маленька на 40 л – для дворів і велика на 80 л – для парків). Вартість однієї вбиральні – приблизно 2500-3000 грн, а одного пакетика – 35 коп.

\[caption id="attachment\_49333" align="aligncenter" width="400"\][![12074769_415276568664473_6297144915176625127_n](https://mpz.brovary.org/wp-content/uploads/2015/12/12074769_415276568664473_6297144915176625127_n.jpg)](https://mpz.brovary.org/wp-content/uploads/2015/12/12074769_415276568664473_6297144915176625127_n.jpg) Собача вбиральня у Києві\[/caption\]

Проте, встановлять в Броварах майданчики та собачі вбиральні чи ні, за бюджетні чи за громадські кошти - допомогти місту бути чистим в змозі кожен власник собаки.

\[caption id="attachment\_49335" align="aligncenter" width="600"\][![11800462_394001734125290_2656759044987757830_n](https://mpz.brovary.org/wp-content/uploads/2015/12/11800462_394001734125290_2656759044987757830_n.jpg)](https://mpz.brovary.org/wp-content/uploads/2015/12/11800462_394001734125290_2656759044987757830_n.jpg) Шведська принцеса, герцогиня Гельсингландська і Гестрикландська прибирає за своїм собакою\[/caption\]

**Фото - Світлани Яцив, автора та зі сторінки ГО "Це наш Київ"**
