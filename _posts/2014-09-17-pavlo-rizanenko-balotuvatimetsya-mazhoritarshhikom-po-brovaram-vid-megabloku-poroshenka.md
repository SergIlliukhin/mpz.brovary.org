---
title: "Павло Різаненко балотуватиметься в окрузі №97 від мегаблоку Порошенка"
date: 2014-09-17
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "novini"
  - "okrug-97"
  - "parlamentski-vibori-2014"
coverImage: "wp-content/uploads/2014/09/rpo2.jpg"
---

**[![rpo2](https://mpz.brovary.org/wp-content/uploads/2014/09/rpo2.jpg)](https://mpz.brovary.org/wp-content/uploads/2014/09/rpo2.jpg)Народний депутат Павло Різаненко висунутий Блоком Петра Порошенка в якості узгодженого мажоритарного кандидата по 97-му виборчому округу, до якого входять Бровари, Броварський район, Баришівський район та Березань. Про це було оголошено під час з’їзду Блоку Петра Порошенка, що відбувся 14 вересня у Києві. Того ж дня цю інформацію підтвердив сам Павло Різаненко [на своїй сторінці у Фейсбук.](https://www.facebook.com/pavlo.rizanenko/posts/528095640624488)**

Нагадаємо, що 2012 року Павло Різаненко також балотувався кандидатом-мажоритарщиком по виборчому округу з центром у Броварах. Тоді головними конкурентами «ударівця» були **Сергій Федоренко** від Партії регіонів, самовисуванець **Дмитро Ратніков**, самовисуванець **Микола Семеняка** (кандидат від Березані), та кандидат від «Батьківщини» **Олег Кищук**, який згодом зняв свою кандидатуру на користь Різаненка. Виборчі перегони 2012 року в Броварах стали одними з найскандальніших в Україні через системні порушення законодавства з боку провладних кандидатів, масоване застосування адмінресурсу на користь кандидатів від ПР та їхніх технічних сателітів, переслідування опозиції з боку кримінальних угруповань та міліції. Не зважаючи на це, Різаненко здобув беззаперечну перемогу в окрузі, [отримавши майже 32 тисячі голосів](https://mpz.brovary.org/viborchi-bataliyi-u-brovarah-zaversheno-tsvk-viznala-rizanenka-peremozhtsem/), вдвічі випередивши свого найближчого конкурента Миколу Семеняку.
