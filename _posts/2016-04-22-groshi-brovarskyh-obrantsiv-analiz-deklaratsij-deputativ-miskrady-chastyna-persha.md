---
title: "Гроші броварських обранців: аналіз декларацій депутатів міськради. Частина перша"
date: 2016-04-22
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "bmr"
  - "brovary"
  - "vibir-redaktsiyi"
  - "deklaratsiyi"
  - "demalyans"
  - "deputati"
  - "novini"
  - "solidarnist"
  - "ukrop"
coverImage: "wp-content/uploads/2016/04/3-3.jpg"
---

**Лише 17 з 36 броварських депутатів подали свої декларації про доходи в апарат броварської міськради до 1 квітня, як того вимагає антикорупційне законодавство. Водночас більша частина міської ради – 19 народних обранців – [проігнорували вимогу закону і станом на 4 квітня свої документи не надали.](https://mpz.brovary.org/bilshist-brovarskyh-deputativ-pryhovuyut-svoyi-deklaratsiyi/) Про це йдеться у відповіді Сектору доступу до публічної інформації БМР, наданої на інформаційний запит «Маєш право знати».**

> Згідно зі ст. 45 Закону України «По запобігання корупції», депутати місцевих ради зобов’язані подати свої декларації про майно та доходи за минулий рік до 1 квітня поточного року. 4 квітня «Маєш право знати» звернулося до Сектору доступу до публічної інформації Броварської міської ради з офіційним запитом, в якому ми просили надати копії усіх декларацій броварських депутатів.

11 квітня ми отримали відповідь, у якій йшлося про те, що з 36 депутатів Броварської міської ради лише 17 надали свої декларації до апарату міськради – менше половини від загального складу. 18 квітня ми отримали копії усіх поданих у визначений законом термін, декларацій.

**Демократичний Альянс**

[![606AHM9](https://mpz.brovary.org/wp-content/uploads/2016/04/606AHM9.png)](https://mpz.brovary.org/wp-content/uploads/2016/04/606AHM9.png)

Єдиною фракцією броварської міської ради, представники якої у повному складі вчасно подали свої декларації про майно та доходи стала фракція «Демократичного Альянсу», а саме депутати **Аліна Дяченко, Андрій Саук та Олег Берестовий.**

Лідер фракції **Аліна Дяченко** у минулому році задекларувала 113290 грн. офіційного доходу, з яких 98 тисяч – заробітна платня. Окрім того Дяченко отримала 2441 гривень дивідентів та майже 13 тисяч – доходу від незалежної професійної діяльності. Таким чином статки лідера найбільш фінансово дисциплінованої фракції зросли на 27 тисяч у порівнянні з попереднім роком.

[![ad1](https://mpz.brovary.org/wp-content/uploads/2016/04/ad1.jpg)](https://mpz.brovary.org/wp-content/uploads/2016/04/ad1.jpg)

[![ad2](https://mpz.brovary.org/wp-content/uploads/2016/04/ad2.jpg)](https://mpz.brovary.org/wp-content/uploads/2016/04/ad2.jpg)

[![ad3](https://mpz.brovary.org/wp-content/uploads/2016/04/ad3.jpg)](https://mpz.brovary.org/wp-content/uploads/2016/04/ad3.jpg)

[![ad4](https://mpz.brovary.org/wp-content/uploads/2016/04/ad4.jpg)](https://mpz.brovary.org/wp-content/uploads/2016/04/ad4.jpg)

[![ad5](https://mpz.brovary.org/wp-content/uploads/2016/04/ad5.jpg)](https://mpz.brovary.org/wp-content/uploads/2016/04/ad5.jpg)

[![ad6](https://mpz.brovary.org/wp-content/uploads/2016/04/ad6.jpg)](https://mpz.brovary.org/wp-content/uploads/2016/04/ad6.jpg)

Як і раніше, Дяченко володіє двома земельними ділянками на 1500 та 2500 кв. м., але минулого року придбала ще й квартиру загальною площею 52, 7 кв.м: як вказано в декларації, депутат заплатила за неї лише 100 тисяч гривень. Склад автопарку Аліни Олексіївни лишився без змін: все та ж Toyota Corolla 2003 року. Окрім того депутат задекларувала 20 тис. грн. на банківських рахунках, половину з яких вклала саме минулого року. Також депутат вказала 12200 гривень внеску у недержавне пенсійне забезпечення.

Дещо збагатів у порівнянні з попереднім роком і екс-кандидат в мери від «ДемАльянсу» **Андрій Саук:** він задекларував майже 144 тисячі сукупного доходу проти майже 109 тисяч у 2014-му. Цього разу Саук у декларації зазначив і статки родини: у 2015-му вони склали 39519 гривень.

[![as1](https://mpz.brovary.org/wp-content/uploads/2016/04/as1.jpg)](https://mpz.brovary.org/wp-content/uploads/2016/04/as1.jpg)

[![as2](https://mpz.brovary.org/wp-content/uploads/2016/04/as2.jpg)](https://mpz.brovary.org/wp-content/uploads/2016/04/as2.jpg)

[![as3](https://mpz.brovary.org/wp-content/uploads/2016/04/as3.jpg)](https://mpz.brovary.org/wp-content/uploads/2016/04/as3.jpg)

[![as4](https://mpz.brovary.org/wp-content/uploads/2016/04/as4.jpg)](https://mpz.brovary.org/wp-content/uploads/2016/04/as4.jpg)

[![as5](https://mpz.brovary.org/wp-content/uploads/2016/04/as5.jpg)](https://mpz.brovary.org/wp-content/uploads/2016/04/as5.jpg)

[![as6](https://mpz.brovary.org/wp-content/uploads/2016/04/as6.jpg)](https://mpz.brovary.org/wp-content/uploads/2016/04/as6.jpg)

[![as7](https://mpz.brovary.org/wp-content/uploads/2016/04/as7.jpg)](https://mpz.brovary.org/wp-content/uploads/2016/04/as7.jpg)

Із нерухомістю у голови ОСББ все стабільно: та ж квартира на 75 «квадратів» та дві земельні ділянки на 12 та 11 «соток». Власного авто Саук досі не має, зате у власності сім'ї декларанта – RenaultClio Symbol 2007-го року. Крім того Андрій Миколайович має депозит у банку на 60 тисяч і так само, як і колега по фракції Дяченко, депутат відкладає на недержавну пенсію: у 2015 році він зробив внесок 1200 гривень.

Наймолодший депутат міської ради **Олег Берестовий** як і минулого разу, в якості річного доходу не задекларував жодної гривні. Сім'я Берестового також заробила небагато – всього 65 тисяч за 12 місяців.

[![ob1](https://mpz.brovary.org/wp-content/uploads/2016/04/ob1.jpg)](https://mpz.brovary.org/wp-content/uploads/2016/04/ob1.jpg)

[![ob2](https://mpz.brovary.org/wp-content/uploads/2016/04/ob2.jpg)](https://mpz.brovary.org/wp-content/uploads/2016/04/ob2.jpg)

[![ob3](https://mpz.brovary.org/wp-content/uploads/2016/04/ob3.jpg)](https://mpz.brovary.org/wp-content/uploads/2016/04/ob3.jpg)

[![ob4](https://mpz.brovary.org/wp-content/uploads/2016/04/ob4.jpg)](https://mpz.brovary.org/wp-content/uploads/2016/04/ob4.jpg)

[![ob5](https://mpz.brovary.org/wp-content/uploads/2016/04/ob5.jpg)](https://mpz.brovary.org/wp-content/uploads/2016/04/ob5.jpg)

Водночас Берестовий володіє, вочевидь, часткою квартири загальною площею частки в 11,5 кв. м, а члени його сім'ї – квартирою на 23 «квадрати» та двома земельними ділянками площею 0,9 га та 2,5 га. Поруч з цим Олег Берестовий має у власності авто: дволітровий Seat Ibiza 2007-го року.

**БПП-Солідарність**

[![NkrtT3e](https://mpz.brovary.org/wp-content/uploads/2016/04/NkrtT3e-1.png)](https://mpz.brovary.org/wp-content/uploads/2016/04/NkrtT3e-1.png)

Голова фракції «Солідарність» **Євген Гредунов** цього року на подав декларацію вчасно, як того вимагає закон до 1 квітня. Він став єдиним депутатом президентської фракції, який не подав свою декларацію в апарат ради.

Заступник голови фракції, власник ТОВ «Бровари-Вторма» **Леонід Черепейник** у 2015-му році задекларував 1 мільйон 936124 гривні сукупного доходу – майже на півмільйона більше, ніж роком раніше. Переважну більшість коштів Черепейник отримав завдяки підприємницькій діяльності (1,47 млн.), ще 141 тисячу складає зарплата, 200 тис., - дивіденди і проценти, 33 тисячі – дохід від передачі в оренду та 90 тис. – «інші доходи. Побагатшала і родина депутата: минулого року члени сім’ї Черепейника заробили  1,57 млн. проти 1,14 млн. роком раніше.

[![l42](https://mpz.brovary.org/wp-content/uploads/2016/04/l42.jpg)](https://mpz.brovary.org/wp-content/uploads/2016/04/l42.jpg)

[![l43](https://mpz.brovary.org/wp-content/uploads/2016/04/l43.jpg)](https://mpz.brovary.org/wp-content/uploads/2016/04/l43.jpg)

[![l44](https://mpz.brovary.org/wp-content/uploads/2016/04/l44.jpg)](https://mpz.brovary.org/wp-content/uploads/2016/04/l44.jpg)

[![l45](https://mpz.brovary.org/wp-content/uploads/2016/04/l45.jpg)](https://mpz.brovary.org/wp-content/uploads/2016/04/l45.jpg)

[![l46](https://mpz.brovary.org/wp-content/uploads/2016/04/l46.jpg)](https://mpz.brovary.org/wp-content/uploads/2016/04/l46.jpg)

У власності депутата з’явилася нова квартира загальною площею 30,2 кв.м., придбана за 428 тис. гривень. Інших придбань нерухомості цьогоріч у Черепейника не було: ті ж самі три земельні ділянки 1680, 1000, та 1950 кв. м. у власності самого депутата, а також ще дві ділянки 500 та 1000 кв. м і будинок на 276,8 «квадратів» у вланості сімї. Автопарк депутата і сімї – також «минулорічний»: Mercedes-Benz ML 350, Volkswagen Caddy та чотири вантажних авто: TATA, Daimler Benz і три Renault.

Доходи іншого депутата від «Солідарності» - **Сергія Батюка** – за звітний рік значно зменшилися: у 2015-му він задекларував всього 529 тисяч проти 875 тис. у 2014-му. Доходи дружини лишилися незмінними: все ті ж 57600 грн. на рік.

[![l41](https://mpz.brovary.org/wp-content/uploads/2016/04/l41.jpg)](https://mpz.brovary.org/wp-content/uploads/2016/04/l41.jpg)

[![sb2](https://mpz.brovary.org/wp-content/uploads/2016/04/sb2.jpg)](https://mpz.brovary.org/wp-content/uploads/2016/04/sb2.jpg)

[![sb3](https://mpz.brovary.org/wp-content/uploads/2016/04/sb3.jpg)](https://mpz.brovary.org/wp-content/uploads/2016/04/sb3.jpg)

[![sb4](https://mpz.brovary.org/wp-content/uploads/2016/04/sb4.jpg)](https://mpz.brovary.org/wp-content/uploads/2016/04/sb4.jpg)

[![sb5](https://mpz.brovary.org/wp-content/uploads/2016/04/sb5.jpg)](https://mpz.brovary.org/wp-content/uploads/2016/04/sb5.jpg)

Не змінилася і ситуація з нерухомістю: як і раніше Сергій Батюк з дружиною володіє двома квартирами на 56 та 27 «квадрати». Значно зменшилися депозитні накопичення депутата: у 2014-му їх було 360 тисяч, а за рік стало всього 7174 гривні. Автомобілів у Батюка як не було, так і не з’явилося і зараз.

Дещо зросли статки новообраного депутата від БПП **Валерія Іваненка:** цьогоріч Валерій Іванович загалом отримав 129 тис. прибутку проти 102 тисяч у 2014-му. Офіційні доходи членів сім’ї Іваненка не змінилися: все ті ж 18 тисяч на рік. Не придбав у цьому році Іваненко ні землі, ні нерухомості: у депутата 600 кв. м земельна ділянка та будинок на 135 кв. м., у членів сім’ї – будинок на 50,2 кв.м та квартира на 54 кв. м.

[![vi1](https://mpz.brovary.org/wp-content/uploads/2016/04/vi1.jpg)](https://mpz.brovary.org/wp-content/uploads/2016/04/vi1.jpg)

[![vi2](https://mpz.brovary.org/wp-content/uploads/2016/04/vi2.jpg)](https://mpz.brovary.org/wp-content/uploads/2016/04/vi2.jpg)

[![vi3](https://mpz.brovary.org/wp-content/uploads/2016/04/vi3.jpg)](https://mpz.brovary.org/wp-content/uploads/2016/04/vi3.jpg)

[![vi4](https://mpz.brovary.org/wp-content/uploads/2016/04/vi4.jpg)](https://mpz.brovary.org/wp-content/uploads/2016/04/vi4.jpg)

[![vi5](https://mpz.brovary.org/wp-content/uploads/2016/04/vi5.jpg)](https://mpz.brovary.org/wp-content/uploads/2016/04/vi5.jpg)

[![vi6](https://mpz.brovary.org/wp-content/uploads/2016/04/vi6.jpg)](https://mpz.brovary.org/wp-content/uploads/2016/04/vi6.jpg)

А от нове авто у Валерія Івановича минулого року з’явилося: Hyundai Elantra 2015-го року випуску. Водночас кудись подівся елітний п’ятилітровий «гелік»: Meredec-Benz GL 500, задекларований членами сім’ї попереднього звітного року.

Майже на одному рівні з попереднім роком залишились і доходи депутата **Галини Негоди:** у 2014 Галина Василівна задекларувала 13464 гривні сукупного доходу, цього разу – 14976 гривень, водночас у декларації не зазначено джерело цього доходу.

[![gn1](https://mpz.brovary.org/wp-content/uploads/2016/04/gn1.jpg)](https://mpz.brovary.org/wp-content/uploads/2016/04/gn1.jpg)

[![gn2](https://mpz.brovary.org/wp-content/uploads/2016/04/gn2.jpg)](https://mpz.brovary.org/wp-content/uploads/2016/04/gn2.jpg)

[![gn3](https://mpz.brovary.org/wp-content/uploads/2016/04/gn3.jpg)](https://mpz.brovary.org/wp-content/uploads/2016/04/gn3.jpg)

[![gn4](https://mpz.brovary.org/wp-content/uploads/2016/04/gn4.jpg)](https://mpz.brovary.org/wp-content/uploads/2016/04/gn4.jpg)

[![gn5](https://mpz.brovary.org/wp-content/uploads/2016/04/gn5.jpg)](https://mpz.brovary.org/wp-content/uploads/2016/04/gn5.jpg)

Як і раніше, депутат Негода володіє пятою частиною 69-«метрової» квартири, не маючи при цьому ні будинків, ні земельних ділянок. Авто Галина Василівна також не придбала.

Ще меншими стали офіційні доходи у депутата **Ірини Веремчук:** згідно з декларацією, у минулому році вона отримала всього 20765 гривень, хоч і в минулому мала не набагато більше – 31 тисячу. Цікаво, що левову частку цих коштів – 19780 грн. Веремчук задекларувала як «інші види доходів», позаяк офіційна річна зарплата становила менше тисячі. У чоловіка Ірини доходи лишилися приблизно на тому ж рівні: майже 119 тис. у 2015-му проти 137 тис. у 2014-му.

[![iv1](https://mpz.brovary.org/wp-content/uploads/2016/04/iv1.jpg)](https://mpz.brovary.org/wp-content/uploads/2016/04/iv1.jpg)

[![iv2](https://mpz.brovary.org/wp-content/uploads/2016/04/iv2.jpg)](https://mpz.brovary.org/wp-content/uploads/2016/04/iv2.jpg)

[![iv3](https://mpz.brovary.org/wp-content/uploads/2016/04/iv3.jpg)](https://mpz.brovary.org/wp-content/uploads/2016/04/iv3.jpg)

[![iv4](https://mpz.brovary.org/wp-content/uploads/2016/04/iv4.jpg)](https://mpz.brovary.org/wp-content/uploads/2016/04/iv4.jpg)

[![iv5](https://mpz.brovary.org/wp-content/uploads/2016/04/iv5.jpg)](https://mpz.brovary.org/wp-content/uploads/2016/04/iv5.jpg)

Нічого не змінилося і щодо нерухомості: депутат Веремчук володіє земельною ділянкою площею 1549 кв. м. та будинком на 37 «квадратів». Авто також лишилося попереднє: Peugeot 307 2007-го року.

Протягом останнього року так і не зявилося жодного стабільного офіційного доходу у депутата **Володимира Опалька:** п. Володимир не задекларував ні копійки у 2015-му, так само як роком раніше (хоч і зазначає, що отримав 13 тис. страхових виплат). Сім'я Опалька також не розкошує: все ті ж 95 тисяч на рік.

[![vo1](https://mpz.brovary.org/wp-content/uploads/2016/04/vo1.jpg)](https://mpz.brovary.org/wp-content/uploads/2016/04/vo1.jpg)

[![vo2](https://mpz.brovary.org/wp-content/uploads/2016/04/vo2.jpg)](https://mpz.brovary.org/wp-content/uploads/2016/04/vo2.jpg)

[![vo3](https://mpz.brovary.org/wp-content/uploads/2016/04/vo3.jpg)](https://mpz.brovary.org/wp-content/uploads/2016/04/vo3.jpg)

[![vo4](https://mpz.brovary.org/wp-content/uploads/2016/04/vo4.jpg)](https://mpz.brovary.org/wp-content/uploads/2016/04/vo4.jpg)

[![vo5](https://mpz.brovary.org/wp-content/uploads/2016/04/vo5.jpg)](https://mpz.brovary.org/wp-content/uploads/2016/04/vo5.jpg)

Як і попереднього разу депутат Опалько задекларував одну квартиру або її частку загальною площею 16,4 «квадрати», а в членів його родини – земельна ділянка на 15 «соток», будинок на 86 та квартира на 33 «квадрати». В автопарку Опальків – лише древній Volkswagen Vento1995 року випуску.

**УКРОП**

[![x1yebvC](https://mpz.brovary.org/wp-content/uploads/2016/04/x1yebvC.jpg)](https://mpz.brovary.org/wp-content/uploads/2016/04/x1yebvC.jpg)

Лідера фракції УКРОП **Петра Бабича**, судячи з поданої декларації, у минулому році спіткала справжня фінансова катастрофа: його дохід у порівнянні з 2014-им роком зменшився приблизно у вісім разів. Нагадаємо, що у попередній декларації Бабич заявив про річний дохід у сумі 1,62 млн. гривень, але щойно став депутатом, його офіційні доходи опустилися до 200 тисяч гривень, з яких лише 51 тисячу складає зарплата, в той час як інші кошти – дохід від відчудження майна. Родина Бабича за 12 місяців заробила ще менше – всього 15820 гривень.

[![pb1](https://mpz.brovary.org/wp-content/uploads/2016/04/pb1.jpg)](https://mpz.brovary.org/wp-content/uploads/2016/04/pb1.jpg)

[![pb2](https://mpz.brovary.org/wp-content/uploads/2016/04/pb2.jpg)](https://mpz.brovary.org/wp-content/uploads/2016/04/pb2.jpg)

[![pb3](https://mpz.brovary.org/wp-content/uploads/2016/04/pb3.jpg)](https://mpz.brovary.org/wp-content/uploads/2016/04/pb3.jpg)

[![pb4](https://mpz.brovary.org/wp-content/uploads/2016/04/pb4.jpg)](https://mpz.brovary.org/wp-content/uploads/2016/04/pb4.jpg)

[![pb5](https://mpz.brovary.org/wp-content/uploads/2016/04/pb5.jpg)](https://mpz.brovary.org/wp-content/uploads/2016/04/pb5.jpg)

Дотепер Петро Іванович не спромігся ані придбати квартиру, ні збудувати будинок, володіє лише 1250 кв.м землі. Дружина Бабича більш заможна: утримує квартиру на 129 «квадратів» і має 20 «соток» землі. Водночас голова фракції УКРОП має у власності Volkswagen Touareg 2008 року випуску, а ще – два МАЗи та один КрАЗ. У власності дружини – Toyota RAV-4, 2004 року.

Значно багатшим за Бабича є його колега по фракції **Микола Зінченко**, котрий нещодавно [звинувачувався у порушенні антикорупційного законодавства](https://mpz.brovary.org/prokuratura-pidozryuye-brovarskogo-deputata-u-koruptsiyi-pry-prodazhu-zemli/). Минулого року Микола Андрійович задекларував 3,51 мільйони гривень, що дозволило йому стати офіційно найбагатшим броварським депутатом. З цієї суми лише 38 тисяч – зарплата, увесь інший дохід отриманий від підприємницької діяльності. Прикметно, що до моменту отримання депутатського мандату, Зінченко жив значно скромніше: у 2014-му його річний дохід складав лише 66455 гривень. Родина Зінченка отримала значно менший прибуток: лише 38204 гривні за рік.

[![mz1](https://mpz.brovary.org/wp-content/uploads/2016/04/mz1.jpg)](https://mpz.brovary.org/wp-content/uploads/2016/04/mz1.jpg)

[![mz2](https://mpz.brovary.org/wp-content/uploads/2016/04/mz2.jpg)](https://mpz.brovary.org/wp-content/uploads/2016/04/mz2.jpg)

[![mz3](https://mpz.brovary.org/wp-content/uploads/2016/04/mz3.jpg)](https://mpz.brovary.org/wp-content/uploads/2016/04/mz3.jpg)

[![mz4](https://mpz.brovary.org/wp-content/uploads/2016/04/mz4.jpg)](https://mpz.brovary.org/wp-content/uploads/2016/04/mz4.jpg)

[![mz5](https://mpz.brovary.org/wp-content/uploads/2016/04/mz5.jpg)](https://mpz.brovary.org/wp-content/uploads/2016/04/mz5.jpg)

[![mz6](https://mpz.brovary.org/wp-content/uploads/2016/04/mz6.jpg)](https://mpz.brovary.org/wp-content/uploads/2016/04/mz6.jpg)

Натомість родичі Миколи Зінченка за останній рік обзавелись величезним будинком площею 415 кв.м та земельною ділянкою на 780 кв. м. Аналогічну нерухомість і землю, до речі, задекларував і сам депутат Зінченко. Окрім того, у рік отримання депутатського мандату Микола Андрійович за 390 тисяч придбав собі Volkswagen Touareg 2006 року на додачу до КАМАЗу та Renault Master, які були у нього у в попередній рік. Також депутат Зінченко задекларував 2,69 млн. внеску до статутного капіталу товариства, 825 тисяч з яких він вніс у 2015-му році.

Третій і останній депутат фракції УКРОП – **Андрій Білоконь** – не подав свою декларацію про доходи.

_**У наступній частині читайте аналіз декларацій депутатів від фракцій «Єдність», «Самопоміч», «Свобода», «Батьківщина» та позафракційних депутатів**_
