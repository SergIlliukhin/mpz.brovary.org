---
title: "Виконком вказав партіям на їх місце"
date: 2012-08-02
author: 
  username: "SergIlliukhin"
  display_name: "Сергій Іллюхін"
tags: 
  - "varta"
  - "vibori"
  - "vykonkom"
  - "groza"
  - "gromadskiy-zahist-kiyivshhini"
  - "kravets"
  - "nyemchyna"
  - "nameti"
  - "novini"
  - "partiya"
  - "partiya-regioniv"
  - "rizanenko"
---

[![](https://mpz.brovary.org/wp-content/uploads/2012/08/1_Grushevskogo-15A.jpg "Місця для встановлення агітаційних наметів: Грушевського 15А")](https://mpz.brovary.org/wp-content/uploads/2012/08/1_Grushevskogo-15A.jpg)**Виконавчий комітет Броварської міської ради визначив місця на території міста Бровари для встановлення агітаційних наметів.**

Згідно рішення виконавчого комітету [№349 від 30.07.2012](http://docs.pravo-znaty.org.ua/p3702/30.07.2012/349 "Рішення виконавчого комітету"), на території міста Бровари визначено наступні місця для встановлення агітаційних наметів: \* вул. Грушевського, 15-а; \* вул. Чкалова, 5-а; Рішення стосується всіх суб’єктів виборчого процесу, які мають намір розмістити агітаційні намети. Встановлення наметів в інших місцях, не передбачених рішенням, заборонено.

[![](https://mpz.brovary.org/wp-content/uploads/2012/08/7_CHkalova-5A.jpg "Місця для встановлення агітаційних наметів: Чкалова 5А")](https://mpz.brovary.org/wp-content/uploads/2012/08/7_CHkalova-5A.jpg)[![](https://mpz.brovary.org/wp-content/uploads/2012/08/5_CHkalova-5A.jpg "Місця навпроти вул.Чкалова 5А")](https://mpz.brovary.org/wp-content/uploads/2012/08/5_CHkalova-5A.jpg)

Це рішення виконавчого комітету стало логічним продовженням цілої серії заборон: протягом останніх кількох місяців виконком неодноразово забороняв розміщення інформаційних наметів, громадських та юридичних приймалень на вулицях міста. Зокрема це стосувалося [ГО "Броварська ВАРТА"](http://docs.pravo-znaty.org.ua/p2347/23.05.2012/236), [Соціалістичної партії України](http://docs.pravo-znaty.org.ua/p2348/23.05.2012/235), [ВО "Батьківщина"](http://docs.pravo-znaty.org.ua/p3094/15.06.2012/285), [ГО «Громадський Захист Київщини»](http://docs.pravo-znaty.org.ua/p3699/26.07.2012/344).

Виняток становить лише "Партія Регіонів" - встановити намети їм [дозволили на весь період](http://docs.pravo-znaty.org.ua/p3657/20.07.2012/343) виборчої кампанії (до 26.10.2012 включно). І не один намет, а одразу десять: у найлюдніших місцях, в тому числі і у самому центрі: \* по вул. Красовського, 25/1 (біля ТЦ „Форум”) – 1 намет; \* по вул. Короленка, 60 (біля ТЦ „Форум”) – 1 намет; \* по бульв. Незалежності, 13 - 1 намет; \* на майдані Свободи (біля ЦПЗ № 9 КОД УДППЗ „Укрпошта”) – 2 намети; \* по вул. Кірова, 1 (біля скверу ім.Т.Г.Шевченка) – 1 намет; \* по вул. 1-го Травня, 27а (в районі Геологорозвідки) – 1 намет; \* по вул. Гагаріна, 1 – 1 намет; \* по вул. Черняховського, 27 (біля магазину „Рибалка”) – 1 намет; \* по вул. Кірова, 90 (біля магазину „АТБ”) – 1 намет

Така нерівність суб'єктів виборчого процесу перед законом виглядає дуже дивно, особливо на фоні того, що 30 липня Голова Київської ОДА [Анатолій Присяжнюк наголосив](http://www.unian.ua/news/517671-kijivskiy-gubernator-obitsyae-scho-vibori-budut-zrazkovimi.html) на нараді, що _Київська область має стати взірцем додержання норм чинного виборчого законодавства, а всі політичні сили та «мажоритарні» кандидати повинні мати рівні можливості для ведення передвиборчої агітації_.

Слід зазначити, що на заборони міськвиконкому політичні партії та громадські організації не звертають уваги. В ході рейду броварськими вулицями нашими журналістами було помічено чимало інформаційних наметів у невизначених для цього виконкомом місцях.

[![](https://mpz.brovary.org/wp-content/uploads/2012/08/12_Nameti-Batkivshhini-na-Nezalezhnosti-13.jpg "Намети Батьківщини на Незалежності 13")](https://mpz.brovary.org/wp-content/uploads/2012/08/12_Nameti-Batkivshhini-na-Nezalezhnosti-13.jpg)[![](https://mpz.brovary.org/wp-content/uploads/2012/08/16_Nameti-Batkivshhini-na-Krasovskogo-bilya-Forumu.jpg "1Намети Батьківщини на Красовського біля Форуму")](https://mpz.brovary.org/wp-content/uploads/2012/08/16_Nameti-Batkivshhini-na-Krasovskogo-bilya-Forumu.jpg)
