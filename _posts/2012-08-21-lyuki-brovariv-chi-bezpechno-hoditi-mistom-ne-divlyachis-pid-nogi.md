---
title: "Небезпечні люки на броварських дорогах: огляд проблемних місць"
date: 2012-08-21
author: 
  username: "trydence"
  display_name: "Дмитро Карпій"
tags: 
  - "blagoustriy"
  - "brovary"
  - "brovaryi"
  - "budivnitstvo"
  - "vibir-redaktsiyi"
  - "lyuk"
  - "lyuki"
  - "nebezpeka"
  - "nedbalstvo"
  - "novini"
  - "travmatizm"
  - "halatnist"
---

[![](https://mpz.brovary.org/wp-content/uploads/2012/08/DSC099971.jpg)](https://mpz.brovary.org/wp-content/uploads/2012/08/DSC099971.jpg) Нещодавно команда «Маєш право знати» здійснила [«фоторейд» Броварами, показавши приклади недоречностей на дорогах і тротуарах міста](https://mpz.brovary.org/nedorechnosti-na-brovarskih-dorogah-zhurnalistskiy-fotoreyd/ "Недоречності на броварських дорогах: журналістський фоторейд"). Я вирішив дослідити трохи вужчу тему у цьому руслі – наявність відкритих, пошкоджених, ненадійних люків або ж їх відсутність там, де вони мають бути. Особисто я нарахував у Броварах 15 таких. Небезпека, яку вони становлять, у багатьох місцях існує вже давно, і цю проблему, на жаль, ніхто не вирішує. Водночас є й позитивні приклади, де люки належно облаштували.

**Прихована загроза**

У житті нас підстерігають купи загроз. Захворіти, травмуватися чи навіть померти можна від неякісних харчів, куплених на ринку чи у супермаркеті, в автокатастрофі чи від цеглини, яка випадково впаде з недобудованої багатоповерхівки. Але випадковість – це та річ, яку не завжди, а то й ніколи не можна передбачити. А от невстановлений люк (так, саме невстановлений, а не поцуплений чи поламаний) у недобудованому інженерному колодязі – це недбальство та халатність. Мабуть ніхто не хоче закінчити свою прогулянку у травмпункті. А така можливість є, ось яскравий приклад:

_На вул. Київській, біля автозаправки "КЛО" на Порошинці_

[![](https://mpz.brovary.org/wp-content/uploads/2012/08/DSC000471.jpg)](https://mpz.brovary.org/wp-content/uploads/2012/08/DSC000471.jpg)

[![](https://mpz.brovary.org/wp-content/uploads/2012/08/DSC000461.jpg)](https://mpz.brovary.org/wp-content/uploads/2012/08/DSC000461.jpg)

Глибина колодязя - до 1 метра, поруч іде стежка, якою активно ходять люди, а у темну пору доби без ліхтарика помітити отвір майже неможливо. За словами місцевого мешканця **Сергія** тут часто їздять велосипедисти, і він теж ним є. Про нещасні випадки хлопець не чув, але сам не раз, проїжджаючи повз це місце, ледь не в'їздив до "дірки".

Гіршим за відкритий чи відсутній люк може бути хіба що пошкоджений до такої міри, коли "що він є, що його нема" - немає різниці. Такий люк я знайшов:

_На вул. Київській (парна сторона), біля зупинки маршруток "Школа-інтернат"_

[![](https://mpz.brovary.org/wp-content/uploads/2012/08/2012-08-11-17.17.121.jpg)](https://mpz.brovary.org/wp-content/uploads/2012/08/2012-08-11-17.17.121.jpg)

Провалитися однією ногою чи колесом автівки (наїхавши і доламавши) можна і в такий люк:

_На вул. Радгоспній, 17_

[![](https://mpz.brovary.org/wp-content/uploads/2012/08/DSC099701.jpg)](https://mpz.brovary.org/wp-content/uploads/2012/08/DSC099701.jpg)

Радує, що принаймні іноді у таких люках ставлять візуальні попередження про небезпеку у вигляді палиці, обмотаної сигнальною стрічкою, адже, враховуючи рівність поверхні асфальтового покриття, люк, як і діра у ньому, можуть бути геть непомітними, перш за все, для автотранспорту.

А цей "об'єкт" ніби й виглядає надійним, але ковзає навіть від ніг перехожих. А розташований він на проїзній частині, де рухаються автомобілі:

_По вул. Пушкіна, неподалік від вул. Філатова_

[![](https://mpz.brovary.org/wp-content/uploads/2012/08/DSC099831.jpg)](https://mpz.brovary.org/wp-content/uploads/2012/08/DSC099831.jpg)

Пошкоджений люк, у який людина, скоріш за все, не провалиться, але для автомобілів така небезпека виглядає реальною, також є і в іншому місці:

_Проїзд від вул. Малокиївської, між будинками по вул. Київській, 298 та 300-А_

[![](https://mpz.brovary.org/wp-content/uploads/2012/08/DSC099551.jpg)](https://mpz.brovary.org/wp-content/uploads/2012/08/DSC099551.jpg)

А ось такі решітки зливової каналізації, вже згадані у [рейді калюжами Броварів](https://mpz.brovary.org/chomu-brovari-pislya-kozhnoyi-zlivi-peretvoryuyutsya-u-venetsiyu/ "Чому Бровари після кожної зливи перетворюються у Венецію?"), виступають вздовж значної ділянки проїзної частини вул. Київської, зокрема в районі між зупинками "Старий центр" та "Автошкола". У мене, як у інженера-будівельника, закрадається підозра, що рівень люків встановлений правильно, а неправильним є рівень асфальту, тобто - недоклали. Різниця у висотних відмітках - приблизно 4 см, а це - стандартна товщина одного шару асфальтобетонного покриття. Неважко уявити, які "приємні" відчуття можна отримати, їдучи у маршрутці, що випадково наскочила на таку решітку.

_На вул. Київській (парна сторона), поблизу зуп. "Вітерець"_

[![](https://mpz.brovary.org/wp-content/uploads/2012/08/DSC000361.jpg)](https://mpz.brovary.org/wp-content/uploads/2012/08/DSC000361.jpg)

Існують також і "втоплені" люки, об приямки яких неважко перечепитися. Цей люк розташований на зупинці маршруток, де постійно ходять люди:

_На вул. Київській (парна сторона), зуп. "Вітерець"_

[![](https://mpz.brovary.org/wp-content/uploads/2012/08/DSC000371.jpg)](https://mpz.brovary.org/wp-content/uploads/2012/08/DSC000371.jpg)

Щоправда, нещодавно тут були розпочаті будівельно-ремонтні роботи. Можливо, найближчим часом люк та всю зупинку приведуть до ладу - будемо слідкувати.

**Естетика та благоустрій**

Окрім відкритих та пошкоджених люків, у місті повно прикритих будь-чим, але тільки не кришками люків. Найбільше таких знаходиться вздовж тієї ж вул. Київської, особливо по парній стороні між "Автошколою" та "Старим центром".

Ось люк, прикритий дерев'яним щитком:

_На вул. Київській (парна сторона), між зупинками "Старий центр" та "Пекарня"_

[![](https://mpz.brovary.org/wp-content/uploads/2012/08/DSC000151.jpg)](https://mpz.brovary.org/wp-content/uploads/2012/08/DSC000151.jpg)

Цей - забитий дерев'яними колодами:

_На вул. Київській (парна сторона), між зупинками "Старий центр" та "Пекарня"_

[![](https://mpz.brovary.org/wp-content/uploads/2012/08/DSC00011.jpg)](https://mpz.brovary.org/wp-content/uploads/2012/08/DSC00011.jpg)

Цей - прикритий тонколистовою металекою кришкою:

_Біля будинку по вул. Кірова, 27_

[![](https://mpz.brovary.org/wp-content/uploads/2012/08/DSC099911.jpg)](https://mpz.brovary.org/wp-content/uploads/2012/08/DSC099911.jpg)

Стати на такий люк - можна, а от проїхатися навряд. Розташований він на тротуарі, але машини у тому місці - не рідкість.

Цей - прикритий бетонною плитою просто посеред проїзду:

_Біля будинку по вул. Грушевського, 11_

[![](https://mpz.brovary.org/wp-content/uploads/2012/08/DSC099961.jpg)](https://mpz.brovary.org/wp-content/uploads/2012/08/DSC099961.jpg)

А цей - забитий автомобільними шинами:

_Проїзд біля будинку по вул. Грушевського, 17-В_

[![](https://mpz.brovary.org/wp-content/uploads/2012/08/Kopiya-DSC099391.jpg)](https://mpz.brovary.org/wp-content/uploads/2012/08/Kopiya-DSC099391.jpg)

Та крім естетичного вигляду, у кожному з наведених випадків присутня й складова погіршення безпеки дорожнього чи пішохідного руху.

**Зміни на краще**

Нам лишається сподіватися, що колись міська влада таки візьметься за ці недоліки та виправить їх. Наприклад, як у даному випадку:

_БУЛО: Проїзд біля будинку по вул. Грушевського, 13 станом на 28 липня 2012 року_

[![](https://mpz.brovary.org/wp-content/uploads/2012/08/DSC099991.jpg)](https://mpz.brovary.org/wp-content/uploads/2012/08/DSC099991.jpg)

_СТАЛО: Проїзд біля будинку по вул. Грушевського, 13 станом на 8 серпня 2012 року_

[![](https://mpz.brovary.org/wp-content/uploads/2012/08/DSC000022.jpg)](https://mpz.brovary.org/wp-content/uploads/2012/08/DSC000022.jpg)

> "Маєш право знати" і надалі слідкуватиме як за ситуацією з люками, так і з іншими проблемами, пов'язаними з благоустроєм міста. Надсилайте свої фотографії та зауваження на нашу поштову скриньку **info @ mpz.brovary.org.**
