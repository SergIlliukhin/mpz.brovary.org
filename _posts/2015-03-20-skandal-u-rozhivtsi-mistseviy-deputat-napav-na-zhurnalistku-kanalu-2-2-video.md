---
title: "Скандал у Рожівці: місцевий депутат напав на журналістку каналу 2+2 – ВІДЕО"
date: 2015-03-20
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "velichenko"
  - "lyustrator"
  - "napad"
  - "rozhivka"
  - "skandal"
---

**[![1405484167_lustrator](https://mpz.brovary.org/wp-content/uploads/2015/03/1405484167_lustrator.jpg)](https://mpz.brovary.org/wp-content/uploads/2015/03/1405484167_lustrator.jpg)Під час проведення журналістського розслідування щодо зловживань голови рожівської сілької ради Софії Величенко, місцевий депутат, а за сумісництвом – чоловік голови села Леонід Величенко – напав на знімальну групу, відібрав камеру в оператора та особистий мобільний телефон журналістки.**

Як ідеться в сюжеті, депутат Величенко здійснив напад на журналістів прямо біля будинку своєї дружини Софії, яку журналісти та мешканці села підозрюють в масштабних земельних махінаціях. За тим кремезний чоловік відібрав камеру в оператора та сховав її в автомобілі свого підлеглого, а після – ще й видер особистий телефон журналістки з її рук. На виклик журналістів прибули працівники Броварського міськрайонного відділу міліції та склали протокол, однак за інформацією кореспондентів, протягом місяця після інциденту жоден з винних так і не був притягнутий до відповідальності.

**Сюжет "Нові розслідування у Рожівці"**

<iframe src="https://www.youtube.com/embed/LI1yYxI4MZ0" width="640" height="360" frameborder="0" allowfullscreen="allowfullscreen"></iframe>

**Перший сюжет з Рожівки, при зйомці якого стався напад на журналістів**

<iframe src="https://www.youtube.com/embed/IMS2GGXUZb8?list=PLA4DQZzzQYpZ-CSs-NhrfCiNCQWJDjFyJ" width="640" height="360" frameborder="0" allowfullscreen="allowfullscreen"></iframe>

Як голова Громадської ради при міліції маю зазначити, що цей інцидент стане одним з предметів розгляду на наступному засіданні Громадської ради, разом з іншими питаннями, що стосуються перешкоджанню професійної діяльності журналістів та території м. Бровари та Броварського району, в т.ч. у попередні роки. Ганебна практика нападів на журналістів у Броварах та районі має назавжди відійти у минуле. Ми знаємо, що досі жоден з місцевих чиновників, які перешкоджали працівникам ЗМІ у здійснені їх професійних обов’язків так і не поніс реального покарання, не зважаючи на масу беззаперечних доказів. Ми маємо намір актуалізувати ці питання та встановити громадський контроль над розслідуванням цих справ з боку міліції.

Про дату наступного засідання Громадської ради її керівництво обіцяє повідомити заздалегідь.
