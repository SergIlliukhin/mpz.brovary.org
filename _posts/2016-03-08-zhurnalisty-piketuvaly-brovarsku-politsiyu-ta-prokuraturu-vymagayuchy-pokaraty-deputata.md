---
title: "Журналісти пікетували броварську поліцію та прокуратуру, вимагаючи покарати депутата"
date: 2016-03-08
categories: 
  - "novyny"
  - "aktsiyi-zahodi"
tags: 
  - "ivanov"
  - "brovary"
  - "vibir-redaktsiyi"
  - "zhurnalisti"
  - "kotyash"
  - "novini"
  - "politsiya"
  - "prokuratura"
  - "svoboda-slova"
  - "stop-koruptsiyi"
  - "teteruk"
  - "tkachuk"
---

**4 березня представники журналістського проекту «Стоп корупції» пікетували броварську прокуратуру та відділ поліції, вимагаючи поновити розслідування за напад на журналістку з боку місцевого депутата.**

Пікетувальникам з плакатами вдалося потрапити на прийом до новопризначеного броварського прокурора та поспілкуватися з так само новопризначеним замом головного поліцейського Броварів.

Журналісти обурюються злочинною бездіяльністю, на їхню думку, з боку броварських правоохоронців, котрі припинили розслідувати напад депутата Княжицької сільради **Дмитра Іванова** на журналістку проекту «Стоп корупції» **Лілію Ткачук.** Нагадаємо, що ще в жовтні минулого року, під час зйомки телесюжету в Княжичах про земельні оборудки, на Ткачук [напав тамтешній депутат Дмитро Іванов](http://www.telekritika.ua/profesija/2015-10-07/111989), котрий намагався перешкодити відеозйомці. Журналісти саме знімали самозахоплення частини княжицької вулиці Зеленої, де вищезгаданий депутат встановив шлагбауми, котрі забороняли прохід та проїзд вулицею загального користування. Побачивши біля шлагбауму журналістку з оператором, Іванов вибіг з будинку та почав штовхати журналістку, фізично намагаючись завадити зйомці.

<iframe src="https://www.youtube.com/embed/5PNCyGZCtLo" width="560" height="315" frameborder="0" allowfullscreen="allowfullscreen"></iframe>

Журналісти «Стоп корупції» відразу подали заяву до броварської тоді ще міліції, у якій просили правоохоронців відкрити кримінальне провадження по 171-ій статті ККУ: перешкоджання законній професійній діяльності журналіста. Однак лише днями у «Стоп корупції» довідалися, що у броварській поліції закрили відповідне провадження зі «стандартним» формулюванням: «за відсутністю складу злочину». Подібна оцінка ситуації з боку поліції змусила журналістів вже з пікетом шукати правди у броварській прокуратурі.

\[caption id="attachment\_53010" align="aligncenter" width="600"\][![664483_1408613](https://mpz.brovary.org/wp-content/uploads/2016/03/664483_1408613.jpg)](https://mpz.brovary.org/wp-content/uploads/2016/03/664483_1408613.jpg) Броварську прокуратуру знову починають пікетувати\[/caption\]

Потрапивши на прийом до нового місцевого прокурора Андрія Котяша правозахисники зі «Стоп цезури» написали заяву з вимогою поновити розслідування кримінального провадження та отримали запевняння, що матеріали справи будуть досліджені знову максимально об’єктивно.

\[caption id="attachment\_53011" align="aligncenter" width="600"\][![664483_1408617](https://mpz.brovary.org/wp-content/uploads/2016/03/664483_1408617.jpg)](https://mpz.brovary.org/wp-content/uploads/2016/03/664483_1408617.jpg) Броваркий прокурор Андрій Котяш обіцяє розібратися з постановою місцевих полісменів\[/caption\]

За тим журналісти попрямували безпосередньо до поліції, слідчі якої, власне, і припинили розслідування справи раніше.

[![c67396be-d2c8-4296-a121-7af050b34a03](https://mpz.brovary.org/wp-content/uploads/2016/03/c67396be-d2c8-4296-a121-7af050b34a03.jpg)](https://mpz.brovary.org/wp-content/uploads/2016/03/c67396be-d2c8-4296-a121-7af050b34a03.jpg)

[![b8e8f608-aa9e-4dd8-ade3-2829b39cb6b6](https://mpz.brovary.org/wp-content/uploads/2016/03/b8e8f608-aa9e-4dd8-ade3-2829b39cb6b6.jpg)](https://mpz.brovary.org/wp-content/uploads/2016/03/b8e8f608-aa9e-4dd8-ade3-2829b39cb6b6.jpg)

Активістів «Стоп цензури» в актовій залі поліції прийняв нещодавно призначений заступник начальника **Євген Тетерук.** Розмова вийшла не надто приємною: Тетерук повідомив, що особисто переглядав повне відео інциденту в Княжичах та погоджується з висновком слідчого щодо відчутності в діях депутата-нападника злочину, передбаченого ст. 171 ККУ. За словами Тетерука, «на той момент (постраждала Лілія Ткачук – ред.) не була журналісткою», маючи на увазі, що журналістка не відразу показали нападнику своє службове посвідчення.

\[caption id="attachment\_53014" align="aligncenter" width="600"\][![29493646-5ae9-4def-a644-cf31b28245f0](https://mpz.brovary.org/wp-content/uploads/2016/03/29493646-5ae9-4def-a644-cf31b28245f0.jpg)](https://mpz.brovary.org/wp-content/uploads/2016/03/29493646-5ae9-4def-a644-cf31b28245f0.jpg) Євген Тетерук вважає, що під час нападу постраждала журналістка Лілія Ткачук "не була журналісткою"\[/caption\]

На контраргументи пікетувальників про те, що поруч працював оператор, а Ткачук тримала в руках мікрофон (тож депутат міг запідозрити, що нападає саме на журналіста) на поліцейського не вплинув: Тетерук продовжував відстоювати офіційну позицію броварської поліції. За тим розмова перейшла на підвищені тони, під час якої журналісти намагались зясувати у полісмена, «скільки тобі заплатили?», натякаючи, що княжицький депутат міг скористатися своїми місцевими зв’язками щоб «зам’яти» справу.  Окрім того, журналісти звернули увагу броварських правоохоронців, що слідчий у справі не проінформував їхню постраждалу колегу про факт закриття ним кримінального провадження проти депутата Іванова.

<iframe src="http://24tv.ua/jsp/nodecorate/jwpvideo.html?videoUrl=2016/03/664568&amp;imgUrl=_main.mp4.jpeg&amp;h=360&amp;w=640" width="640" height="360" frameborder="0" scrolling="no"></iframe>

Вже наступного дня під час засідання комітету ВР з питань захисту професійної діяльності журналістів та свободи слова, заступник начальника управління наглядової діяльності у кримінальних провадженнях слідчих органів прокуратури Головного слідчого управління ГПУ Віктор Чижевський, тепер Генеральна прокуратура вивчить обставини закриття кримінального провадження про напад на журналістку "СтопКору" Лілію Ткачук.

\[caption id="attachment\_53015" align="aligncenter" width="600"\][![12799293_1683301035271750_2246163914107768663_n](https://mpz.brovary.org/wp-content/uploads/2016/03/12799293_1683301035271750_2246163914107768663_n.jpg)](https://mpz.brovary.org/wp-content/uploads/2016/03/12799293_1683301035271750_2246163914107768663_n.jpg) Про чергове перешкоджання журналістам у Броварах знову говорять у Верховній Раді. Генпрокуратура обіцяє взяти справу під особистий контроль\[/caption\]

Нагадаємо, що днями у Броварах відбувся [черговий випадок](https://mpz.brovary.org/pensionery-ta-komunisty-vyslovyly-pidtrymku-vynogradovij-i-kuznyetsovu-na-z-yizdi-u-prometeyi-video/) перешкоджання професійній журналітській діяльності: 3 березня голова ГО «Комітет самоврядування Київщини» **Тетяна Немчина** незаконно протидіяла відеозйомці відкритого заходу в стінах МКЦ «Прометей». За даним фактом прямо на місце події був викликаний наряд поліції та складена відповідна заява про вчинення кримінального злочину. Висновок броварських правоохоронців по даному інциденту станом на сьогодні невідомий.

<iframe src="https://www.youtube.com/embed/EpMSK5Fe1Rk" width="560" height="315" frameborder="0" allowfullscreen="allowfullscreen"></iframe>

Зазначимо, що попри низку [задокументованих фактів](https://mpz.brovary.org/pratsivniki-vikonkomu-ne-zmogli-pereshkoditi-potrapiti-zhurnalistam-na-sesiyu-video/) [грубого перешкоджання журналістській діяльності](https://www.youtube.com/watch?v=wT7SeNc1I4k) (в т.ч. пов’язаних із застосуванням насильства) з боку багатьох [посадових осіб та правоохоронців](https://www.youtube.com/watch?v=-p7IRNU_Ne4) у Броварах, жоден з них досі не притягнутий до відповідальності, а більшість – продовжує перебувати на своїх посадах, працюючи в органах влади.

Фото автора та "каналу 24"
