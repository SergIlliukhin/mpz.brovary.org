---
title: "Скільки коштує нове життя? Броварчани допомагають постраждалим дітям"
date: 2014-09-02
tags: 
  - "blagodiyniy-yarmarok"
  - "brovary"
  - "valentina-bondarenko"
  - "vibir-redaktsiyi"
  - "novi-odnoklasniki"
  - "novini"
  - "yarmarok"
---

**[![Ярмарок 2 Нові однокласники 690](https://mpz.brovary.org/wp-content/uploads/2014/09/YArmarok-2-Novi-odnoklasniki-690.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-690.jpg)29 серпня в **броварському МКЦ «Прометей» вже вдруге відбувся благодійний ярмарок «Нові однокласники» для збору коштів на підтримку**** **дітей з родин військовослужбовців та переселенців. Цього разу вдалося зібрати 1 054 гривень.**

«_Мамо, а які будуть нові однокласники? А як вони будуть до мене ставитися? Це ж нові хлопчики та дівчатка…_», – хвилюється маленька дівчинка Соня. Цього вересня вона йде у другий клас, і все знову як в перший раз – нова школа, нові люди, навіть нове місто.

Сім’я Соні переселилася із Донецька в Одесу, знімають квартиру, проте коштів наряд чи вистачає на проживання, а тут ще дитину треба зібрати в школу. Дівчинці необхідна нова форма, портфель, а ще вона мріє про пенал із зображенням героїв улюбленого мультику «Winx».

Мрія Соні здійснилася – в школу вона піде із ранцем та канцприладдям з «Winx», ще й із закладинкою з її ім’ям. Проте скільки ще залишається дітей, яким ні з чим іти до школи…

[![Ярмарок 2 Нові однокласники 797](https://mpz.brovary.org/wp-content/uploads/2014/09/YArmarok-2-Novi-odnoklasniki-797.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-797.jpg)

Історія Соні надихнула **Валентину Бондаренко**, голову громадянської ініціативи «Голубка миру», організувати благодійний ярмарок «Нові однокласники», аби зібрати кошти на забезпечення шкільним приладдям діток військовослужбовців ВСУ, МВС, Нац.гвардії та переселенців із Криму і зони АТО. «_Діти дуже чутливо реагують на зміни_, – говорить Валентина. – _Навіть в мирний період ставляться з острахом. А останнім часом відносно переселенців поширюється дуже багато неправдивого негативу – діткам буде дуже важко_». Організатор вважає, що до таких «нових однокласників» буде інше, більш тонше ставлення, тому дуже важливо допомогти їм соціалізуватися в новому колективі.

[![Ярмарок 2 Нові однокласники 840](https://mpz.brovary.org/wp-content/uploads/2014/09/YArmarok-2-Novi-odnoklasniki-840.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-840.jpg)

[![Ярмарок 2 Нові однокласники 690](https://mpz.brovary.org/wp-content/uploads/2014/09/YArmarok-2-Novi-odnoklasniki-690.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-690.jpg)

Це вже другий ярмарок, ініційований Валентиною. З попереднього минуло лише 20 днів, а цей готувався в екстремальних умовах – за три доби. Аби розповсюдити інформацію про захід та долучити людей, активно використовувались соціальні мережі. Іншої можливості зробити масову рекламу не було.

Зараз у волонтерів 96 підшефних. З першого ярмарку на вилучені кошти вдалося забезпечити 2 родини канцприладдям та портфелями. «_Шістьох діток у селі Войкове, Згурівського району та дві родини, з Одеси і житомирської області, забезпечили. Залишаються переселенці із дитячого будинку переселених дітей (25 школярів) в Пущі Водиці_», – звітує Валентина. Якщо збирати все по спискам – необхідно 40 000 грн. Також будуть докуповувати речі протягом вересня.

[![Ярмарок 2 Нові однокласники 815](https://mpz.brovary.org/wp-content/uploads/2014/09/YArmarok-2-Novi-odnoklasniki-815.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-815.jpg)

[![Ярмарок 2 Нові однокласники 846](https://mpz.brovary.org/wp-content/uploads/2014/09/YArmarok-2-Novi-odnoklasniki-846.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-846.jpg)

На ярмарку людей небагато. Середня ціна-внесок за вироби 50 гривень – сума, з якою людям легше розлучатися. Усі вироби – ручна робота, результат захоплень та хобі майстринь. Особливий акцент на народну творчість – її поширення на хвилі патріотичного підйому дуже позитивно впливає на дітей і дорослих, вважає Валентина.

На ярмарку представлені роботи майстринь з усієї України і не тільки. Тут обереги, валяні іграшки, мотанки, глечики, вишиванки, прикраси, вироби із декупажем та з атласної стрічки, картини із бісеру.

[![Ярмарок 2 Нові однокласники 755](https://mpz.brovary.org/wp-content/uploads/2014/09/YArmarok-2-Novi-odnoklasniki-755.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-755.jpg)

[![Ярмарок 2 Нові однокласники 741](https://mpz.brovary.org/wp-content/uploads/2014/09/YArmarok-2-Novi-odnoklasniki-741.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-741.jpg)

[![Ярмарок 2 Нові однокласники 761](https://mpz.brovary.org/wp-content/uploads/2014/09/YArmarok-2-Novi-odnoklasniki-761.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-761.jpg)

Ось цей художник, а з ним заєць і ангел завітали до нас із Італії – усе зшите вручну без використання машинки. Сама ж Валентина поділилася власноруч зробленим намистечком.

[![Ярмарок 2 Нові однокласники 740](https://mpz.brovary.org/wp-content/uploads/2014/09/YArmarok-2-Novi-odnoklasniki-740.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-740.jpg)

 Традиційна вишивка на закладинках, надісланих із Бучі та Дніпропетровської області.

**[![Ярмарок 2 Нові однокласники 804](https://mpz.brovary.org/wp-content/uploads/2014/09/YArmarok-2-Novi-odnoklasniki-804.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-804.jpg)**

[![Ярмарок 2 Нові однокласники 727](https://mpz.brovary.org/wp-content/uploads/2014/09/YArmarok-2-Novi-odnoklasniki-727.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-727.jpg)

Цього разу на ярмарку дев’ять майстрів, троє беруть участь вдруге. Шестеро дівчат, які не змогли долучитися, надіслали свої роботи.

Ласкаво просимо до столу родини Музиченко. Тут аншлаг. Людмила з донькою Інною знову проводили майстер-клас із плетіння ляльок-мотанок, захоплюючи гостей від малого до старого.

[![Ярмарок 2 Нові однокласники 752](https://mpz.brovary.org/wp-content/uploads/2014/09/YArmarok-2-Novi-odnoklasniki-752.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-752.jpg)

Ганна також вдруге представила своїх янголів-охоронців. Вже три роки займає її руки ця улюблена справа. На питання «Чому вирішили брати участь у ярмарку?» щиро знизала плечима: «А як інакше? Це ж діти».

[![Ярмарок 2 Нові однокласники 730](https://mpz.brovary.org/wp-content/uploads/2014/09/YArmarok-2-Novi-odnoklasniki-730.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-730.jpg)

[![Ярмарок 2 Нові однокласники 735](https://mpz.brovary.org/wp-content/uploads/2014/09/YArmarok-2-Novi-odnoklasniki-735.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-735.jpg)

Людмила – викладає в гуртку атласної стрічки. Зараз особливо популярні жовто-блакитні вироби, тому її стіл заповнений яскравими прикрасами із атласу в кольорах нашого прапору. Про ярмарок дізналась від подруги Олени, що он в’яже справа – списались в «Однокласниках», щоб допомогти знайти нових однокласників…

[![Ярмарок 2 Нові однокласники 818](https://mpz.brovary.org/wp-content/uploads/2014/09/YArmarok-2-Novi-odnoklasniki-818.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-818.jpg)

Надія Петрівна теж вперше, хоча на міському ярмарку вже виставляла свої роботи. Її стіл вабить художньо розписаними пляшками та дощечками, а точніше – декорованими декупажем. Тут є роботи як виставкові, так і для дому.

[![Ярмарок 2 Нові однокласники 710](https://mpz.brovary.org/wp-content/uploads/2014/09/YArmarok-2-Novi-odnoklasniki-710.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-710.jpg)

Окрім покупки українських хендмейд речей, можна було взяти участь у майстер-класах. При вході стояла скринька для внесків. А о 18.00 розпочався концерт – українські пісні та хореографічні постановки у виконанні діток. Вхід коштував символічних 5 гривень, хто міг – давав більше. Але як можна оцінити ту дитячу невимушеність, доброту та наївність, що змушує забутись хоча б на годинку?

[![Ярмарок 2 Нові однокласники 891](https://mpz.brovary.org/wp-content/uploads/2014/09/YArmarok-2-Novi-odnoklasniki-891.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-891.jpg)

[![Ярмарок 2 Нові однокласники 1018](https://mpz.brovary.org/wp-content/uploads/2014/09/YArmarok-2-Novi-odnoklasniki-1018.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-1018.jpg)

[![Ярмарок 2 Нові однокласники 940](https://mpz.brovary.org/wp-content/uploads/2014/09/YArmarok-2-Novi-odnoklasniki-940.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-940.jpg)

[![Ярмарок 2 Нові однокласники 955](https://mpz.brovary.org/wp-content/uploads/2014/09/YArmarok-2-Novi-odnoklasniki-955.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-955.jpg)

[![Ярмарок 2 Нові однокласники 1029](https://mpz.brovary.org/wp-content/uploads/2014/09/YArmarok-2-Novi-odnoklasniki-1029.jpg)](https://mpz.brovary.org/wp-content/uploads/2014/09/YArmarok-2-Novi-odnoklasniki-1029.jpg)

Зима, що нас змінила – вона змінила усіх. Хтось змінив звички, хтось житло, хтось – життя. Безперечно, змінились усі. Проте, можливо, варто переглянути наші будні й використати суму «столичної кави» на допомогу тому, кому зараз доводиться починати все із чистого листа?

Після довгої підготовки, деяких нюансів в організації, що загрожували зривом заходу та насиченого дня вдалося зібрати 1 054 гривень. Минулого разу було вилучено 1 808 гривень і гроші продовжували надходити. І хоча ярмарок завершився, добрим справам ліку немає. Учасники ГО «Голубка миру» продовжують допомагати родинам та збирати гроші. Cлідкуйте за новинами на їх сторінці у фейсбуці: [https://www.facebook.com/colomba.ukr](https://www.facebook.com/colomba.ukr).

**Фото - Марії Придьми**
