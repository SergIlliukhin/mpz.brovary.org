---
title: "Броварська молодь з ОНУМ відкрила музичний сезон на \"культурному острові\" у парку"
date: 2015-04-27
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "novini"
coverImage: "wp-content/uploads/2015/04/Muzvechir-5.jpg"
---

**[![Музвечір 1+](https://mpz.brovary.org/wp-content/uploads/2015/04/Muzvechir-1-.jpg)](https://mpz.brovary.org/wp-content/uploads/2015/04/Muzvechir-1-.jpg)Юнаки та дівчата, школярі та дорослі, на розкладних стільчиках та на покривалах просто неба, умостившись на траві та посідавши на камені, з гітарами, там-тамами, усмішками та добрим настроєм - саме так броварська Організація Незалежної Української Молоді (ОНУМ) відкрила сезон музичних вечорів-2015 на острові парку "Перемога". Й планує проводити подібні події щотижня.**

Суботнього вечора 25 квітня на острові посеред озера лунали веселі і жартівливі, сумні та філософські пісні й мелодії. Звучали тут як і загально відомі композиції, так і твори власного авторства. Адже вечір об’єднав не лише броварських школярів, студентів і молодь, а й місцевих талантів, що є вокалістами або мають свої групи.

[![Музвечір 18](https://mpz.brovary.org/wp-content/uploads/2015/04/Muzvechir-18.jpg)](https://mpz.brovary.org/wp-content/uploads/2015/04/Muzvechir-18.jpg)

[![Музвечір 9](https://mpz.brovary.org/wp-content/uploads/2015/04/Muzvechir-9.jpg)](https://mpz.brovary.org/wp-content/uploads/2015/04/Muzvechir-9.jpg)

[![Музвечір 17](https://mpz.brovary.org/wp-content/uploads/2015/04/Muzvechir-17.jpg)](https://mpz.brovary.org/wp-content/uploads/2015/04/Muzvechir-17.jpg)

Цього вечора виступали юнаки з гурту «Сбой системы» — вокаліст **Андрій Ярошенко**, гітаристи **Євген Мичак** та **Борис Струтинський**, барабанщик **В'ячеслав Стасюк**, які виконували власні твори. Заспівав разом з музикантами і екс-соліст гурту **Владислав Рогач**. Були музиканти від «Молоді Демократичного Альянсу» — Олег Берестовий та Юрій Пугач, які співали англійською.

[![Музвечір 11+](https://mpz.brovary.org/wp-content/uploads/2015/04/Muzvechir-11-.jpg)](https://mpz.brovary.org/wp-content/uploads/2015/04/Muzvechir-11-.jpg)

[![Музвечір 2](https://mpz.brovary.org/wp-content/uploads/2015/04/Muzvechir-2.jpg)](https://mpz.brovary.org/wp-content/uploads/2015/04/Muzvechir-2.jpg)

[![Музвечір 3](https://mpz.brovary.org/wp-content/uploads/2015/04/Muzvechir-3.jpg)](https://mpz.brovary.org/wp-content/uploads/2015/04/Muzvechir-3.jpg)

А ще того вечора на імпровізованій сцені виступали **Анастасія Чай**, **Світлана Ісмайлова**, учасник гурту «Капітан» **Ілля Мельничук**, **Микита Пушкарьов** та інші. Окрім власних творів музиканти виконували відомі пісні Олександра Пономарьова, «вічно молодого» Віктора Цоя, гурту «Океан Ельзи» та інших популярних гуртів та виконавців.

[![Музвечір 22](https://mpz.brovary.org/wp-content/uploads/2015/04/Muzvechir-22.jpg)](https://mpz.brovary.org/wp-content/uploads/2015/04/Muzvechir-22.jpg)

[![Музвечір 21](https://mpz.brovary.org/wp-content/uploads/2015/04/Muzvechir-21.jpg)](https://mpz.brovary.org/wp-content/uploads/2015/04/Muzvechir-21.jpg)

[![Музвечір 5](https://mpz.brovary.org/wp-content/uploads/2015/04/Muzvechir-5.jpg)](https://mpz.brovary.org/wp-content/uploads/2015/04/Muzvechir-5.jpg)

Такі музичні вечори за організації ОНУМ уже стали традиційними для Броварів: минулого року онумівці започаткували цей захід і проводили практично щосуботи від червня аж до вересня. Цього разу відкриття вже другого сезону співпало з річницею заснування ОНУМу - молодіжному об'єднанню у квітні виповнився рік. Юні онумівці обіцяють, що як і минулого року, музичні вечори будуть проводитися у парку "Перемога" щосуботи.

[![Музвечір 13](https://mpz.brovary.org/wp-content/uploads/2015/04/Muzvechir-13.jpg)](https://mpz.brovary.org/wp-content/uploads/2015/04/Muzvechir-13.jpg)

[![Музвечір 14](https://mpz.brovary.org/wp-content/uploads/2015/04/Muzvechir-14.jpg)](https://mpz.brovary.org/wp-content/uploads/2015/04/Muzvechir-14.jpg)

Захід вийшов не просто елементом відпочинку чи розваги, а й своєрідного єднання. Розпочавшись близько 18:00 виконанням під гітару та ударні інструменти державного гімну, вечір об’єднав молодь у патріотичних настроях та показав, що аудиторією таких вечорів є і діти, і молоді матусі з візочками, і велосипедисти, які зупинялися послухати музику та пісень, і відпочиваючі, які плавали по каналу на катамаранах, і просто перехожі, які прогулювались парком.

[![Музвечір 6](https://mpz.brovary.org/wp-content/uploads/2015/04/Muzvechir-6.jpg)](https://mpz.brovary.org/wp-content/uploads/2015/04/Muzvechir-6.jpg)

[![Музвечір 1](https://mpz.brovary.org/wp-content/uploads/2015/04/Muzvechir-1.jpg)](https://mpz.brovary.org/wp-content/uploads/2015/04/Muzvechir-1.jpg)

Завершився вечір ще одним цікавим дійством: коли стемніло, юнаки та дівчата, придбавши на місці небесні ліхтарики (кошти перераховуватимуться для дітей-сиріт дитячого будинку «Надія» села Мокрець Броварського району), запалили у них свічечки та запустили у небо. Навіть близько 22:00 «вогники» у небі можна було побачити аж із вулиці Гагаріна.

Наступний музичний вечір планується наступної суботи 3 травня.

**Фото взяті зі [спільноти ОНУМ](http://vk.com/onymua) у соцмережах**
