---
title: "Партія регіонів офіційно висунула Сергія Федоренка кандидатом у народні депутати по мажоритарному округу № 97"
date: 2012-07-23
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "visuvannya-kandidativ"
  - "kandidat-u-narodni-deputati"
  - "novini"
  - "partiya-regioniv"
  - "fedorenko"
coverImage: "wp-content/uploads/2012/07/b_pr.jpg"
---

[![](https://mpz.brovary.org/wp-content/uploads/2012/04/fed1.jpg "Сергій Федоренко")](https://mpz.brovary.org/wp-content/uploads/2012/04/fed1.jpg)21 липня у місті Вишгород відбулись збори київської обласної організації **Партії регіонів**, на яких було висунуто кандидатів у народні депутати по мажоритарних округах Київщини. Про це [повідомила інформаційна агенція УНІАН](http://www.unian.ua/news/516124-poplavskiy-yde-v-deputati-pid-krilom-pr.html) з посиланням на прес-службу Партії регіонів.

Зокрема кандидатами у депутати обрано: ректора Київського державного інституту культури **Михайла Поплавського**, народних депутатів **Петра Мельника** та **Тетяну Засуху**, депутатів Київської облдержадміністрації **Олександра Онищенка**, **Ярослава Москаленка** та **Сергія Кацубу**, голову Броварської міської організації Партії регіонів **[Сергія Федоренка](https://mpz.brovary.org/tag/%d1%84%d0%b5%d0%b4%d0%be%d1%80%d0%b5%d0%bd%d0%ba%d0%be/)**, директора аграрного підприємства "Нива Переяславщини" **Олександра Мостіпана** та директора КП "Білоцерківхлібопродукт" **Івана Шилова**.

Обраних кандидатів, які балотуватимуться в округах №№ 91-98, зборам представив голова Київської облдержадміністрації **Анатолій Присяжнюк**.

Нагадаємо, у Броварах голова міської організації Партії регіонів Сергія Федоренко, який є депутатом Броварської міської ради, де очолює земельну комісію, відомий [скандальною спробою викупити частину міського парку "Перемога"](https://mpz.brovary.org/park-peremoga-u-nebezpeci/), [зневагою до журналістів центральних українських телеканалів](https://mpz.brovary.org/golova-brovarskoyi-partiyi-regioniv-zvinuvativ-stolichnih-zurnalistiv-u-prodazhnosti/), ["привласненням" шкільного басейну](https://lb.ua/news/2011/12/12/127585_imenem_azarova.html), [роздачею продуктових наборів](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/) та [благодійністю за бюджетний кошт](https://mpz.brovary.org/sergiy-fedorenko-blagodiynik-a-chuzhiy-kosht/).
