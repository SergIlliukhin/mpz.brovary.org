---
title: "Чому скасовано новостворений автобусний маршрут №786?"
date: 2012-03-26
categories: 
  - "kolonka-avtora"
tags: 
  - "marshrut-786"
  - "sapozhko"
---

Пригадуєте, як під Новий рік броварчани отримали від міської влади довгоочікуваний і приємний подарунок – нову маршрутку №786? Маршрут був зручний не тільки тому, що єдиний, за допомогою якого можна із «Зеленого папуги» дістатись центру міста. Головним «козирем» стала ціна – 4 гривні до Києва та півтори гривні по Броварах. Інші перевізники беруть по 5 до столиці та 1, 75 Броварами.

[![](https://mpz.brovary.org/wp-content/uploads/2012/03/pryemna_novyna.jpg "влада пафосно оголошувала про створення маршруту")](https://mpz.brovary.org/wp-content/uploads/2012/03/pryemna_novyna.jpg)Коли запускали маршрут, міська провладна преса пафосно сповіщала, що запуск цього маршруту – це «унікальний соціальний проект міської влади та бізнесу, аналогів якому в Україні немає». Влада обіцяла, що кількість автобусів на маршруті постійно збільшуватиметься, скоротиться інтервал руху і скоро становитиме 10 хв.

На початку березня маршрут перестав існувати. Окремі автобуси з табличкою «786» тепер арештовані й стоять на штрафмайданчику. В годину пік знову треба тиснутись в переповнену 327-му. Цікаво: Сапожко вирішив, що і тролейбусна лінія (яка тільки будується), і маршрутка ціною в 4 гривні – це занадто «жирно» для броварчан, й тому вирішив обмежити «комфорт» лише тролейбусом?

Журналістам «Маєш право знати» стало відомо, що історія з ухваленням, а потім й скасуванням маршруту №786 – досить «мутна» та неоднозначна.

Чекайте незабаром чергове журналістське розслідування "МПЗ", в якому ми розкажемо, чому пафосний піар-хід влади із запуску «унікального соціального проекту» так швидко й безславно провалився.
