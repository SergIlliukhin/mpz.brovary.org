---
title: "АНОНС: 12 серпня в парку безкоштовно покажуть кіно \"Ілюзія обману\""
date: 2017-08-12
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "kiwikino"
  - "anons"
  - "brovary"
  - "kinopokaz"
  - "molod-demalyansu"
  - "novini"
coverImage: "wp-content/uploads/2017/08/otzyv.ru-1505172348_1024-e1502466495142.jpg"
---

**Традиційно в суботу у парку "Перемога" відбудеться кінопоказ просто неба. Там покажуть американську кінострічку «Ілюзія обману» французького режисера Луї Летер'є. Про це зазначено в [оголошенні](https://www.facebook.com/KiwiKino/photos/a.292839967772752.1073741827.292837514439664/602612306795515/?type=3&theater) організаторів заходу у соціальній мережі FB.**

Як зазначається в повідомленні, захід відбудеться у суботу, **12 серпня, о 20:00** на галявині неподалік «Мушлі» у броварському парку «Перемога». Кіно демонструватимуть українською мовою. Зазвичай організатори радять брати із собою теплі або прохолодні напої, смаколики, пледи та каремати. Вхід вільний.

Нагадаємо, що покази фільмів просто неба відбуваються у рамках проекту «KiwiKino» за участю броварського осередку «Молоді Демократичного альянсу». Другий сезон кінопоказів в цьому році мав [розпочатися](https://mpz.brovary.org/rozpochynayetsya-drugyj-sezon-bezkoshtovnyh-kinopokaziv-u-parku-peremoga/) 24 червня мультфільмом «Frozen», але через погодні умови був [перенесений](https://www.facebook.com/KiwiKino/posts/576725936050819) на 2 липня. Наступний показ [відбувся](https://www.facebook.com/KiwiKino/posts/585123595211053) 15 липня, спільно з Благодійним Фондом [«Інна»](https://www.facebook.com/fondinna/?fref=mentions) в рамках Дня Добра, який відбувся на підтримку хворого маленького броварчанина Артема. 23 липня [показали](https://mpz.brovary.org/anons-23-lypnya-v-parku-bezkoshtovno-pokazhut-rozumnyk-vill-hantin/) кінострічку “Розумник Вілл Хантін”, а 30 липня – [стрічку](https://mpz.brovary.org/anons-30-lypnya-v-parku-peremoga-bezkoshtovno-pokazhut-film-u-poshukah-shhastya/) «У пошуках щастя». Минулої суботи у рамках сімейного кінопоказу був [представлений](https://mpz.brovary.org/anons-5-serpnya-v-parku-peremoga-pokazhut-multfilm-zviropolis/) мультфільм «Звірополіс».
