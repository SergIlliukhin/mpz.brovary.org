---
title: "АНОНС: У неділю в центрі Броварів відбудеться продуктовий ярмарок"
date: 2016-03-11
categories: 
  - "novyny"
tags: 
  - "brovary"
  - "novini"
  - "perekryttya"
  - "produkty"
  - "torgivlya"
  - "harchi"
  - "yarmarok"
---

**Протягом неділі, 13 березня, частину бульвару Незалежності перекриють для проведення ярмарку. Його організовують задля забезпечення населення міста продуктами харчування та сільськогосподарською продукцією. Про це йдеться у [розпорядженні](http://docs.brovary.org/p35154/09.03.2016/50) броварського міського голови Ігоря Сапожка.**

Як зазначено в повідомленні, організовує захід управління економіки Броварської міської ради. Час проведення ярмарку – **з 8:00 до 15:00**.

**Із 6:30 до 15:00** частина бульвару Незалежності – від вулиці Гагаріна до бювету – буде перекрита. Проїзд транспорту, зокрема і маршруток, планують організувати в об’їзд. У час проведення заходу автомобілі оминатимуть ярмарку вулицями Короленка, Марії Лагунової, Гагаріна та Героїв УПА (Кирпоноса).

Подібні тимчасові торговища є традиційними для Броварів. Востаннє продуктово-сільськогосподарський ярмарок на бульварі Незалежності [відбувся](https://mpz.brovary.org/14-lystopada-v-tsentri-brovariv-projde-tradytsijnyj-yarmarok-ruh-avtotransportu-bude-perekryto/) у листопаді 2015 року.
