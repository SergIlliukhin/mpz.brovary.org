---
title: "Свято Холі у Броварах: фарбую всіх, хто не сховався - ФОТО"
date: 2017-06-19
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "misto"
  - "novini"
  - "park-peremoga"
  - "svyato"
  - "farby"
  - "festival"
  - "holi"
---

**Можливо у суботу вам довелося зустріти на вулицях Броварів перехожих із зелено-жовтим волоссям, помаранчево-червоно-зеленим одягом і обличчям кольору веселки. Ні, це не божевілля, а просто найкольоровіше індійське свято Холлі завітало до нашого міста.** 

[![](https://mpz.brovary.org/wp-content/uploads/2017/06/IMG_0768.jpg)](https://mpz.brovary.org/wp-content/uploads/2017/06/IMG_0768.jpg)

[![](https://mpz.brovary.org/wp-content/uploads/2017/06/IMG_0663.jpg)](https://mpz.brovary.org/wp-content/uploads/2017/06/IMG_0663.jpg)

**Холі**  – це традиційне індійське свято, що сповіщає про прихід весни, пробудження життя і супроводжується яскравими урочистостями, гуляннями, танцями та заграваннями протягом кількох днів.

Фестиваль кольорів у Броварах було проведено за ініціативи **Дмитра Скуратова** – приватного підприємця з Рівненської області, який займається проведенням подібних заходів уже 2 роки. За його словами, нічого з індійської культури, окрім обсипання фарбами, взято не було, вони запрошують своїх артистів і продумують власну програму.

\[caption id="attachment\_71549" align="aligncenter" width="600"\][![](https://mpz.brovary.org/wp-content/uploads/2017/06/IMG_0745.jpg)](https://mpz.brovary.org/wp-content/uploads/2017/06/IMG_0745.jpg) Дмитро Скуратов - організатор\[/caption\]

Суботнього вечора близько 200 осіб від 3 до 35 років зібралося в **парку «Перемога»** на "Мушлі". Спеціальну фарбу, з натуральних компонентів, можна було придбати прямо там. Ціна одного пакетика складала **30 грн**. Обливання водою, як нам обіцяли, не було, але все виправив дощ, який лив прямо під час фестивалю. Усі зароблені на фарбі кошти після свята йдуть на оплату артистів, а самі організатори з цього не мають практично ніякого прибутку, розказав Дмитро Скуратов.

![](https://mpz.brovary.org/wp-content/uploads/2017/06/IMG_0630.jpg)

Попри дощову погоду рівно о 17:00 в парку стартувало справжнє кольорове божевілля. Фарба летіла по всім усюдам, потрапило навіть на об’єктиви фотографів та собак, які також завітали на свято.

Під час жбурляння фарбою на сцені виступали молоді артисти: гурт Синтора, репер Влад Логвищук, фіналістка програми «Голос-Діти 2», учасниця проекту «Х-фактор 5» - Катерина Качановська, Назар та Міла Човгань.

\[caption id="attachment\_71547" align="aligncenter" width="600"\][![](https://mpz.brovary.org/wp-content/uploads/2017/06/IMG_0711.jpg)](https://mpz.brovary.org/wp-content/uploads/2017/06/IMG_0711.jpg) Влад Логвищук - репер\[/caption\]

\[caption id="attachment\_71552" align="aligncenter" width="600"\][![](https://mpz.brovary.org/wp-content/uploads/2017/06/IMG_0762.jpg)](https://mpz.brovary.org/wp-content/uploads/2017/06/IMG_0762.jpg) Катерина Качановська\[/caption\]

Близько 18-ї години для змерзлих, але веселих учасників провели кольорово-танцювальний флешмоб та конкурс «найдовша змійка», у якому команда дівчат змагалася проти команди хлопців. А коли фарба майже у всіх скінчилася, її ціну знизили до 20 гривень і фестиваль старував з новою силою. Не шкодували нікого, розфарбованими лишилися навіть журналісти та артисти.

![](https://mpz.brovary.org/wp-content/uploads/2017/06/IMG_0773.jpg)

![](https://mpz.brovary.org/wp-content/uploads/2017/06/IMG_0703.jpg)

За словами Дмитра Скуратова, у 2017-му фестиваль стартував 4 червня в Ужгороді, і Бровари - не останнє місто, в якому він пройде цього літа. Цього року організатори запланували провести подібне свято в кожному куточку України. На перший місяць літа вже все розписано: **23 червня – Конотоп**, **24-те – Новоград-Волинський**, **25-те – Фастів**. Тож усі, хто не встиг скупатися в чарівних барвах у Броварах, ще мають можливість це зробити в іншому місті.  Адже в Індії існує повір’я – чим більше на тобі фарби, тим більше щастя і здоров’я тобі побажали.

[![](https://mpz.brovary.org/wp-content/uploads/2017/06/IMG_0646.jpg)](https://mpz.brovary.org/wp-content/uploads/2017/06/IMG_0646.jpg)

[![](https://mpz.brovary.org/wp-content/uploads/2017/06/IMG_0640.jpg)](https://mpz.brovary.org/wp-content/uploads/2017/06/IMG_0640.jpg)

**Фото - авторки**
