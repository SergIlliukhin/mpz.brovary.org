---
title: "Минулого вівторка броварська молодь вшанувала пам'ять журналіста Георгія Гонгадзе"
date: 2014-09-23
author: 
  username: "yschenko"
  display_name: "Ірина Ющенко"
tags: 
  - "brovary"
  - "vibir-redaktsiyi"
  - "gavrishhuk"
  - "gongadze"
  - "den-pamyati"
  - "novini"
  - "onum"
  - "pamyat"
  - "svichka-pamyati"
coverImage: "wp-content/uploads/2014/09/Gongadze-ONUM-09.jpg"
---

**[![Гонгадзе ОНУМ 09](https://mpz.brovary.org/wp-content/uploads/2014/09/Gongadze-ONUM-09.jpg)](https://mpz.brovary.org/wp-content/uploads/2014/09/Gongadze-ONUM-09.jpg)16 вересня. 19.30. Бровари. Майдан Свободи. Біля пам'ятного хреста жертвам Небесної сотні - фотографія Георгія Гонгадзе. Навколо підвищення горять свічки. Схиливши голови, півколом стоять хлопці та дівчата. Потім вечірню тишу сколихує гімн. Спочатку тихо, потім – гучніше, і ще гучніше… Цього дня в Броварах під жовто-блакитними прапорами вшановували пам'ять зниклого журналіста Георгія Гонгадзе та інших журналістів, котрі загинули при виконанні своїх службових обов'язків.**

14 років тому обезглавлене тіло Георгія Гонгадзе було знайдено в Таращанському лісі. Тільки в січні 2013 р. за вбивство журналіста Печерський суд м. Києва засудив колишнього начальника департаменту внутрішньої розвідки МВД Олексія Пукача до пожиттєвого ув'язнення. Однак справа й досі не закрита – Генпрокуратура України почала перевірку причетності до справи 2-го президента Леоніда Кучми. Тіло Георгія й дотепер не поховано по-християнськи, а мати покійного не вірить у смерть сина, адже його голову так і не знайдено. За ці роки Георгій Гонгадзе став символом не тільки журналістської самопожертви, але й безкарності за напади на журналістів.

[![Гонгадзе ОНУМ 19](https://mpz.brovary.org/wp-content/uploads/2014/09/Gongadze-ONUM-19.jpg)](https://mpz.brovary.org/wp-content/uploads/2014/09/Gongadze-ONUM-19.jpg)

[![Гонгадзе ОНУМ 16](https://mpz.brovary.org/wp-content/uploads/2014/09/Gongadze-ONUM-16.jpg)](https://mpz.brovary.org/wp-content/uploads/2014/09/Gongadze-ONUM-16.jpg)

[![Гонгадзе ОНУМ 20](https://mpz.brovary.org/wp-content/uploads/2014/09/Gongadze-ONUM-20.jpg)](https://mpz.brovary.org/wp-content/uploads/2014/09/Gongadze-ONUM-20.jpg)

«_Для мене Гонгадзе - герой, людина, яка не боялася говорити правду про корупцію. Він - спонукач до змін на краще_, - говорить організатор мікро-акції, голова БМО «Об'єднання незалежної української молоді» (ОНУМ) **Валентин Гаврищук**. - Обставини _смерті журналіста стали національним скандалом, об'єднали людей і привели до протестів - акцію «Україна без Кучми_».

[![Гонгадзе ОНУМ 21](https://mpz.brovary.org/wp-content/uploads/2014/09/Gongadze-ONUM-21.jpg)](https://mpz.brovary.org/wp-content/uploads/2014/09/Gongadze-ONUM-21.jpg)

[![Гонгадзе ОНУМ 07](https://mpz.brovary.org/wp-content/uploads/2014/09/Gongadze-ONUM-07.jpg)](https://mpz.brovary.org/wp-content/uploads/2014/09/Gongadze-ONUM-07.jpg)

[![Гонгадзе ОНУМ 08](https://mpz.brovary.org/wp-content/uploads/2014/09/Gongadze-ONUM-08.jpg)](https://mpz.brovary.org/wp-content/uploads/2014/09/Gongadze-ONUM-08.jpg)

Події на Майдані так само сколихнули і об'єднали активну молодь Броварів. Так з'явилася молодіжна патріотична організація ОНУМ.

[![Гонгадзе ОНУМ 14](https://mpz.brovary.org/wp-content/uploads/2014/09/Gongadze-ONUM-14.jpg)](https://mpz.brovary.org/wp-content/uploads/2014/09/Gongadze-ONUM-14.jpg)

[![Гонгадзе ОНУМ 03](https://mpz.brovary.org/wp-content/uploads/2014/09/Gongadze-ONUM-03.jpg)](https://mpz.brovary.org/wp-content/uploads/2014/09/Gongadze-ONUM-03.jpg)

![Гонгадзе ОНУМ 06](https://mpz.brovary.org/wp-content/uploads/2014/09/Gongadze-ONUM-06.jpg)

Під час промови Валентин коротко розповів присутнім про відомого журналіста, статті якого відкривали очі на корупцію на високому рівні. Потім молодь вшанували пам'ять про загиблого та всіх жертв репресій хвилиною мовчання. А коли заспівали гімн, до ОНУМівців почали приєднуватися броварчани. На місто опускалася ніч, а серце площі Свободи горіло десятками свічок пам'яті.

[![Гонгадзе ОНУМ 16](https://mpz.brovary.org/wp-content/uploads/2014/09/Gongadze-ONUM-16.jpg)](https://mpz.brovary.org/wp-content/uploads/2014/09/Gongadze-ONUM-16.jpg)

[![Гонгадзе ОНУМ 15](https://mpz.brovary.org/wp-content/uploads/2014/09/Gongadze-ONUM-15.jpg)](https://mpz.brovary.org/wp-content/uploads/2014/09/Gongadze-ONUM-15.jpg)

[![Гонгадзе ОНУМ 10](https://mpz.brovary.org/wp-content/uploads/2014/09/Gongadze-ONUM-10.jpg)](https://mpz.brovary.org/wp-content/uploads/2014/09/Gongadze-ONUM-10.jpg)

[![Гонгадзе ОНУМ 22](https://mpz.brovary.org/wp-content/uploads/2014/09/Gongadze-ONUM-22.jpg)](https://mpz.brovary.org/wp-content/uploads/2014/09/Gongadze-ONUM-22.jpg)

Вони молоді й амбітні, і їх у Броварах зовсім не багато. Та навіть ця жменька, яка з кожним днем стискається в ще міцніший кулак, своїми вже реалізованими проектами доводить: за ними – майбутнє України.

**Фото - [Микола Кожемяко](http://fotokray.com.ua)**

> **ДОВІДКА**
> 
> **_Назва:_** МГО «Об'єднання незалежної української молоді» (ОНУМ) **_Мета:_** прищеплення броварчанам української національної ідеї та розвиток міста **_Дата створення_**: 21 квітня 2014 року **_Голова організації:_** Валентин Гаврищук - учень 11 класу СШ №5 **_Кількість зареєстрованих членів:_** 38. **_Вік членів організації:_** 15-21 рік. **_Останні реалізовані проекти:_** низка акцій на допомогу українській армії: програма «Допоможи сходу», благодійний концерт, благодійний футбольний турнір; живий ланцюг «За єдину Україну», мегамарш вишиванок, мікро-акція «День пам'яті Георгія Гонгадзе», аерофлешмоб «Дякуємо героям» на підтримку земляків, котрі перебувають на фронті. **_Нововведення:_** організатори суботників (щовівторка) та постійних еко-акцій (розвішування сміттєвих пакетів у парку Перемога та на вул. М. Лагунової); організатори щосуботніх музичних вечорів на острівку у парку "Перемога".
