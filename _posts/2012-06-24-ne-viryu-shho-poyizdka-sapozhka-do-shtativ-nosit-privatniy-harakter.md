---
title: "Не вірю, що поїздка Сапожка до Штатів носить приватний характер"
date: 2012-06-24
author: 
  username: "plakhovalex"
  display_name: "Олександр Плахов"
categories: 
  - "kolonka-avtora"
tags: 
  - "mista-pobratimi"
  - "podorozh"
  - "rokford"
  - "sapozhko"
  - "ssha"
coverImage: "wp-content/uploads/2011/11/%D0%86%D0%B3%D0%BE%D1%80-%D0%A1%D0%B0%D0%BF%D0%BE%D0%B6%D0%BA%D0%BE-%D1%81%D0%BF%D1%96%D0%BB%D0%BA%D1%83%D1%94%D1%82%D1%8C%D1%81%D1%8F-%D0%B7-%D0%B6%D1%83%D1%80%D0%BD%D0%B0%D0%BB%D1%96%D1%81%D1%82%D0%B0%D0%BC%D0%B8.jpg"
---

Хай би що там не вигадував пан Сапожко, але я не вірю, що його [поїздка до Штатів](https://mpz.brovary.org/sapozhko-zaperechuye-fakt-svogo-ofitsiynogo-vizitu-do-ssha/ "Сапожко заперечує факт свого офіційного візиту до США") носить приватний характер... Ось, що читаємо [на сайті ICEA:](http://www.incea.org/2012/05/26/icea-hosted-rockford-illinois-usa-and-brovary-kiev-ukraine-sister-cities-program-in-may-2012/)

> \- Міжнародна асоціація з питань культури та освіти (ICEA) у співробітництві з Асоціацією українських міст приймала групу представників муніципалітету та бізнесу міста Бровари (Київська область) для участі у програмі, що проходила протягом 12-19 травня 2012 року у м. Рокфорд (Чикаго) та Нью Йорці. В рамках даної програми були проведені презентації, зустрічі, в яких, зокрема, приймали участь представники адміністрації м. Рокфорд, місцевого коледжу та комітету по братерським стосункам, що забезпечує нові можливості для співпраці та розвитку бізнес стосунків. Метою нашої програми було ознайомлення членів української делегації з освітніми установами та установами відпочинку для молодих людей, а також новими ініціативами в програмі братерських відносин між нашими містами. Делегація виявила бажання відновити та посилити відносини між містами Бровари та Рокфорд. Було обговорено також програму культурного обміну між двома общинами. До складу української делегації входили мер міста Бровари - Ігор Сапожко з дружиною Мариною та донькою Діаною, депутат міської ради - Андрій Крат та Ігор Трощенко з дружиною Ольгою та сином Вячеславом. Quote

Ну як вам? Більш ніж офіційно, правда?.. Приватна подорож може бути в Турцію, наприклад, але не як в складі офіційної української делегації...

А ось ще один цікавий момент. Витяг з офіційного протоколу засідання ради міста Рокфорд від 14 травня 2012 року: [http://www.rockfordil.gov/media/210697/cc5.14.12.pdf](http://www.rockfordil.gov/media/210697/cc5.14.12.pdf)

> Член міського правління Джонсон привітав українських високопосадовців **(вжите слово dignitary - особа, що займає викоку посаду)** з міста-побратима Бровари. Член міського правління Біч в свою чергу також привітав делегацію на засіданні ради та запропонував всім переглянути презентацію про його подорож до м. Бровари в далекому 1995 році. Ігор Сапожко, мер м. Бровари, подякував всім присутнім за їх гостинність та запросив мера м. Рокфорд, пана Моррісей, відвідати м. Бровари у вересні. Також пан Сапожко оголосив, що коледж м. Рокфорд запропонував 4 освітянських гранти для навчання 4 студентів з м. Бровари у коледжі міста Рокфорд **(цікаво, кому дістанеться така золота можливість - здогадайтесь самі)** і в свою чергу запропонував таку ж можливість для студентів м. Рокфорд навчатися в м. Бровари **(бугагашенька та й годі)**. Пан Сапожко передав місту Рокфорд та, власне, самому меру м. Рокфорд подарунки **(цікаво, за чий рахунок були куплені ті подарунки, і що саме було тими подарунками)**. Член міського правління Джонсон від імені мера м. Рокфорд, пана Моррісей, також передав подарунки всім членам української делегації **(знову цікаво, що саме за подарунки були репрезентовані нашим офіційним особам, і якщо це були саме офіційні подарунки, а все виглядає саме так, то де вони - можливо потрібно в адміністрації відкривати музей з подарунками)**.

То як вам така приватна подорож з відпочинком...
