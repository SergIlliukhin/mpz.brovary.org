---
title: "Броварчани протестують проти будівництва на Симоненка-Чорновола: знесли огорожу - ФОТО"
date: 2016-10-06
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "alyans-novobud"
  - "brovary"
  - "budivnitstvo"
  - "vibir-redaktsiyi"
  - "virubka-derev"
  - "zrizannya-derev"
  - "miting"
  - "novini"
  - "simonenka"
  - "skver"
---

**Збори мешканців, що виступають за збереження лісопаркової зони та проти будівництва чергових багатоповерхівок від "Альянс Новобуд" на вулиці Симоненка, розпочалися 6 жовтня о 19:00 та перейшли в безстрокову акцію. На мітингу люди зорганізовувалися в ініціативну групу, визначалися з патрулюванням, показали серйозність своїх намірів, повисмикувавши частину паркану навколо майбутнього будівництва, поспілкувалися з керівництвом "Альянс Новобуд" і "Алекса груп" та вирішли продовжити перемовини завтра.**

Спір щодо цієї ділянки точиться вже давно: забудовник "Альянс Новобуд" планує будувати тут ще декілька будинків, а багаторічні сосни - знищити. "Маєш право знати" вже писало про вирубування дерев на цій ділянці, про [мітинги](https://mpz.brovary.org/49464-2/) небайдужих мешканців, про [зустріч](https://mpz.brovary.org/49512-2/) громади з керівництвом міста. З того часу питання на користь броварчан так і не вирішилося, лише з'явилося запевняння, нібито забудовник побудує в цій частині сквер - вочевидь, це мало би заспокоїти громаду. Активісти [запевняють](https://mpz.brovary.org/zabuduvaty-nemozhlyvo-zberegty/): це пересмикування, насправді у людей забирають зелену зону, а зводити будинки тут взагалі не можна через і так високу щільність населення.

Депутат міськради Андрій Саук, що з самого початку брав участь у вирішенні проблеми, пообіцяв ініціювати позачергову сесію з цього питання. Як заявляє пан Саук, наразі вже зібрано 13 підписів депутатів - сесія буде скликана. Проте хід справи пришвидшили дії з боку забудовника - днями на місці майбутнього можливого будівництва раптом виріс паркан. Це неабияк збентежило мешканців і вони оперативно зібралися на мітинг.

[![skver-symonenka-11](https://mpz.brovary.org/wp-content/uploads/2016/10/skver-symonenka-11.jpg)](https://mpz.brovary.org/wp-content/uploads/2016/10/skver-symonenka-11.jpg)

[![skver-symonenka-23](https://mpz.brovary.org/wp-content/uploads/2016/10/skver-symonenka-23.jpg)](https://mpz.brovary.org/wp-content/uploads/2016/10/skver-symonenka-23.jpg)

\[caption id="attachment\_61001" align="aligncenter" width="600"\][![skver-symonenka-5](https://mpz.brovary.org/wp-content/uploads/2016/10/skver-symonenka-5.jpg)](https://mpz.brovary.org/wp-content/uploads/2016/10/skver-symonenka-5.jpg) На мітинг зібралося більше 100 осіб\[/caption\]

Захищати дерева, хоч тут і ночувати, не дати тишком-нишком їх вирубати, знести паркан, зупинити будівництво - така була налаштованість людей. Не заспокоїв людей і виступ юриста "Альянс Новобуда" та дозвільні документи, що він показав. Поки більш спокійна частина збиралася в ініціативну групу та визначалася з патрулюванням, аби дерева не зрубали вночі, більш активна та радикальна частина пішла руйнувати огорожу.

\[caption id="attachment\_61012" align="aligncenter" width="600"\][![skver-symonenka-16](https://mpz.brovary.org/wp-content/uploads/2016/10/skver-symonenka-16.jpg)](https://mpz.brovary.org/wp-content/uploads/2016/10/skver-symonenka-16.jpg) Посередині - юрист "Альянс Новобуд"\[/caption\]

\[caption id="attachment\_60997" align="aligncenter" width="600"\][![skver-symonenka-1](https://mpz.brovary.org/wp-content/uploads/2016/10/skver-symonenka-1.jpg)](https://mpz.brovary.org/wp-content/uploads/2016/10/skver-symonenka-1.jpg) Люди формують ініціативну групу, обмінюються координатами\[/caption\]

\[caption id="attachment\_61020" align="aligncenter" width="600"\][![skver-symonenka-24](https://mpz.brovary.org/wp-content/uploads/2016/10/skver-symonenka-24.jpg)](https://mpz.brovary.org/wp-content/uploads/2016/10/skver-symonenka-24.jpg) Частину кілків з огорожі вже висмикнули\[/caption\]

З людьми розмовляв також заступник директора "Альянс Новобуд", але вони були незламні: приберіть паркан, інакше це зробимо ми. На місце події підтягнулася "охорона" від забудовників без впізнавальних знаків. З самого початку на мітингу була також присутня поліція та нечисленні охоронці об'єкту. Приїхали і депутати з фракцій "ДемАльянс", "БПП", "Свобода", позафракційні.

\[caption id="attachment\_61052" align="aligncenter" width="600"\][![symonenka-skver-10](https://mpz.brovary.org/wp-content/uploads/2016/10/symonenka-skver-10.jpg)](https://mpz.brovary.org/wp-content/uploads/2016/10/symonenka-skver-10.jpg) Заступник директора "Альянс Новобуд"\[/caption\]

[![symonenka-skver-2](https://mpz.brovary.org/wp-content/uploads/2016/10/symonenka-skver-2.jpg)](https://mpz.brovary.org/wp-content/uploads/2016/10/symonenka-skver-2.jpg)

[![symonenka-skver-11](https://mpz.brovary.org/wp-content/uploads/2016/10/symonenka-skver-11.jpg)](https://mpz.brovary.org/wp-content/uploads/2016/10/symonenka-skver-11.jpg)

Зрештою до мешканців приїхали директор "Альянс Новобуд" **Сергій Караванський** та директор "Алекса груп" **Юрій Мавродієв**. Більше години йшли перемовини. Забудовники розмовляли навмисно спокійно, намагалися погасити активність людей, пропонували перейти до обговорення всіх питань завтра, запрошували до себе в офіс. Частина людей нібито була згодна на таку пропозицію, дехто пропонував притримуватися початкового плану дій - збиратися на 8 годин ранку в міськвиконкомі. Проте інші не погоджувалися на компроміс та вимагали прибрати паркан негайно, зрештою поставили ультиматум: або до 5-ї вечора завтра прибираєте паркан, або ми його руйнуємо. Завершилася розмова відмовою забудовників прибрати паркан, обіцянкою не починати будівництво, поки не будуть з'ясовані усі питання, та пропозицією розмовляти далі.

\[caption id="attachment\_61054" align="aligncenter" width="600"\][![symonenka-skver-12](https://mpz.brovary.org/wp-content/uploads/2016/10/symonenka-skver-12.jpg)](https://mpz.brovary.org/wp-content/uploads/2016/10/symonenka-skver-12.jpg) Юрій Мавродієв та Сергій Караванський\[/caption\]

[![symonenka-skver-14](https://mpz.brovary.org/wp-content/uploads/2016/10/symonenka-skver-14.jpg)](https://mpz.brovary.org/wp-content/uploads/2016/10/symonenka-skver-14.jpg)

Активісти вирішили таки збиратися завтра, **7 жовтня, о 8:00** в міськвиконкомі. Також створили групу в FB ["СТОП будівництву на Симоненка-Чорновола"](https://www.facebook.com/groups/354018628272525/).

**Фото - Світлана Яцив**
