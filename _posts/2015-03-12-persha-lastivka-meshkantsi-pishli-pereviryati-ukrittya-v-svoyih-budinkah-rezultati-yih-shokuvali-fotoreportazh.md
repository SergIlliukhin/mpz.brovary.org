---
title: "Мешканці ЖК \"Купава\" перевірили укриття у своїх будинках. Побачене шокувало - ФОТО"
date: 2015-03-12
tags: 
  - "bomboshovishhe"
  - "vibir-redaktsiyi"
  - "zhek"
  - "zhek-4"
  - "kalina"
  - "nayprostishi-ukrittya"
  - "novini"
  - "pidval"
  - "santehnik"
  - "sauk"
  - "ukrittya"
---

**[![Укриття_Саук_00021](https://mpz.brovary.org/wp-content/uploads/2015/03/Ukrittya_Sauk_00021.jpg)](https://mpz.brovary.org/wp-content/uploads/2015/03/Ukrittya_Sauk_00021.jpg)Наприкінці лютого Броварська міська рада оприлюднила [адреси найпростіших укриттів](https://mpz.brovary.org/miska-rada-oprilyudnila-perelik-ukrittiv-na-vipadok-nebezpeki-hovatisya-radyat-u-pidvalah/) для людей на випадок виникнення небезпеки. Серед них опинилися переважно підвали житлових багатоповерхівок. Вже наступного дня активні мешканці житлового комплексу «Купава» пішли перевіряти свої підвали на готовність приймати людей у випадку війни. Результатами громадської інспекції жителі лишились переважно невдоволені. Ще більше обурення вони висловили про діяльність та ставлення ЖЕК-4, який є балансоутримувачем проінспектованих багатоквартирних будинків.**

Загалом жителі перевірили підвали двох будинків по вулиці Симоненка: №2-б та №4. Приміщення занесені в оприлюднений міськрадою перелік найпростіших укриттів. І якщо в підвалі будівлі №2-б є світло, більш-менш прибрано та відносно сухо, то те, що довелось побачити в підвалах будинку №4, справило враження армагедону. І це при тому, що багатоповерхівки відносно нові: були введені в експлуатацію забудовником лише у 2008-2009 роках.

**Вул. Симоненка, 2-б**

У підвалі будинку просторо, є світло. Великогабаритного сміття майже нема, наявна хіба що будівельна пилюка. Через приміщення проходять різноманітні комунікації, переважно водопровідні та каналізаційні труби.

[![Укриття_Саук_00008](https://mpz.brovary.org/wp-content/uploads/2015/03/Ukrittya_Sauk_00008.jpg)](https://mpz.brovary.org/wp-content/uploads/2015/03/Ukrittya_Sauk_00008.jpg)

[![Укриття_Саук_00004](https://mpz.brovary.org/wp-content/uploads/2015/03/Ukrittya_Sauk_00004.jpg)](https://mpz.brovary.org/wp-content/uploads/2015/03/Ukrittya_Sauk_00004.jpg)

Якщо перші зроблені із добротного металу, то каналізація «взята» у пластик. Така труба ймовірно може не витримати струс від можливого вибуху.

[![Укриття_Саук_00010](https://mpz.brovary.org/wp-content/uploads/2015/03/Ukrittya_Sauk_00010.jpg)](https://mpz.brovary.org/wp-content/uploads/2015/03/Ukrittya_Sauk_00010.jpg)

До того ж, активісти знайшли порушення у встановленні таких труб. Зокрема, з їхніх слів, хомути та підвіски до труб виконані з більшим "кроком" (відстанню між собою), ніж мають бути. А це зменшує стійкість труби.

Також у підвалі встановлене деяке обладнання.

[![Укриття_Саук_00012](https://mpz.brovary.org/wp-content/uploads/2015/03/Ukrittya_Sauk_00012.jpg)](https://mpz.brovary.org/wp-content/uploads/2015/03/Ukrittya_Sauk_00012.jpg)

Є опалення, яке, втім, не підключене.

[![Укриття_Саук_00003](https://mpz.brovary.org/wp-content/uploads/2015/03/Ukrittya_Sauk_00003.jpg)](https://mpz.brovary.org/wp-content/uploads/2015/03/Ukrittya_Sauk_00003.jpg)

Для стоку води влаштовані приямки, однак деякі з них забиті наслідками діяльності людської цивілізації.

[![Укриття_Саук_00001](https://mpz.brovary.org/wp-content/uploads/2015/03/Ukrittya_Sauk_00001.jpg)](https://mpz.brovary.org/wp-content/uploads/2015/03/Ukrittya_Sauk_00001.jpg)

[![Укриття_Саук_00005](https://mpz.brovary.org/wp-content/uploads/2015/03/Ukrittya_Sauk_00005.jpg)](https://mpz.brovary.org/wp-content/uploads/2015/03/Ukrittya_Sauk_00005.jpg)

Попри відсутність будь-яких ознак оснащення приміщення під укриття (протигазів, вогнегасників, відер для гасіння пожежі, елементарних речей першої необхідності тощо) загалом мешканці лишились задоволеними станом підвалу.

**Вул. Симоненка, 4**

А от готовність підвалів у іншому будинку захоплення не викликала ні в кого. Майже повна відсутність освітлення, купи сміття, захаращеність, розбиті вікна та навіть підтоплення – такі реалії "укриттів на випадок небезпеки" у цій багатоповерхівці. Про будь-яке забезпечення підвалів необхідними речима та засобами для тривалого переховування там людей мова взагалі не йде.

Ось так «зустрічає» інспекцію потенційне сховище для мешканців цього будинку.

[![Укриття_Саук_00015](https://mpz.brovary.org/wp-content/uploads/2015/03/Ukrittya_Sauk_00015.jpg)](https://mpz.brovary.org/wp-content/uploads/2015/03/Ukrittya_Sauk_00015.jpg)

Всередині не чистіше: пляшки з-під алкоголю, ймовірно залишені тими самими сантехніками, будівельне сміття.

[![Укриття_Саук_00021](https://mpz.brovary.org/wp-content/uploads/2015/03/Ukrittya_Sauk_00021.jpg)](https://mpz.brovary.org/wp-content/uploads/2015/03/Ukrittya_Sauk_00021.jpg)

[![Укриття_Саук_00026](https://mpz.brovary.org/wp-content/uploads/2015/03/Ukrittya_Sauk_00026.jpg)](https://mpz.brovary.org/wp-content/uploads/2015/03/Ukrittya_Sauk_00026.jpg)

[![Укриття_Саук_00028](https://mpz.brovary.org/wp-content/uploads/2015/03/Ukrittya_Sauk_00028.jpg)](https://mpz.brovary.org/wp-content/uploads/2015/03/Ukrittya_Sauk_00028.jpg)

[![Укриття_Саук_00039](https://mpz.brovary.org/wp-content/uploads/2015/03/Ukrittya_Sauk_00039.jpg)](https://mpz.brovary.org/wp-content/uploads/2015/03/Ukrittya_Sauk_00039.jpg)

Де-не-де проходи захаращені будівельними козлами чи різними дошками.

[![Укриття_Саук_00036](https://mpz.brovary.org/wp-content/uploads/2015/03/Ukrittya_Sauk_00036.jpg)](https://mpz.brovary.org/wp-content/uploads/2015/03/Ukrittya_Sauk_00036.jpg)

Приямки для стікання води теж забиті сміттям або замулені.

[![Укриття_Саук_00057](https://mpz.brovary.org/wp-content/uploads/2015/03/Ukrittya_Sauk_00057.jpg)](https://mpz.brovary.org/wp-content/uploads/2015/03/Ukrittya_Sauk_00057.jpg)

Вікна, стіни – в густому павутинні.

[![Укриття_Саук_00044](https://mpz.brovary.org/wp-content/uploads/2015/03/Ukrittya_Sauk_00044.jpg)](https://mpz.brovary.org/wp-content/uploads/2015/03/Ukrittya_Sauk_00044.jpg)

[![Укриття_Саук_00025](https://mpz.brovary.org/wp-content/uploads/2015/03/Ukrittya_Sauk_00025.jpg)](https://mpz.brovary.org/wp-content/uploads/2015/03/Ukrittya_Sauk_00025.jpg)

Є розбиті вікна.

[![Укриття_Саук_00048](https://mpz.brovary.org/wp-content/uploads/2015/03/Ukrittya_Sauk_00048.jpg)](https://mpz.brovary.org/wp-content/uploads/2015/03/Ukrittya_Sauk_00048.jpg)

У підлозі можна зустріти численні випуски арматури.

[![Укриття_Саук_00047](https://mpz.brovary.org/wp-content/uploads/2015/03/Ukrittya_Sauk_00047.jpg)](https://mpz.brovary.org/wp-content/uploads/2015/03/Ukrittya_Sauk_00047.jpg)

Опалення, так само як і в будинку №2-б, не підключене. Зі слів Андрія Саука, це є порушенням – підвальні приміщення ЖЕК зобов’язаний опалювати.

[![Укриття_Саук_00029](https://mpz.brovary.org/wp-content/uploads/2015/03/Ukrittya_Sauk_00029.jpg)](https://mpz.brovary.org/wp-content/uploads/2015/03/Ukrittya_Sauk_00029.jpg)

[![Укриття_Саук_00038](https://mpz.brovary.org/wp-content/uploads/2015/03/Ukrittya_Sauk_00038.jpg)](https://mpz.brovary.org/wp-content/uploads/2015/03/Ukrittya_Sauk_00038.jpg)

У підвалах будинку знайшлося декілька підтоплених місць – протікають труби.

[![Укриття_Саук_00043](https://mpz.brovary.org/wp-content/uploads/2015/03/Ukrittya_Sauk_00043.jpg)](https://mpz.brovary.org/wp-content/uploads/2015/03/Ukrittya_Sauk_00043.jpg)

[![Укриття_Саук_00052](https://mpz.brovary.org/wp-content/uploads/2015/03/Ukrittya_Sauk_00052.jpg)](https://mpz.brovary.org/wp-content/uploads/2015/03/Ukrittya_Sauk_00052.jpg)

[![Укриття_Саук_00051](https://mpz.brovary.org/wp-content/uploads/2015/03/Ukrittya_Sauk_00051.jpg)](https://mpz.brovary.org/wp-content/uploads/2015/03/Ukrittya_Sauk_00051.jpg)

Закріплюють ці труби чим заманеться – навіть цеглиною, яка висить і, мабуть, висітиме просто над головами можливих втікачів від бомбардувань.

[![Укриття_Саук_00045](https://mpz.brovary.org/wp-content/uploads/2015/03/Ukrittya_Sauk_00045.jpg)](https://mpz.brovary.org/wp-content/uploads/2015/03/Ukrittya_Sauk_00045.jpg)

Ймовірно, від вологості внаслідок підтоплення у приміщенні завелись комахи. Стан цього підвалу викликав занепокоєння у присутніх громадських інспекторів. Вони почали ставити під сумнів безпеку перебування в такому підземеллі.

[![Укриття_Саук_00046](https://mpz.brovary.org/wp-content/uploads/2015/03/Ukrittya_Sauk_00046.jpg)](https://mpz.brovary.org/wp-content/uploads/2015/03/Ukrittya_Sauk_00046.jpg)

Усюди, де ходили мешканці, доводилося підсвічувати ліхтариками. Лише де-не-де вдалося знайти лампи освітлення.

[![Укриття_Саук_00032](https://mpz.brovary.org/wp-content/uploads/2015/03/Ukrittya_Sauk_00032.jpg)](https://mpz.brovary.org/wp-content/uploads/2015/03/Ukrittya_Sauk_00032.jpg)

[![Укриття_Саук_00055](https://mpz.brovary.org/wp-content/uploads/2015/03/Ukrittya_Sauk_00055.jpg)](https://mpz.brovary.org/wp-content/uploads/2015/03/Ukrittya_Sauk_00055.jpg)

**Боротьба із ЖЕКом та чиновниками**

Варто зазначити, що по вулиці Симоненка, 4 вдалось потрапити не в усі приміщення підвалів – лише до трьох. Укриття розділені за під’їздами та мають різні входи.

[![Укриття_Саук_00013](https://mpz.brovary.org/wp-content/uploads/2015/03/Ukrittya_Sauk_00013.jpg)](https://mpz.brovary.org/wp-content/uploads/2015/03/Ukrittya_Sauk_00013.jpg)

Зі слів активістів, лише там, де ключі були наявні у консьєржів, отримали змогу відкрити приміщення. Таким самим чином вдалося потрапити й у підвал по вулиці Симоненка, 2-б.

Як розповіла в. о. голови ОСББ «Купава-4» **Анна Калина**, ЖЕК-4 відмовився надавати ключі мешканцям будинку №4. Ба більше, на прохання привести до ладу укриття в установі спочатку запропонували прибирати самим мешканцям. Але пообіцяли надати тракторець для вивезення сміття. Однак днями, як розповідає жителька, головний інженер ЖЕК-4 заявив, що мешканці не мають права заходити у ті підвали. Зі слів Калини, працівник ЖЕКу пригрозив, що замінить замки та ключі до підвалів, щоби жителі там «не лазили».

Активісти запевняють, що така поведінка представників контори може бути пов’язана зі спробами забудовника або інших ділків привласнити підвали або розпродати їх. Варто зазначити, що житловий комплекс «Купава» будував ВАТ «Постійно діючий будівничий поїзд №2». Компанія належить **Ігорю Трощенку** (депутату-екс-регіоналу, відомому в якості колишнього «володаря» Броварів) та **Андрію Крату** (депутату та члену земельної комісії Броварської міської ради).

Анна Калина додає, що мешканці квартир по вулиці Симоненка, 4 самі були би раді навести лад в укриттях. Жителі вже створили ОСББ у будинку, аби можна було самим розпоряджатися спільним майном. Зокрема - вирішувати, хто і на яких умовах обслуговуватиме та утримуватиме їхній будинок, в тому числі підвали. Однак, як розповідає активістка, міська рада тривалий час ставила палиці в колеса - гальмувала ухвалення рішення, яким будинок має бути переданий на баланс новоствореного ОСББ. Однак 5 березня на 53-ій сесії Броварської міської ради депутати таки ухвалили рішення про передачу житлового будинку на баланс ОСББ.

> _Складається враження, що Броварська міська рада надала громадськості перелік укриттів лише через широкий суспільний резонанс і [судовий позов](https://mpz.brovary.org/bomboshovishha-brovariv-miskrada-prihovuye-a-sud-ruki-umivaye/), поданий проти неї через приховування інформації про бомбосховища. Та й то міськрада надала лише дещицю інформації, зокрема не вказавши готовність найпростіших укриттів. І допоки мешканці своїх будинків самі не почнуть контролювати ЖЕКи та владу, самі не перевірятимуть стан і взагалі наявність укриттів, ситуація навряд чи почне змінюватись. «Маєш право знати» сподівається, що ця громадська перевірка стане лише першою ластівкою, за якою активізуються й інші броварці._

**Фото - Дмитро Карпій**
