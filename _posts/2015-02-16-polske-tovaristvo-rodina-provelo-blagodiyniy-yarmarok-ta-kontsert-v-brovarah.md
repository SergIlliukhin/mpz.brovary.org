---
title: "Польське товариство «Родина» провело благодійний ярмарок та концерт в Броварах"
date: 2015-02-16
author: 
  username: "tatuuum"
  display_name: "Тетяна Панкратьєва"
categories: 
  - "aktsiyi-zahodi"
tags: 
  - "blagodiyniy-yarmarok"
  - "brovary"
  - "kontsert"
  - "polske-kulturno-osvitnye-tovaristvo"
  - "rodina"
---

**[![Ярмарок Родина_9](https://mpz.brovary.org/wp-content/uploads/2015/02/YArmarok-Rodina_9.jpg)](https://mpz.brovary.org/wp-content/uploads/2015/02/YArmarok-Rodina_9.jpg)В цю суботу, 14 лютого, об 11:30 у броварській Школі Мистецтв відбувся благодійний ярмарок та концерт «Добрі серця», що організувало Польське культурно-освітнє товариство «Родина» (Polskie kulturalno-oświatowe stowarzyszenie „Rodzina”). Запрошеними гостями були артисти київського ансамблю пісні і танцю «Поляни з-над Дніпра» (Zespół Folklorystyczny "Polanie znad Dniepru").**

> [Товариство «Родина»](https://www.facebook.com/rodzina.browary) існує в Броварах вже 13 років, займається культурно-просвітницькою діяльністю та об’єднує броварчан, які мають польське коріння. Ставши членом «Родини», можна досконало ознайомитися з польськими традиціями, історією Польщі, вивчити польську мову, взяти участь у спеціалізованих конкурсах та заходах. Польський «напрямок» зараз дуже популярний серед школярів старшого віку, які збираються вступати до польських ВУЗів. Але в «Родині» ніякого обмеження за віком немає: тут раді і малечі, і бабусі; всі вчать мову, співають, танцюють, спілкуються, їздять на екскурсії та відпочинок, справляють свята – все як у справжній родині.

[![Ярмарок Родина_10](https://mpz.brovary.org/wp-content/uploads/2015/02/YArmarok-Rodina_10.jpg)](https://mpz.brovary.org/wp-content/uploads/2015/02/YArmarok-Rodina_10.jpg)

На ярмарку торгували здебільшого діти, бо багато робіт було зроблене саме їх руками: декоративні листівки, прикраси, плетені браслетики та фігурки тощо. Продавали за символічною ціною: 5-10-15 грн.

[![Ярмарок Родина_4](https://mpz.brovary.org/wp-content/uploads/2015/02/YArmarok-Rodina_4.jpg)](https://mpz.brovary.org/wp-content/uploads/2015/02/YArmarok-Rodina_4.jpg)

[![Ярмарок Родина_1](https://mpz.brovary.org/wp-content/uploads/2015/02/YArmarok-Rodina_1.jpg)](https://mpz.brovary.org/wp-content/uploads/2015/02/YArmarok-Rodina_1.jpg)

[![Ярмарок Родина_5](https://mpz.brovary.org/wp-content/uploads/2015/02/YArmarok-Rodina_5.jpg)](https://mpz.brovary.org/wp-content/uploads/2015/02/YArmarok-Rodina_5.jpg)

Були й більш «дорослі» роботи: вишиті хрестиком картини, в’язані вироби, а також смачні солодощі. Продавали також книги та одяг.

До «виторгу» благодійного ярмарку люди докладали гроші і просто так, тож загальна сума пожертв склала **672 грн**. Зараз ці гроші вже відправлені на потреби української армії.

[![Ярмарок Родина_2](https://mpz.brovary.org/wp-content/uploads/2015/02/YArmarok-Rodina_2.jpg)](https://mpz.brovary.org/wp-content/uploads/2015/02/YArmarok-Rodina_2.jpg)

[![Ярмарок Родина_3](https://mpz.brovary.org/wp-content/uploads/2015/02/YArmarok-Rodina_3.jpg)](https://mpz.brovary.org/wp-content/uploads/2015/02/YArmarok-Rodina_3.jpg)

Також поряд з ярмарком в холі Школи Мистецтв пройшла виставка робіт учасниці товариства «Родина» **Юлії Мангер**. Наразі 16-річна дівчина навчається в Броварському вищому училищі фізичної культури на відділенні настільного тенісу. Але останні півтора року вона захопилася мистецтвом і вже малює ось такі вражаючі картини (акрил, олія). За словами Юлії, незабаром вона збирається поступати в Краківську Академію ім. Моджевського (Польща) на факультет живопису і графіки.

[![Ярмарок Родина_7](https://mpz.brovary.org/wp-content/uploads/2015/02/YArmarok-Rodina_7.jpg)](https://mpz.brovary.org/wp-content/uploads/2015/02/YArmarok-Rodina_7.jpg)

[![Ярмарок Родина_8](https://mpz.brovary.org/wp-content/uploads/2015/02/YArmarok-Rodina_8.jpg)](https://mpz.brovary.org/wp-content/uploads/2015/02/YArmarok-Rodina_8.jpg)

[![Ярмарок Родина_6](https://mpz.brovary.org/wp-content/uploads/2015/02/YArmarok-Rodina_6.jpg)](https://mpz.brovary.org/wp-content/uploads/2015/02/YArmarok-Rodina_6.jpg)

Відкрила концерт голова товариства «Родина» пані **Олена Новак**, яка привітала усіх присутніх та представила почесних гостей.

[![Ярмарок Родина_11](https://mpz.brovary.org/wp-content/uploads/2015/02/YArmarok-Rodina_11.jpg)](https://mpz.brovary.org/wp-content/uploads/2015/02/YArmarok-Rodina_11.jpg)

На заході були присутні представники Посольства Республіки Польща в Україні, зокрема консул **Якуб Пільг**.

\[caption id="attachment\_33435" align="aligncenter" width="600"\][![Ярмарок Родина_12](https://mpz.brovary.org/wp-content/uploads/2015/02/YArmarok-Rodina_12.jpg)](https://mpz.brovary.org/wp-content/uploads/2015/02/YArmarok-Rodina_12.jpg) Консул Республіки Польща в Україні пан Якуб Пільг (праворуч)\[/caption\]

Вела концерт учасниця «Родини» Олександра Корнілова (а також виступала: читала вірші). І, мабуть, не дарма їй доручили роль конферансьє, бо Саша свого часу зайняла друге місце в конкурсі декламаторів «Креси-2013» (Konkurs Recytatorski im. Adama Mickiewicza «KRESY 2013»).

[![Ярмарок Родина_13](https://mpz.brovary.org/wp-content/uploads/2015/02/YArmarok-Rodina_13.jpg)](https://mpz.brovary.org/wp-content/uploads/2015/02/YArmarok-Rodina_13.jpg)

Броварські діти співали, розповідали вірші, розігрували гумористичні сценки. Все це, звичайно, польською мовою. Таке пристойне знання мови для їх віку та творча подача - заслуга вчителя молодшої групи «Родини» пані **Гражини Велігорської**. Отже, разом діти заспівали пісню «Hu! Hu! Ha! Nasza zima zła» та розповіли вірш «Wróbelki zimą», а потім перейшли до індивідуальних виступів.

[![Ярмарок Родина_14](https://mpz.brovary.org/wp-content/uploads/2015/02/YArmarok-Rodina_14.jpg)](https://mpz.brovary.org/wp-content/uploads/2015/02/YArmarok-Rodina_14.jpg)

[![Ярмарок Родина_15](https://mpz.brovary.org/wp-content/uploads/2015/02/YArmarok-Rodina_15.jpg)](https://mpz.brovary.org/wp-content/uploads/2015/02/YArmarok-Rodina_15.jpg)

[![Ярмарок Родина_16](https://mpz.brovary.org/wp-content/uploads/2015/02/YArmarok-Rodina_16.jpg)](https://mpz.brovary.org/wp-content/uploads/2015/02/YArmarok-Rodina_16.jpg)

Сценка: Марія Новак та Ігор Завальний (який також посів 2 місце у конкурсі «Креси-2013» у своїй віковій категорії).

[![Ярмарок Родина_18](https://mpz.brovary.org/wp-content/uploads/2015/02/YArmarok-Rodina_18.jpg)](https://mpz.brovary.org/wp-content/uploads/2015/02/YArmarok-Rodina_18.jpg)

[![Ярмарок Родина_19](https://mpz.brovary.org/wp-content/uploads/2015/02/YArmarok-Rodina_19.jpg)](https://mpz.brovary.org/wp-content/uploads/2015/02/YArmarok-Rodina_19.jpg)

[![Ярмарок Родина_17](https://mpz.brovary.org/wp-content/uploads/2015/02/YArmarok-Rodina_17.jpg)](https://mpz.brovary.org/wp-content/uploads/2015/02/YArmarok-Rodina_17.jpg)

Вражаюче і проникливо співала Тетяна Калініченко. На подив, вона не має спеціальної музичної освіти, але співає у церковному хорі.

[![Ярмарок Родина_21](https://mpz.brovary.org/wp-content/uploads/2015/02/YArmarok-Rodina_21.jpg)](https://mpz.brovary.org/wp-content/uploads/2015/02/YArmarok-Rodina_21.jpg)

Учасниці "Родини" грали й на музичних інструментах: піаніно - Чекановська Наталія, мандоліна - Дмитренко Марина.

[![Ярмарок Родина_24](https://mpz.brovary.org/wp-content/uploads/2015/02/YArmarok-Rodina_24.jpg)](https://mpz.brovary.org/wp-content/uploads/2015/02/YArmarok-Rodina_24.jpg)

На гітарі грав Роман Загуменний.

[![Ярмарок Родина_25](https://mpz.brovary.org/wp-content/uploads/2015/02/YArmarok-Rodina_25.jpg)](https://mpz.brovary.org/wp-content/uploads/2015/02/YArmarok-Rodina_25.jpg)

Так як концерт був спільним, то виступи членів «Родини» змінялися виступами запрошеного ансамблю «Поляни з-над Дніпра».

[![Ярмарок Родина_26](https://mpz.brovary.org/wp-content/uploads/2015/02/YArmarok-Rodina_26.jpg)](https://mpz.brovary.org/wp-content/uploads/2015/02/YArmarok-Rodina_26.jpg)

Цей ансамбль, як і броварська «Родина», також згуртовує українців польського походження. Здебільшого це діти і молодь, наймолодші мають 5 років, а верхньої межи немає, каже хореограф ансамблю **Леся Єрмак**. Існує колектив вже 15 років, за цей час брав участь у різноманітних заходах, конкурсах, концертах та отримав безліч нагород та призів.

[![Ярмарок Родина_27](https://mpz.brovary.org/wp-content/uploads/2015/02/YArmarok-Rodina_27.jpg)](https://mpz.brovary.org/wp-content/uploads/2015/02/YArmarok-Rodina_27.jpg)

[![Ярмарок Родина_28](https://mpz.brovary.org/wp-content/uploads/2015/02/YArmarok-Rodina_28.jpg)](https://mpz.brovary.org/wp-content/uploads/2015/02/YArmarok-Rodina_28.jpg)

[![Ярмарок Родина_29](https://mpz.brovary.org/wp-content/uploads/2015/02/YArmarok-Rodina_29.jpg)](https://mpz.brovary.org/wp-content/uploads/2015/02/YArmarok-Rodina_29.jpg)

Увагу привертали народні костюми учасників, якісно пошиті та багато оздоблені.

Кияни співали і танцювали. Коли вийшли з динамічним та запальним краковяком, дехто з присутніх навіть не міг втриматися на місті, підскакував та підспівував.

[![Ярмарок Родина_30](https://mpz.brovary.org/wp-content/uploads/2015/02/YArmarok-Rodina_30.jpg)](https://mpz.brovary.org/wp-content/uploads/2015/02/YArmarok-Rodina_30.jpg)

[![Ярмарок Родина_31](https://mpz.brovary.org/wp-content/uploads/2015/02/YArmarok-Rodina_31.jpg)](https://mpz.brovary.org/wp-content/uploads/2015/02/YArmarok-Rodina_31.jpg)

Наостанок консул подякував за гостинність та приємні враження, отримані від концерту, а також зауважив із задоволенням, що польські традиції належно підтримуються серед українців польського походження не лише в великих містах, а і в таких невеличких, як Бровари.

[![Ярмарок Родина_32](https://mpz.brovary.org/wp-content/uploads/2015/02/YArmarok-Rodina_32.jpg)](https://mpz.brovary.org/wp-content/uploads/2015/02/YArmarok-Rodina_32.jpg)

[![Ярмарок Родина_33](https://mpz.brovary.org/wp-content/uploads/2015/02/YArmarok-Rodina_33.jpg)](https://mpz.brovary.org/wp-content/uploads/2015/02/YArmarok-Rodina_33.jpg)

Також подякував усім та привітав зі святом Загуменний Микола Васильович, начальник управління економіки Броварської міської ради, який разом з дружиною та сином є членами товариства «Родина». Микола Васильович також виконував на концерті роль представника міської влади, тож передав слова вітання усім присутнім від броварського мера Ігоря Сапожка.

[![Ярмарок Родина_34](https://mpz.brovary.org/wp-content/uploads/2015/02/YArmarok-Rodina_34.jpg)](https://mpz.brovary.org/wp-content/uploads/2015/02/YArmarok-Rodina_34.jpg)

[![Ярмарок Родина_35](https://mpz.brovary.org/wp-content/uploads/2015/02/YArmarok-Rodina_35.jpg)](https://mpz.brovary.org/wp-content/uploads/2015/02/YArmarok-Rodina_35.jpg)
