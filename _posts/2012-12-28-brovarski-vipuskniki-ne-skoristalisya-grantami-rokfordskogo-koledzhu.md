---
title: "Броварські випускники не скористалися грантами Рокфордського коледжу"
date: 2012-12-28
author: 
  username: "SergIlliukhin"
  display_name: "Сергій Іллюхін"
tags: 
  - "brovary"
  - "vibir-redaktsiyi"
  - "grant"
  - "novini"
  - "rokford"
  - "sapozhko"
  - "upravlinnya-osviti"
coverImage: "wp-content/uploads/2012/12/g244000000000000000db044d1e4732f00cecb906df227be3c137c64e201.jpg"
---

[![](https://mpz.brovary.org/wp-content/uploads/2012/12/g244000000000000000db044d1e4732f00cecb906df227be3c137c64e201.jpg "Рокфордський Коледж")](https://mpz.brovary.org/wp-content/uploads/2012/12/g244000000000000000db044d1e4732f00cecb906df227be3c137c64e201.jpg)**Жоден броварський випускник не виявив бажання скористатися освітніми грантами, наданими Рокфордським коледжем у 2012 році.** Про це "Маєш право знати" повідомив броварський міський голова Ігор Сапожко у своїй відповіді на інформаційний запит.

Ігор Васильович зазначив, що про можливість отримати грант на навчання були проінформовані керівники навчальних закладів міста, класні керівники випускних класів, вчителі англійської мови та випускники. Однак за час проведення вступної кампанії жодних звернень ані від випускників, ані від їх батьків до Управління освіти не надходило.

[![](https://mpz.brovary.org/wp-content/uploads/2012/12/grant.jpg)](https://mpz.brovary.org/wp-content/uploads/2012/12/grant.jpg)

Нагадаємо, що у травні 2012 року коледж міста Рокфорд (США) [запропонував](https://mpz.brovary.org/brovarski-studenti-mayut-mozhlivist-navchatisya-u-ssha/) 4 освітні гранти для випускників міста Бровари. Номінал кожного сертифіката становив 15725$ і покривав приблизно половину вартості навчання.

> Наразі залишається невідомим, чому броварчани залишились байдужими до цієї унікальної можливості. Або у нашому місті недостатньо талановитих учнів, які змогли б пройти вступний конкурс, або Управління освіти не змогло гідно провести інформаційно-роз'яснювальну кампанію серед молоді. Наприклад, на сайті Управління освіти інформація про можливість отримання грантів була [оприлюднена](https://mpz.brovary.org/upravlinnya-osviti-oprilyudnilo-informatsiyu-pro-navchannya-u-ssha/) аж 27 червня 2012 року.
