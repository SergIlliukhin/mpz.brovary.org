---
title: "Броварщина на ІІ місці за кількістю збройних нападів на котеджі"
date: 2016-06-14
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "bandytyzm"
  - "brovary"
  - "kotedzh"
  - "napad"
  - "napady"
  - "novini"
  - "obozrevatel"
  - "pryvatnyj-budynok"
---

**У Київській області почастішали збройні напади на приватні будинки. Злочинці нерідко б'ють, іноді катують і, навіть, вбивають господарів котеджів. Бровари та Броварський район серед інших регіонів області посіли друге місце. З початку 2016 року тут сталось 4 таких розбої. Про це [повідомляє](http://ukr.obozrevatel.com/kiyany/crime/16923-rozboi-pid-kievom-skladena-karta-banditskih-nalotiv-na-kotedzhi.htm) видання «Обозреватель» із посиланням на джерела в правоохоронних органах.**

Як зазначають журналісти, лідером списку став Києво-Святошинський район, у якому за вказаний період сталось **12** таких збройних нападів. Одразу після нього в переліку Броварщина із **8** нападами. Із них **4** – у місті Броварах. Працівники видання зазначають, що всього із початку 2016 року в Київській області сталося не менше **48** озброєних нападів на приватні житлові будинки.

\[caption id="attachment\_57347" align="aligncenter" width="600"\][![815864](https://mpz.brovary.org/wp-content/uploads/2016/06/815864.jpg)](https://mpz.brovary.org/wp-content/uploads/2016/06/815864.jpg) Червоними крапками вказані навали на приватні будинки, які відбулися в 2016 році\[/caption\]

«Обозреватель» наводить найзухваліші випадки збройних нападів. Серед них – один у Броварах. Як розповідає медіа, 13 квітня в приватний будинок по вулиці Павлова проникли чотири людини. Погрожуючи пістолетом і ножем, зловмисники кабелем від зарядки для мобільного телефона зв'язали руки господаря будинку, а руки його дружині замотали жіночими колготками. Злочинці заволоділи колекцією холодної зброї та ювелірними виробами. Потерпілі зазначали, що всі нападники були кавказцями. До того ж, серед них була жінка.
