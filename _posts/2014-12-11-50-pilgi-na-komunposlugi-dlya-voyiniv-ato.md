---
title: "50% пільги на комунпослуги для воїнів АТО"
date: 2014-12-11
categories: 
  - "kolonka-avtora"
tags: 
  - "ato"
  - "zhkg"
  - "pilgi"
---

[![ato](https://mpz.brovary.org/wp-content/uploads/2014/12/ato.jpg)](https://mpz.brovary.org/wp-content/uploads/2014/12/ato.jpg)**Відповідне рішення – про встановлення 50% пільги щодо сплати комунальних послуг воїнам АТО – ухвалили на виконкомі Броварської міськради. Нагадаємо, що 9 жовтня на 48-ій сесії БМР я як депутат міськради виступив з ініціативою створення робочої групи для розроблення Комплексної програми підтримки учасників АТО та їхніх  сімей, одним з пунктів якого й була пропозицію встановити пільгу розміром 50% щодо сплати комунпослуг.**

Робоча група розробила та опублікувала Пам’ятку тим, хто воював в АТО. Вона містить детальний алгоритм дій учасника – до кого, куди із якими документами потрібно звертатися, аби отримати ту чи іншу допомогу.

Надзвичайно важливим стало й рішення про пільгу щодо сплати комунальних платежів.

**Перелік документів, які мають надати  учасники АТО, для отримання цієї пільги:**

\- паспорт

\- ідентифікаційний код

\-  копія документу, що підтверджує участь громадянина в АТО

\- копія свідоцтва про шлюб

\- копія свідоцтва про народження дітей (при потребі)

\- довідка про склад сім’ї (форма№3)

Оформлена заява з необхідними документами є підставою для видачі довідки, з якою громадянин звертається в організації, котрі – надають житлово-комунальні  послуги.

…В історії встановлення цієї заслуженої нашими бійцями пільги не обійшлося, на жаль,  і без ложки дьогтю в діжку з медом. Невідомо як і чому, але у констатуючій частині рішення виконкому Броварської міськради раптом з’явилася фраза, що  встановлення 50% пільги щодо сплати комунальних послуг для учасників АТО відбувається з ініціативи …міського голови І.Сапожка. Справді - не так важливо, хто став ініціатором рішення, адже головне - це результат. Однак дуже некрасиво приписувати собі чужі заслуги.  Схоже, пане міський голово, на банальну і дрібну крадіжку.
