---
title: "Чи закінчать роботи на шляхопроводі в цьому році?"
date: 2016-10-20
author: 
  username: "korolenko"
  display_name: "Олександр Короленко"
categories: 
  - "kolonka-avtora"
coverImage: "wp-content/uploads/2016/10/shlyahoprovid-5.jpg"
---

Вже декілька років продовжуються роботи по ремонту шляхопроводу на Торгмаш. Спочатку було зазначено, що закінчать ремонт до 1 вересня, потім до 1 жовтня, тепер до 1 листопада.

**А чи можливо це?**

Основний комплекс робіт вже зроблено, залишилися влаштувати асфальтобетонне покриття, щебенево-мастикові шви, провести оздоблювальні та опоряджувальні роботи, а вони вимагають певного температурного режиму та виконуються за сухої погоди.

Як бачимо з прогнозованої погоди, сухих та теплих днів майже не залишилося.

[![pogoda](https://mpz.brovary.org/wp-content/uploads/2016/10/pogoda.jpg)](https://mpz.brovary.org/wp-content/uploads/2016/10/pogoda.jpg)

Тепер давайте розберемося, чи можливо виконати дані роботи не порушуючи технології та нормативних документів.

Асфальтування – при застосуванні відповідних матеріалів та додержанню технології вкладання при низьких температурах, можливо до мінус 5 та сухої погоди. Але зазвичай, такі роботи виконуються при температурі не нижче 5 градусів. Отже, теоретично виконати можливо.

Нанесення шару захисту бетонної поверхні та фарбування – згідно рекомендацій виробника, зазвичай за сухої погоди та температурі не менше 5 градусів. Можливо виконати.

Влаштування щебенево-мастикових швів. Хочу зазначити, що якісні деформаційні шви, є одним з головних елементів мостової споруди. Їх влаштування регламентується ВБН В.2.3-218-533:2007 «Споруди транспорту. Шви деформаційні щебенево-мастикові для штучних споруд на автомобільних дорогах». Згідно п. 1.3: Роботи з влаштування шва потрібно виконувати у суху погоду при середньодобовій температурі повітря не нижче ніж плюс 10 °С. А ось тут, як ми всі бачимо, дотриматися вимог нормативного акту, вже не можливо.

Отже, **якщо дотримуватися** технології виконання робіт, закінчити ремонт шляхопроводу в цьому році, не є можливим.

Чи підуть будівельники та Замовник на порушення – покаже час.
