---
title: "Е-декларації головних лікарів Броварів: зарплатня по 20 тисяч, грошових збережень немає"
date: 2017-06-07
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "bagnyuk"
  - "brovary"
  - "btsrl"
  - "vibir-redaktsiyi"
  - "vlada"
  - "vtorynna-lanka"
  - "e-deklaratsiyi"
  - "e-deklaruvannya"
  - "kravtsov"
  - "likari"
  - "mayno"
  - "mediki"
  - "novini"
  - "pervynna-lanka"
coverImage: "wp-content/uploads/2017/05/Bagnyuk-Kravtsov-kolazh-BMR_00001.jpg"
---

**«Маєш право знати» продовжує знайомити читачів із е-деклараціями броварських посадовців і політиків. У цій статті ми розповімо вам про статки і доходи головних місцевих лікарів – очільника Броварського міського центру первинної медико-санітарної допомоги Ігоря Кравцова та керівника Броварської центральної районної лікарні Валентина Багнюка. Якщо в родини першого є лише житловий будинок і дві земельні ділянки, то в сім’ї другого, крім нерухомості, є автівка вартістю близько 1,5 млн грн. Зарплатня у Валентина Багнюка й Ігоря Кравцова майже однакова – приблизно по 20 тис грн. Однак родини обох чоловіків не мають жодних грошових збережень.**

Очільник Броварського міського центру первинної медико-санітарної допомоги **Ігор Кравцов**, як зазначено в його [декларації](https://public.nazk.gov.ua/declaration/39677967-4102-4a57-bb47-1bd0ab06605c), з-поміж нерухомості має лише одну земельну ділянку в селі Рожнах, що в Броварському районі (**1 100 кв. м**). Водночас, його дружина Валентина володіє ділянкою (**1 200 кв. м**), а також житловим будинком (**79,4 кв. м**) у Броварах.

\[caption id="attachment\_70784" align="aligncenter" width="600"\][![](https://mpz.brovary.org/wp-content/uploads/2017/05/Kravtsov-BMR.jpg)](https://mpz.brovary.org/wp-content/uploads/2017/05/Kravtsov-BMR.jpg) Ігор Кравцов\[/caption\]

Жодного іншого майна – автомобілів, активів у бізнесі чи грошових збережень – сім’я головного лікаря первинної медицини у Броварах не декларує. Ігор Кравцов зазначає лише заробітну платню за 2016 рік. У Броварському міському центр первинної медико-санітарної допомоги він заробив **289 636 грн (24 136 грн/міс.)**. А дружина на роботі у Броварській центральній районній лікарні отримала вдвічі менше за свого чоловіка, **145 127 грн (12 094 грн/міс.)**.

Сім’я начальника Валентини Кравцової, голови Броварської центральної районної лікарні **Валентина Багнюка**, має трохи більше нерухомості за родину своєї підлеглої. У [декларації](https://public.nazk.gov.ua/declaration/0745c8e8-ef7c-4e43-8261-e6a66c714c97) чиновника, який також є депутатом Київської обласної ради від «Нашого краю», можна знайти **3** земельні ділянки у Великій Димерці, селі неподалік Броварів. У сумі вони займають площу в **понад 2 гектари – 1 500, 1 583 та 18 243 кв. м**.

\[caption id="attachment\_67647" align="aligncenter" width="600"\][![](https://mpz.brovary.org/wp-content/uploads/2017/03/IMG_89331-e1489402337217.jpg)](https://mpz.brovary.org/wp-content/uploads/2017/03/IMG_89331-e1489402337217.jpg) Валентин Багнюк\[/caption\]

Також Валентин Багнюк володіє житловим будинком у Великій Димерці (**286,4 кв. м**), а його дружина Світлана – квартирою у Броварах (**52,9 кв. м**). Головний лікар має у власності один, але не дешевий легковий автомобіль - **BMW X5** 2013 року випуску. Заволодів ним депутат облради минулоріч. На вторинному ринку ціна такої автівки коливається **від 1 до 2 млн грн**.

Інших статків очільник броварської лікарні не декларує. У доходах родини за 2016 рік він вказує свою зарплатню за основним місцем роботи у **213 153** **грн (17 762 грн/міс.)**, а також своєї дружини як працівниці Великодимерського середнього загальноосвітнього навчально-виховного комплексу – **34 306 грн (2 859 грн/міс.)**. Окрім того, Світлана отримала **4 348 грн** доходу від надання майна в оренду у фермерському господарстві «Журавушка», розташованому в селі Пухівка. А її чоловік - два призи, загальною вартістю **711 грн**.

> Нагадаємо, раніше ми розповідали про доходи і статки броварського [міського голови](https://mpz.brovary.org/e-deklaratsiya-igorya-sapozhka-za-2016-rik-bez-dzhypu-ale-z-novoyu-zemelnoyu-dilyankoyu/) і [його заступників](https://mpz.brovary.org/deklaratsiyi-troh-zastupnykiv-miskogo-golovy-najzamozhnishyj-oleksandr-reznik/), а також депутатів від **«**[Радикальної партії Ляшка](https://mpz.brovary.org/e-deklaruvannya-blysk-zlydni-brovarskoyi-fraktsiyi-radykalna-partiya-lyashka/)**»,** «[Демальянсу](https://mpz.brovary.org/e-deklaruvannya-shho-zaroblyayut-brovarski-demalyansivtsi/)»**,** [БПП «Солідарності»](https://mpz.brovary.org/e-deklaratsiyi-fraktsiyi-bpp-uspishni-pidpryyemtsi-ta-nebagati-pensionery/)**, «**[Самопомочі](https://mpz.brovary.org/e-deklaruvannya-brovarska-fraktsiya-samopomich-obyednala-pidpryyemtsiv/)**», «**[Укропу](https://mpz.brovary.org/e-deklaratsiyi-brovarskogo-ukropu-torgivlya-palnym-avtoperevezennya-budivnytstvo/)**», «**[ВО «Батьківщини»](https://mpz.brovary.org/brovarska-vo-batkivshhyna-nebagati-bagati-sabotazh-e-deklaruvannya/)**,** «[Єдності](https://mpz.brovary.org/e-deklaratsiyi-yednosti-chynovnytsi-eks-regionalky-kolyshnij-militsioner-ta-syn-vidomogo-komunista/)», [позафракційних,](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/) [Олега Шевчука («Свобода](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)[»](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)) [та Сергія Бельського (](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)[«](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)[Батьківщина»](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)), а також [Максима Семенова (позафракційний) та Сергія Бойка ("Свобода")](https://mpz.brovary.org/e-deklaratsiyi-semenov-oprylyudnyv-bojko-zareyestrovanyj-rosijskoyu-kochubeya-dosi-nema/).
