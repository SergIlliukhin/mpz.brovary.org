---
title: "Під'їзд до ЗОШ №1 та кав'ярня - схему руху знову перероблять?"
date: 2017-02-14
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vulitsya-kiyivska"
  - "dity"
  - "zosh-1"
  - "kavyarnya"
  - "novini"
  - "proyizd"
  - "remont-dorogi"
  - "sesiya"
  - "shema-ruhu"
coverImage: "wp-content/uploads/2017/02/16731517_1096996620426889_47797735_o-e1487014364526.jpg"
---

**На 25-й черговій [сесії](https://mpz.brovary.org/anons-9-lyutogo-vidbudetsya-chergova-sesiya-brovarskoyi-miskrady/) Броварської міської ради, під час розгляду проекту рішення про продовження оренди земельних ділянок, депутати вирішували проблему пішохідної та проїжджої зони між мінікав’ярнею та школою №1, що знаходяться в районі Старого центру в Броварах.**

За словами міського голови **Ігоря Сапожка**, проблема пішохідної зони в цьому місці піднімалася неодноразово представниками батьківського комітету школи №1. Всі свої пропозиції та звернення, які вони пропонували міській владі, були зараховані під час ремонту та реконструкції вул. Київської: облаштували тротуари, зробили зупинку ближче до будівлі прокуратури та перекрили в’їзд автівок на пішохідну зону квітниками, проїзд-автодрайв біля кав'ярні ліквідували.

\[caption id="attachment\_66432" align="aligncenter" width="600"\][![](https://mpz.brovary.org/wp-content/uploads/2017/02/16731724_1096996623760222_620051632_o.jpg)](https://mpz.brovary.org/wp-content/uploads/2017/02/16731724_1096996623760222_620051632_o.jpg) Клумб, які б перекривали дорогу до будівлі школи, зараз немає\[/caption\]

_«З десяти клумб, які були поставлені влітку, вціліли лише 4, всі інші розбиті та відтягнуті в сторону, бо батьки учнів все одно під’їжджають машинами до школи по тротуару»,_ - зазначив Ігор Сапожко.

Під час обговорення цього питання на сесії, від депутатів лунали пропозиції перекрити заїзд бетонними блоками та переробити схему пішохідного руху для безпеки дітей, а міський голова запропонував паркуватися водіям машин на сусідній вулиці.

Ситуацію прокоментував депутат **Андрій Саук** (ДемАльянс): _«У реконструкцію вулиці Київської вклали багато мільйонів бюджетних грошей. Як бачимо, проблема виникла в районі ЗОШ №1 через непрофесійно розроблений проект дорожньо-пішохідної зони. Деякі батьки заїжджають до школи машиною. Нормального заїзду та виїзду там немає. Парковки також немає. Пішохідний перехід зроблено таким чином, що діти можуть потрапити під колеса виїжджаючій автівки. Регульований світлофор, який встановили на цьому переході, дуже часто виходить з ладу. А сусідні дороги не мають жодного тротуару, учні до школи йдуть врівень з машинами, які "петляють" по дорозі з ямами. Тому було б добре переробити схему виїзду та заїзду, а на сусідніх вулицях зробити ремонт дорожнього покриття»._

\[caption id="attachment\_66433" align="aligncenter" width="600"\][![](https://mpz.brovary.org/wp-content/uploads/2017/02/16731470_1096996627093555_535619378_o.jpg)](https://mpz.brovary.org/wp-content/uploads/2017/02/16731470_1096996627093555_535619378_o.jpg) Пішохідний перехід виглядає як продовження дороги\[/caption\]

За результатами обговорення цього питання голова міста надав протокольне доручення, в якому зазначено:

- зустрітися та обговорити зауваження з батьківським комітетом школи №1,
- відділу капітального будівництва розробити схему дорожнього та пішохідного руху.

За сам проект рішення депутати проголосували, вирішивши: продовжити ФОП Соломському термін оренди земельної ділянки (на якій розташована мінікав'ярня), на 1 рік без права продажу алкогольних та тютюнових виробів.

Нагадаємо, що загальна вартість реконструкції вулиці Київської, як [свідчила](https://mpz.brovary.org/12-mln-grn-na-vulitsyu-kiyivsku-koli-brovari-dochekayutsya-onovlennya-golovnoyi-magistrali/) раніше міська програма, складає близько **60** мільйонів гривень.

**Фото - Ірина Улітенко**
