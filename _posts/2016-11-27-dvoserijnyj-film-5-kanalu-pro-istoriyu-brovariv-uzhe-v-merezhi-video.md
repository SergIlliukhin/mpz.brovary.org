---
title: "Двосерійний фільм «5 каналу» про історію Броварів уже в мережі – ВІДЕО"
date: 2016-11-27
author: 
  username: "trydence"
  display_name: "Дмитро Карпій"
categories: 
  - "kolonka-avtora"
tags: 
  - "5-kanal"
  - "istoriya"
  - "brovari"
  - "brovary"
  - "dekomunizatsiya"
  - "mashyna-chasu"
  - "perejmenuvannya"
  - "film"
coverImage: "wp-content/uploads/2016/11/Mashyna-chasu-5-kanal.jpg"
---

Ще на початку осені в рамках циклу передач «Машина часу» на «5 каналі» відбулась [прем’єра](https://mpz.brovary.org/10-veresnya-5-kanal-pokazhe-istorychnyj-film-pro-brovari/) першої серії стрічки про Броварі. У фільмі – історія поселення від часів перших згадок до сьогодення. Автори описали, як перегукується давнина нашого міста із сьогоднішніми подіями та новими назвами вулиць. А також пояснили, чому так важко далась декомунізація в Броварях.

_1-ша серія фільму_

<iframe src="https://www.youtube.com/embed/CBFUyyUJwac" width="560" height="315" frameborder="0" allowfullscreen="allowfullscreen"></iframe>

Окрім того, у стрічці йдеться про броварські шляхи **Тараса Шевченка**. Телеглядачам розповіли, який стосунок до Броварів має **Симон Петлюра**. Розкрили тему Голодомору 1932-33 років, внеску дослідника **Джеймса Мейса** в поширення правди про цю трагедію та російської пропаганди в місті.

Попри те, що 20-хвилинну серію показали ще у вересні, працівники телеканалу не поспішали викладати її у вільний доступ в інтернеті. Вчора відбулася прем’єра другої частини фільму. Після цього обидва відео виклали на сайті «5 каналу».

_2-га серія фільму_

<iframe src="https://www.youtube.com/embed/3XvEgvv05s8" width="560" height="315" frameborder="0" allowfullscreen="allowfullscreen"></iframe>

Тут журналісти розказали, як у Броварях на Розвилці таємно збиралися кобзарі, продовжили тему Голодомору, розповіли про маєтки поміщиків **Квятковського** і **Фіалковського**. Також глядачі дізнались про життя і долі місцевих борців за волю й незалежність України XX ст.: **Грицька Чупринки**, **Миколи Барбона**, **[Ольги Гасин](https://mpz.brovary.org/olga-gasyn-istoriya-zv-yazkovoyi-generala-upa-shuhevycha-shho-meshkala-u-brovarah/)** (з’язкової **Романа Шухевича**). У серії – про знищений єврейський цвинтар у парку «Перемога» і поховання різних часів у сквері «Слави».
