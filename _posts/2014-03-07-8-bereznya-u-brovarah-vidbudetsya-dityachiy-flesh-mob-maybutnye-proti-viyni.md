---
title: "8 березня у Броварах відбудеться дитячий флеш-моб \"Майбутнє проти війни\""
date: 2014-03-07
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "vibir-redaktsiyi"
  - "maybutnye-proti-viyni"
  - "novini"
  - "flesh-mob"
coverImage: "wp-content/uploads/2014/03/Maybutnye-proti-viyni-2.jpg"
---

**[![Майбутнє проти війни 2](https://mpz.brovary.org/wp-content/uploads/2014/03/Maybutnye-proti-viyni-2.jpg)](https://mpz.brovary.org/wp-content/uploads/2014/03/Maybutnye-proti-viyni-2.jpg)8 березня о 12:00 у центрі Броварів (на площі поблизу пошти - Гагаріна, 18) відбудеться всеукраїнський дитячий флеш-моб від Жіночого легіону України під назвою "Майбутнє проти війни". Про це "Маєш право знати" повідомили броварські організатори заходу.**

Під час флеш-мобу планується малювання крейдою на асфальті та фарбами на ватмані, фотосесія маленьких фотомоделей, ігри, запуск жовто-блакитних повітряних кульок та мильних бульбашок, привітання жінок зі святом весни та багато іншого.

При собі бажано мати: повітряні кульки (бажано гелеві та жовто-блакитні), кольорову крейду, ватман та маркери кольорові, мильні бульбашки, квіти-тюльпани, солодощі, фарбу - кольори жовто-блакитні. Не обов'язково кожному мати всі ці речі, можна принести щось одне - по можливості.

Організатори закликають батьків приводити дітей в образах позитивних казкових героїв з українськими мотивами (жовто-блакитні костюми або елементи костюму). "_Якщо немає костюму, то все одно приводьте дитину на флеш-мобі. Якщо ви не маєте змоги відвідати наш флеш-моб, але хочете щоб ваша дитина взяла участь, завантажуйте фото ваших дітей (з українськими мотивами) до альбому спільноти: [vk.com/album-62822249\_190139252](http://vk.com/album-62822249_190139252). Вік дітей: до 10 років_", - йдеться у повідомленні.

_**Контакти організатора: Тетяна, (097) 577-18-97, ВКонтакті - [http://vk.com/id194492246](http://vk.com/id194492246).**_
