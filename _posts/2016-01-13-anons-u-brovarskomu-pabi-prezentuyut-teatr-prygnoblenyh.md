---
title: "АНОНС: У броварському пабі презентують «театр пригноблених»"
date: 2016-01-13
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "aktivisti"
  - "brovary"
  - "novini"
  - "teatr"
coverImage: "wp-content/uploads/2016/01/anons-u-brovarskomu-pabi-prezent.jpg"
---

**З 18 по 24 січня в Броварах пройдуть соціально-мистецькі семінари. Заходи презентує ГО "Театр для діалогу", вони будуть безкоштовні та спрямовані на те, аби люди вчилися через театр представляти свої інтереси.**

**18 січня** ГО "Театр для діалогу" для ознайомлення з методикою проведе [презентацію](https://www.facebook.com/events/1698784717008536/) "Що таке "театр пригноблених" і з чим його їдять?". Подія відбудеться о **18:00** в пабі "Орех" (Гагаріна, 2).

**22-24 січня** київський “Театр для діалогу” проведе безкоштовний семінар з форум-театру для активних мешканців та вимушених переселенців Броварів. Єдиною умовою участі є реєстрація за [посиланням](https://docs.google.com/forms/d/1zAO_J66MddHw19TY2NwbLhu7AsRyKbho5wWmp_XCV_I/viewform) або за телефонами (**097) 361 83 79**, (**063) 329 64 86** - до 20 січня включно.

А **24 січня** всі охочі запрошуються на **14:00** до Міського клубу (Гагаріна, 2) на форум-виставу за історіями тих броварчан, що візьмуть участь у семінарі. Відвідування презентації та вистави також є безкоштовними та не потребують реєстрації.

![Анонс мероприятий Бровары 1](https://mpz.brovary.org/wp-content/uploads/2016/01/Anons-meropryyatyj-Brovary-1.jpg)

Організатори стверджують, що заходи будуть корисні активістам, волонтерам та тим, хто давно хотів стати активними членами громади. Також події будуть цікаві людям, які змушені були переселитися до Броварів у зв'язку з анексією Криму та військовою агресією на сході України.

![DSC_6465](https://mpz.brovary.org/wp-content/uploads/2016/01/DSC_6465.jpg)

Партнерами проекту в Броварах стали: зональний координатор проекту "Соціальна інтеграція та примирення внутрішньо переміщених сімей та дітей в Київській області" Оксана Кулешова, Броварський благодійний фонд «Дитяча мрія», Броварський міський відділ культури.

Ініціатива реалізується за підтримки Програми розвитку ООН в Україні в межах проекту «Швидке реагування на соціальні та економічні проблеми внутрішньо переміщених осіб в Україні» за фінансової підтримки уряду Японії і в партнерстві з урядом України, регіональною та місцевою владою.

![DSC_7913](https://mpz.brovary.org/wp-content/uploads/2016/01/DSC_7913.jpg)

Семінар у Броварах - п'ятий із серії семінарів та форум-вистав у Київській області, які ГО “Театр для діалогу” створює в рамках проекту “Довіра та діалог як запорука розвитку громади”. На початку жовтня театр вже встиг попрацювати з переселенцями та активістами міста Ірпінь. За результатами в Ірпені та у Ворзелі учасники показали виставу “Будемо жити. Як?” про проблеми, які є спільними для переселенців та місцевих жителів. Театр також створив вистави у Центральній бібліотеці м. Бориспіль, у смт. Коцюбинське та в місті Біла Церква.

> Відео-трейлер вистави “Будемо жити. Як?” можна переглянути за [посиланням](https://youtu.be/SNgLIMLRxns).
> 
> Відео про всі події проекту розміщено [тут](https://youtu.be/qE7u4CGLrDQ).

![DSC_8137](https://mpz.brovary.org/wp-content/uploads/2016/01/DSC_8137.jpg)

_“Наша методика створена для звичайних людей, бо кожна людина - це театр. Ми пропонуємо стати актором свого життя, а не лише глядачем”,_ - підкреслює координаторка проекту Яна Салахова. _“Через безпечний простір мистецтва люди можуть самі озвучити речі, які вони хочуть вирішити, і побудувати діалог навколо цих питань з іншими членами громади”_, - додає Яна.

**Фото - ГО "Театр для діалогу"**
