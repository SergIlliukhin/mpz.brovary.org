---
title: "Броварський центральний парк «виграв» станцію для ремонту велосипедів «FixHere»"
date: 2016-05-30
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "fixhere"
  - "brovary"
  - "konkurs"
  - "novini"
  - "remont-velosypediv"
  - "stantsiya-tehobslugovuvannya-velosypediv"
coverImage: "wp-content/uploads/2016/05/13312650_874813642642161_7752764014333773191_n.jpg"
---

**У парку «Перемога» встановлять станцію для ремонту та обслуговування велосипедів «****FixHere». Бровари виграли відповідне обладнання у конкурсі за результатами** [**електронного опитування**](http://www.rupoll.com/sulikvbpsr.html)**. Про це на своїй сторінці у Фейсбуку** [**повідомив**](https://www.facebook.com/photo.php?fbid=874813642642161&set=a.657968337660027.1073741825.100003406003053&type=3) **велоактивіст Олександр Ладошкін.**

Як [зазначають](https://www.facebook.com/VeloParkServis/photos/a.2027117750845917.1073741826.2027078817516477/2050913618466330/?type=3&theater) організатори опитування, за броварський парк «Перемога» проголосували **3508** рази. Це більше ніж третина від усіх відданих голосів і другий результат у голосуванні. Обігнала наше пристоличне місто лише школа «Мрій Грай Дій» у Кременчуці – із результатом у **3757** голосів.

Олександр Ладошкін, посилаючись на отримане від організаторів конкурсу повідомлення, зазначав: броварський парк та кременчуцька школа стали переможцями. Тепер вони отримають станцію для ремонту та обслуговування велосипедів «FixHere». Активіст одразу зауважив: необхідно узгодити, де саме буде встановлена станція.

**«****FixHere»** – спеціальні ремонтні станції, які дозволяють власникам велосипедів самостійно здійснювати нескладний ремонт і обслуговування своїх двоколісних. Такі комплекси оснащені набором необхідних інструментів.
