---
title: "Бандформування броварських регіоналів «кришують» розповсюдження «чорнухи» проти Різаненка"
date: 2014-10-19
author: 
  username: "plaksya"
  display_name: "Юрій Плакся"
categories: 
  - "kolonka-avtora"
---

**[![54546](https://mpz.brovary.org/wp-content/uploads/2014/10/54546.jpg)](https://mpz.brovary.org/wp-content/uploads/2014/10/54546.jpg)В ніч на 18 жовтня в м. Бровари в районі «Розвилки» активістами виборчого штабу Блоку Петра Порошенка було затримано кілька юних хлопців та дівчат, які розповсюджували брехливу інформацію про кандидата в депутати Павла Різаненка. Колишні регіонали, які сьогодні рвуться до влади, не вигадали нічого кращого, як знову ночами засмічувати Бровари «чорнухою», в якій Різаненка називають «російським шпигуном».**

> Нагадаю, що в 2012-му році конкуренти Різаненка зі штабу Партії регіонів розповсюджували аналогічні «газети», де Павло Олександровича називали то російським, то американським, то ізраїльським шпигуном. Для цього міська влада використовувала як комунальні ЗМІ, так і підробки інших газет. Коли це не допомогло – регіонали почали розповсюджувати листівки, де Різаненка звинувачували рейдером, наркоманом та гвалтівником. Звичайно, що люди не сприйняли і цю брехню, і тоді штабісти Партії регіонів намагались переконати громадян, що Різаненка рішенням суду зняли з виборів. Але виборці все одно змогли відрізнити правду від брехні, віддали свої голоси Різаненку і в результаті отримали одного з найкращих депутатів тодішньої Верховної Ради.

Затримані юнаки не змогли пояснити, хто наказав їм розповсюджувати подібну «літературу», а натомість почали дзвонити невідомим, аби ті приїхали і «врятували» їх. Активісти штабу Різаненка у свою чергу викликали правоохоронців, аби все відбувалось в рамках закону і порушників виборчого законодавства затримали на підставі офіційного протоколу.

<iframe src="//www.youtube.com/embed/Q2_AxEYaXEw" width="640" height="360" frameborder="0" allowfullscreen="allowfullscreen"></iframe>

\[caption id="attachment\_30491" align="aligncenter" width="600"\][![byk1](https://mpz.brovary.org/wp-content/uploads/2014/10/byk1.jpg)](https://mpz.brovary.org/wp-content/uploads/2014/10/byk1.jpg) Хлопці, що розповсюджували "чорнуху"\[/caption\]

> _**ВАЖЛИВЕ ОНОВЛЕННЯ:**_ Коли матеріал вже був опублікований, з'явилось повідомлення про затримання ще однієї групи "чорнушників", котрі поширювали аналогічні матеріали в смт. Велика Димерка. Затримано було автомобіль, забитий пачками тих самих листівок. Найцікавіше, що керівником злочинної групи виявився... діючий працівник броварського УДСО [**Василь Павлуцький!**](https://vk.com/id133278028)
> 
> <iframe src="//www.youtube.com/embed/UdTtffFzO_0" width="640" height="360" frameborder="0" allowfullscreen="allowfullscreen"></iframe>
> 
> Молодий правоохоронець до останнього намагався "порішати все на місці" і дуже просив не викликати міліцію. Однак наші активісти звикли робити все по закону і офіційно передали затриманого в руки прибулих на місце правоохоронців. А ще донедавна фото схопленого на гарячому Павлуцького висіло на дошці пошани броварського міськвідділку!
> 
> [![vaXqunr1AXc](https://mpz.brovary.org/wp-content/uploads/2014/10/vaXqunr1AXc1.jpg)](https://mpz.brovary.org/wp-content/uploads/2014/10/vaXqunr1AXc1.jpg)

За кілька хвилин на місце події прибуло кілька автомобілів, звідки вийшло близько десятка чоловіків у камуфляжі, а деякі з них були ще й у масках. Невідомі поводили себе досить агресивно і відразу визнали, що затримані хлопці – «їхні». Через деякий час, зрозумівши, з чим і ким мають справу, чоловіки в камуфляжі схаменулись і почали стверджувати, що затриманих хлопців не знають, а просто патрулювали місто. Крім того, невідомі представились членами «Самооборони Київської області, відокремленого підрозділу м. Бровари». Керував групою людей в камуфляжі чоловік на ім’я **Андрій Піддубний.**

\[caption id="attachment\_30484" align="aligncenter" width="600"\][![poroshkoviy0111](https://mpz.brovary.org/wp-content/uploads/2014/10/poroshkoviy0111.jpg)](https://mpz.brovary.org/wp-content/uploads/2014/10/poroshkoviy0111.jpg) Андрій Піддубний був присутній під час страйку робітників Порошкового заводу: колектив заводу вимагав відставки директора підприємства - ставленика сепаратиста Царьова. Якою була мета візиту на страйк Піддубного - так і лишилося загадкою: він ухилявся як від питань працівників, так і журналістів.\[/caption\]

Андрій Піддубний – [колишній працівник правоохоронних органів](http://tyzhden.ua/Society/114938). Під час революційних подій Піддубний зрозумів, що «в мутній воді легше рибу зловити» і часто з’являвся під час масових заходах часів Майдану в Броварах. За деякий час Піддубний вступив до міської Самооборони, якою ще з лютого керував **Олег Шевчук** – «свободівець», комендант барикад та блок-постів на виїздах з Броварів, активний учасник Майдану.

\[caption id="attachment\_30486" align="aligncenter" width="600"\][![DSC_0457](https://mpz.brovary.org/wp-content/uploads/2014/10/DSC_0457.jpg)](https://mpz.brovary.org/wp-content/uploads/2014/10/DSC_0457.jpg) Офіс "самооборони" Піддубного-Бірси на бульварі Незалежності, 2\[/caption\]

Увівши до складу своїх людей, зокрема такого собі **Олега Бірсу**, Піддубний здійснив в самообороні «переворот» та усунув від керівництва Шевчука і його однодумців. З того часу Піддубний і компанія повністю господарюють в офісі на Незалежності, 2, перетворившись на напівкримінальну силову структуру, що «надає специфічні послуги» будь-кому, хто заплатить.

\[caption id="attachment\_30485" align="aligncenter" width="600"\][![OihAx5p8gUQ](https://mpz.brovary.org/wp-content/uploads/2014/10/OihAx5p8gUQ.jpg)](https://mpz.brovary.org/wp-content/uploads/2014/10/OihAx5p8gUQ.jpg) Олег Бірса. Був помічником депутата-регіонала, деякий час працював в охороні головного комуніста Петра Симоненка. Після перемоги Майдану різко став на бік революціонерів.\[/caption\]

Востаннє Самооборона Піддубного-Бірси «працювала» під час [останньої сесії Броварської міської ради](https://mpz.brovary.org/48-seriya-brovarskoyi-santa-barbari/), коли мер Сапожко та депутати регіоналівської більшості захищались від Правого сектору. Напередодні активісти ПС [провели під стінами міськради попереджувальну акцію](https://mpz.brovary.org/praviy-sektor-prinis-do-brovarskoyi-miskradi-smittyeviy-bak/), в якій пообіцяли регіоналів-перевертнів викинути у смітник.

\[caption id="attachment\_30487" align="aligncenter" width="600"\][![DSC_0569](https://mpz.brovary.org/wp-content/uploads/2014/10/DSC_0569.jpg)](https://mpz.brovary.org/wp-content/uploads/2014/10/DSC_0569.jpg) Люди Піддубного-Бірси охороняють міськраду від націоналістів\[/caption\]

\[caption id="attachment\_30488" align="aligncenter" width="600"\][![DSC_0579](https://mpz.brovary.org/wp-content/uploads/2014/10/DSC_0579.jpg)](https://mpz.brovary.org/wp-content/uploads/2014/10/DSC_0579.jpg) Піддубний з наближеними стоїть неподалік\[/caption\]

\[caption id="attachment\_30489" align="aligncenter" width="600"\][![DSC_0577](https://mpz.brovary.org/wp-content/uploads/2014/10/DSC_0577.jpg)](https://mpz.brovary.org/wp-content/uploads/2014/10/DSC_0577.jpg) Ще група найманців були всередині приміщення\[/caption\]

\[caption id="attachment\_30490" align="aligncenter" width="600"\][![DSC_0583](https://mpz.brovary.org/wp-content/uploads/2014/10/DSC_0583.jpg)](https://mpz.brovary.org/wp-content/uploads/2014/10/DSC_0583.jpg) Мікроавтобус найманців Піддубного-Бірси у дворі міськради\[/caption\]

Броварські регіонали не хотіли повертатись додому в помиях, а тому найняли собі «самооборонівців» з Незалежності, 2, які повинні були  відбивати можливі атаки Правого сектору. Натомість найняті Сапожком бойовики знічев’я гиркали на присутніх журналістів.

<iframe src="//www.youtube.com/embed/QmrzvglxsHU" width="640" height="360" frameborder="0" allowfullscreen="allowfullscreen"></iframe>

Участь людей Піддубного та Бірси в охороні спокою Сапожка та інших чиновників-регіоналів, а також їхнє кришування розповсюджувачів чорнухи не залишає сумнівів, на кого працюють ці люди і які в них моральні принципи. Зрештою, сама біографія їхніх «командирів» дають відповідь на всі запитання. Окрім головних: на яких підставах досі в центрі Броварів перебуває штаб воєнізованої, напівкримінальної структури, яка за чутками має в своєму арсеналі вогнепальну зброю, і готова виконувати будь-які замовлення тих, хто їм платить? Чи для того ми боролись на Майдані, проливали кров, аби тепер, під брендом «самооборони» наше місто тероризували кримінальні банди, які сьогодні підтримують регіоналів?..

**P.S.**

**Вже коли цей допис було опубліковано, з'явилась інформація про ще одну затриману групу розповсюджувачів "чорнухи", цього разу - в смт Велика Димерка. Кажуть, що там ситуація ще цікавіше. Скоро будуть опубліковані відповідні фото та відеоматеріали.**
