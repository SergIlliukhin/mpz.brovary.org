---
title: "Броварська молодь «вмирає» від російських товарів просто в супермаркетах"
date: 2014-07-10
author: 
  username: "trydence"
  display_name: "Дмитро Карпій"
tags: 
  - "atb"
  - "vibir-redaktsiyi"
  - "megamarket"
  - "napad"
  - "novini"
  - "pereshkodzhannya"
  - "supermarket"
  - "terminal"
coverImage: "wp-content/uploads/2014/07/1Image00039.jpg"
---

**[![1Image00058](https://mpz.brovary.org/wp-content/uploads/2014/07/1Image00058.jpg)](https://mpz.brovary.org/wp-content/uploads/2014/07/1Image00058.jpg)**

**У вівторок, 8 липня, у броварських супермаркетах відбулася хвиля флешмобів «Російське вбиває». Молоді люди ніби замертво падали з російськими товарами та плакатами з закликами бойкотувати російське. Це перший подібний флешмоб у Броварах й організатори обіцяють не зупинятися та регулярно звертати увагу мешканців нашого міста на походження товарів, які вони можуть придбати. Не обійшлося і без інцидентів: охороці торговельного центру «Термінал» та одного з магазинів АТБ перешкоджали та нападали на активістів і журналіста.**

**Флешмоб**

Цього дня активісти відвідали три супермаркети – «Мегамаркет» (у ТРЦ «Термінал»), «Варус» та АТБ. Серед учасників були переважно активні броварські хлопці та дівчата з [Об'єднання незалежної української молоді](https://mpz.brovary.org/brovarska-molod-u-misti-stilki-mozhlivostey-dlya-rozvitku-ale-yih-ne-vikoristovuyut/) та Громадянського руху «Відсіч».

Флешмобери, не виказуючи своїх намірів, проходили до торговельних залів магазинів. У визначений час активісти одночасно падали, і лежали протягом п’яти хвилин, як мертві.

\[caption id="attachment\_27385" align="aligncenter" width="540"\][![1Image00010](https://mpz.brovary.org/wp-content/uploads/2014/07/1Image00010.jpg)](https://mpz.brovary.org/wp-content/uploads/2014/07/1Image00010.jpg) "Мегамаркет" у ТРЦ "Термінал"\[/caption\]

\[caption id="attachment\_27390" align="aligncenter" width="540"\][![Image00015](https://mpz.brovary.org/wp-content/uploads/2014/07/Image00015.jpg)](https://mpz.brovary.org/wp-content/uploads/2014/07/Image00015.jpg) "Варус" на ринку "На Київській"\[/caption\]

\[caption id="attachment\_27391" align="aligncenter" width="540"\][![1Image00042](https://mpz.brovary.org/wp-content/uploads/2014/07/1Image00042.jpg)](https://mpz.brovary.org/wp-content/uploads/2014/07/1Image00042.jpg) АТБ біля ринку "На Київській"\[/caption\]

У руках молоді люди тримали плакати із закликами не купувати російське.

[![Image00007](https://mpz.brovary.org/wp-content/uploads/2014/07/Image00007.jpg)](https://mpz.brovary.org/wp-content/uploads/2014/07/Image00007.jpg)

[![1Image00018](https://mpz.brovary.org/wp-content/uploads/2014/07/1Image00018.jpg)](https://mpz.brovary.org/wp-content/uploads/2014/07/1Image00018.jpg)

Частина активістів не падала, а стояла на час проведення флешмобу із такими самими плакатами.

[![1Image00012](https://mpz.brovary.org/wp-content/uploads/2014/07/1Image00012.jpg)](https://mpz.brovary.org/wp-content/uploads/2014/07/1Image00012.jpg)

Окрім того, «лежачі» активісти тримали російські товари, які знайшли на полицях магазинів.

[![1Image00039](https://mpz.brovary.org/wp-content/uploads/2014/07/1Image00039.jpg)](https://mpz.brovary.org/wp-content/uploads/2014/07/1Image00039.jpg)

[![1Image00058](https://mpz.brovary.org/wp-content/uploads/2014/07/1Image00058.jpg)](https://mpz.brovary.org/wp-content/uploads/2014/07/1Image00058.jpg)

Відвідувачі супермаркетів часто не розуміли, що відбувається, бачачи «непритомні тіла». Однак, після пояснень, зазвичай висловлювали підтримку такій ініціативі молоді.

Через декілька хвилин флешмобери підіймалася, клали товари на свої місця та йшли з магазину, вигукуючи при тому патріотичні гасла: «Слава Україні! Героям слава!», «Україна понад усе!», «Геть московських окупантів!» та інші.

> _Активісти відзначають, що за метою проведення таких акцій є перш за все інформування людей. За словами молоді, український покупець мусить знати, що його гроші, віддані за російські товари, можуть і будуть використані Кремлем на війну проти України та окупацію наших територій. Учасники флешмобів переконані, що бойкот російських товарів — це та форма протесту та спротиву, до якої має змогу вдатися кожен громадянин. Активісти зазначають, що окрім економічного впливу, бойкот демонструє ворогові єдність і рішучість українців, а також сприяє запровадженню санкцій проти Росії з боку світової спільноти._

**Перешкоджання**

Однак описаний сценарій флешмобів без доповнень підходить лише для супермаркета «Варус», де ані персонал, ані охорона не намагалась перешкоджати активістам. У «Терміналі» та АТБ молодики з бейджами охоронців нападали та перешкоджали учасникам флешмобів і людям, що знімали події на фото та відео.

Уникнути серйозних наслідків через дії нападників імовірно вдалося завдяки знанням активістів про свої права, а також завдяки втручанню присутніх активістів Броварської Народної Ради та Броварської Самооборони.

У «Терміналі» проблеми почалися вже на вході до будівлі, де декілька молодих людей роздавали листівки зі закликами до бойкоту та списками російських товарів. За словами активістів, охоронці забороняли та фізично перешкоджали їм це робити.

[![Image00100](https://mpz.brovary.org/wp-content/uploads/2014/07/Image00100.jpg)](https://mpz.brovary.org/wp-content/uploads/2014/07/Image00100.jpg)

Тим часом, у торговельній залі молодики, вбрані однаково у білі сорочки та чорні штани, словесно змушували флешмоберів встати, а також забороняли проводити фото- та відеознімання. Невідомі представилися «службою контролю», після чого двоє з них напали на автора цієї публікації, хапаючи його за руки та б’ючи по відеокамері.

\[caption id="attachment\_27393" align="aligncenter" width="540"\][![Нападник_1_Термінал](https://mpz.brovary.org/wp-content/uploads/2014/07/Napadnik_1_Terminal.jpg)](https://mpz.brovary.org/wp-content/uploads/2014/07/Napadnik_1_Terminal.jpg) Нападник в "Мегамаркеті" (1)\[/caption\]

\[caption id="attachment\_27394" align="aligncenter" width="540"\][![Нападник_2_Термінал](https://mpz.brovary.org/wp-content/uploads/2014/07/Napadnik_2_Terminal.jpg)](https://mpz.brovary.org/wp-content/uploads/2014/07/Napadnik_2_Terminal.jpg) Нападник в "Мегамаркеті" (2)\[/caption\]

Вже на виході з «Терміналу» інший охоронець, вбраний у синю сорочку, одразу накинувся на журналіста, побачивши в його руках увімкнену камеру. Однак його одразу спинив «своїм тілом» активіст народної ради Сергій Батюк.

\[caption id="attachment\_27395" align="aligncenter" width="540"\][![Нападник_3_Термінал](https://mpz.brovary.org/wp-content/uploads/2014/07/Napadnik_3_Terminal.jpg)](https://mpz.brovary.org/wp-content/uploads/2014/07/Napadnik_3_Terminal.jpg) Нападник біля "Терміналу"\[/caption\]

В АТБ по вул. Короленка, 79, що поруч з ринком «На Київській», на активіста Євгена Карпенка напав чоловік у формі охорони. На його бейжді було написане ім’я Максим Дикунець. За словами присутніх, охоронець був п’яний, оскільки від нього було чути запах перегару.

\[caption id="attachment\_27396" align="aligncenter" width="540"\][![Нападник_Дикунець_АТБ](https://mpz.brovary.org/wp-content/uploads/2014/07/Napadnik_Dikunets_ATB.jpg)](https://mpz.brovary.org/wp-content/uploads/2014/07/Napadnik_Dikunets_ATB.jpg) Максим Дикунець, нападник в АТБ\[/caption\]

На захист знову стали старші активісти із Самооборони та Народної Ради. Допоміг відокремити охоронця і чоловік, який представився «керівником магазину». Він вибачився, вочевидь, за поведінку підлеглого, однак одразу пішов у наступ. Чоловік переконував, що активісти мають припинити акцію. Нею, мовляв, вони порушують громадських порядок, заважають робочому процесу торговельного закладу та заважають людям пересуватися. У це самий час покупці вільно ходили поміж рядами, де впали активісти.

<iframe src="//www.youtube.com/embed/wC0nwYplFKs" width="560" height="315" frameborder="0" allowfullscreen="allowfullscreen"></iframe>

<iframe src="//www.youtube.com/embed/7yFSsn86qfE" width="560" height="315" frameborder="0" allowfullscreen="allowfullscreen"></iframe>

Події в АТБ та «Терміналі» лише надихнули броварську молодь. Вони пообіцяли, що відтепер флешмоби у супермаркетах міста відбуватимуться щотижня.

> _Слід зазначити, що у броварських «Терміналі» та АТБ перешкоджання фото- та відеозніманню відбуваються не вперше. Броварські журналісти неодноразово стикалися з порушенням своїх професійних прав у цих торговельних закладах. Автор цієї статті вже готує матеріал про «несвободу» фото- та відео знімання у броварських супермаркетах, про що читайте незабаром._

**Трохи історії**

Ідея проведення «падучих» флешмобів не нова. Найймовірніше, в Україну «падіння замертво» прийшло із країн західного світу. Зазвичай активісти таким способом висловлюють свій протест проти різних суспільно-політичних загроз, які існують у світі та мають «вбивчу дію».

Перші флешмоби «Російське вбиває» провели громадські активісти руху «Відсіч» у Києві 15 березня цього року, після чого вони поширилися по всій країні. «Падіння» відбуваються в рамках кампанії бойкоту російських товарів «[Не купуй російське!](https://uk.wikipedia.org/wiki/%D0%9D%D0%B5_%D0%BA%D1%83%D0%BF%D1%83%D0%B9_%D1%80%D0%BE%D1%81%D1%96%D0%B9%D1%81%D1%8C%D0%BA%D0%B5!)»

У Броварах кампанія [триває](https://mpz.brovary.org/u-brovarah-poshiryuyut-zubatih-matroshok-iz-zaklikom-ne-kupuvati-rosiyske/) майже від самого її початку у серпні 2013 року, коли Росія практично заблокувала експорт українських товарів. Однак раніше повідомляли лише про масові поширення листівок у місті. Нещодавно символ кампанії, - зубата матрьошка, вже озброєна та в камуфляжі, - стала знову [масово з’являтися](https://mpz.brovary.org/ozbroyeni-zubati-matroshki-zaklikayut-boykotuvati-rosiyski-tovari/) у Броварах. Поширення листівок у місті підхопили різні середовища та звичайні громадяни.

**Фото - Дмитро Карпій та Тетяна Бондар**
