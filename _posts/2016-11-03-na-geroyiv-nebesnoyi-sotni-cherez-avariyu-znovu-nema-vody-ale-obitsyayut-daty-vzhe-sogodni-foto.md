---
title: "На Героїв Небесної Сотні через аварію знову нема води, але обіцяють дати вже сьогодні - ФОТО"
date: 2016-11-03
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "avariya"
  - "brovary"
  - "vibir-redaktsiyi"
  - "voda"
  - "vodopostachannya"
  - "kanalizatsiya"
  - "kolektor"
  - "novini"
  - "proryv"
coverImage: "wp-content/uploads/2016/11/mist_Torgmash_avariyarushevskogo-avariya_GNS_00058.jpg"
---

**Сьогодні по вулиці Героїв Небесної Сотні зникла гаряча та холодна вода. Але постачання мають відновити вже сьогодні ввечері. Наразі тривають аварійно-відновлювальні роботи неподалік 9 школи. Про це нашим журналістам розповів керівник КП «Броваритепловодоенергія» Сергій Сафронов.**

Як зазначив очільник установи, водопостачання зникло лише по вулиці Героїв Небесної Сотні. Відновити його обіцяють уже о **18-19 годині** вечора. На всіх інших вулицях міста, - каже **Сергій Сафронов**, - водопостачання не вимикали.

Причиною відімкнення стали аварійно-ремонтні роботи, які наразі ще тривають, - зазначає керівник комунального підприємства. Проводять їх на стічному каналізаційному колекторі. Слід зазначити, що комунальники повідомили про відключення води 3 листопада через розклеєні оголошення.

[![mist_torgmash_avariyarushevskogo-avariya_gns_00067](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00067.jpg)](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00067.jpg)

Сьогодні робітники розкопують колектор безпосередньо під проїзною частиною вулиці Героїв Небесної Сотні.

[![mist_torgmash_avariyarushevskogo-avariya_gns_00058](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00058.jpg)](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00058.jpg)

[![mist_torgmash_avariyarushevskogo-avariya_gns_00057](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00057.jpg)](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00057.jpg)

Місце розташоване неподалік попередньої аварії – [біля 9 школи](https://mpz.brovary.org/po-vul-geroyiv-nebesnoyi-sotni-utvoryvsya-glybokyj-proval-pidmylo-grunt-foto/). Як побачили наші журналісти, той колектор вже «взяли в трубу», але котлован поки що не закопали.

[![mist_torgmash_avariyarushevskogo-avariya_gns_00061](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00061.jpg)](https://mpz.brovary.org/wp-content/uploads/2016/11/mist_Torgmash_avariyarushevskogo-avariya_GNS_00061.jpg)

Варто зауважити, що ремонтні роботи також проводять по бульвару Незалежності. Днями про прорив у районі амбулаторії [повідомили](https://www.facebook.com/groups/brovary/permalink/1398128610217101/) користувачі соцмереж.

[![14900593_1172347179525848_4993415250608249601_n](https://mpz.brovary.org/wp-content/uploads/2016/11/14900593_1172347179525848_4993415250608249601_n.jpg)](https://mpz.brovary.org/wp-content/uploads/2016/11/14900593_1172347179525848_4993415250608249601_n.jpg)

Як запевнив Сергій Сафронов, тут відбулося незначне пошкодження колектора. Аварію ліквідовують без припинення водопостачання для мешканців прилеглих будинків.

Нагадаємо, що [від середини жовтня](https://mpz.brovary.org/brovary-na-dobu-lyshylys-bez-vody-ta-opalennya-cherez-proryv-kanalizatsijnogo-kolektora-komunalnyky/) у Броварах тривають [аварії](https://mpz.brovary.org/voda-v-oselyah-brovarchan-zyavylasya-prote-avariyi-tryvayut-foto/) на каналізації для відведення нечистот. Задля їхньої ліквідації в місті декілька разів [вимикали](https://mpz.brovary.org/tsiyeyi-nochi-v-brovarah-vymknut-vodopostachannya-dlya-remontu-kanalizatsiyi/) гаряче та холодне водопостачання. Попри це, колектор неодноразово переповнювався стоками, які [виливалися](https://mpz.brovary.org/smerdyuchi-kanalizatsijni-stoky-znovu-zavodnyly-vulytsyu-grushevskogo-foto/) на [проїзну частину](https://mpz.brovary.org/meshkantsi-brovariv-ne-dobyrayut-sliv-misto-tone-u-g-ni/) вулиці Грушевського.

**Фото - Дмитро Карпій, Ігор Лич**
