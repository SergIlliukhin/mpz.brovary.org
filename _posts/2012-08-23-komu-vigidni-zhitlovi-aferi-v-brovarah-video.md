---
title: "Кому вигідні житлові афери в Броварах?"
date: 2012-08-23
author: 
  username: "slobodyan"
  display_name: "Олександр Слободян"
categories: 
  - "kolonka-avtora"
tags: 
  - "igor-serpokrilov"
  - "afera"
  - "brovary"
  - "vykonkom"
  - "kashirina"
  - "kashirina-15"
  - "serpokrilova"
  - "sud"
coverImage: "wp-content/uploads/2012/08/Kashirina-15-fotoskrin22.jpg"
---

[![](https://mpz.brovary.org/wp-content/uploads/2012/08/Kashirina-15-fotoskrin22.jpg "Kashirina-15-fotoskrin2")](https://mpz.brovary.org/wp-content/uploads/2012/08/Kashirina-15-fotoskrin22.jpg)Оселившись у проінвестованому житлі, Ви прийшли додому і виявили, що забудовник проник у ваше помешкання і поміняв замки на вхідних дверях. Це  не страшний сон, а реальна історія, що трапилась у м.Бровари 19 червня цього року. Для привернення уваги правохоронних органів та місцевої влади м.Бровари люди звернулись за допомогою до телебачення. Жахіття будинку бачила вся країна протягом 19-20 червня в новинах на телеканалах «Інтер», «НТН», «5 канал», «24 канал».

[http://24tv.ua/home/showSingleNews.do?u\_brovarah\_rodina\_zalishilasya\_bez\_zhitla\_ta\_mayna&objectId=229061](http://24tv.ua/home/showSingleNews.do?u_brovarah_rodina_zalishilasya_bez_zhitla_ta_mayna&objectId=229061)

[http://ntn.ua/ru/video/news/2012/06/21/7296](http://ntn.ua/ru/video/news/2012/06/21/7296)

[https://podrobnosti.ua/podrobnosti/2012/06/19/842781.html](https://podrobnosti.ua/podrobnosti/2012/06/19/842781.html)

[http://5.ua/newsline/184/0/92254/](http://5.ua/newsline/184/0/92254/)

Вже пройшло 2 місяці. Десятки незгідних інвесторів позбавлені доступу до проінвестованих ними помешкань. Інші живуть під загрозою виселення. Так, вже 22 червня цього року люди отримали листа від Серпокрилової В.Д. з необґрунтованою вимогою сплатити 25 500 грн. за комунальні послуги за два місяці проживання. ТАКИХ ТАРИФІВ НЕМА НАВІТЬ В КИЇВСЬКИХ ПЕНТАУЗАХ. В іншому випадку мешканці, в тому числі пенсіонери, будуть примусово позбавлені права користування комунальними послугами та виселені без суду.

Місто Бровари стає розплідником будівельних скандалів. Саме тут більше 100 інвесторів за власні кошти побудували сім'ї «будівельників» Серпокрилових три приватні 4 поверхові будинки по вул. Каширіна 15, Княжицькій 39,41.

Для вирішення спірних питань щодо житлового будинку люди звернулись із листом до забудовника Серпокрилової В.Д._,_ яка уникає будь-яких зустрічей із мешканцями будинку. Натомість забудовник став зламувати двері в помешкання інвесторів, згодом замінив  замки, позбавивши інвесторів свого майна.

Дану аферу можна було би попередити завдяки спільним зусиллям правоохоронних органів і місцевої влади Броварів. Адже Інспекція державного-архітектурно-будівельного контролю у Київські області неодноразово вживала заходів з метою усунення порушень забудовницею Серпокриловою В.Д. вимог містобудівного законодавства. Так, в листопаді 2011 року до Інспекції надійшов лист від Броварської міжрайонної прокуратури за проханням провести перевірку за зверненням жителів мікрорайону м.Бровари з приводу незаконного будівництва багатоквартирних будинків на вул.Каширіна. Було також і звернення Виконкому Броварської міської ради, в якому повідомлялось про те, що всупереч Декларації про готовність об'єкту до експлуатації забудовник вважає збудований будинок багатоквартирним та продає квартири в ньому.

Таким чином, при укладенні договорів купівлі-продажу Серпокрилова ввела інвесторів в оману, що будинок є багатоквартирний, однак юридично він є індивідуальний і збудований на території міста, де заборонено здійснювати будівництво багатоповерхових будівель (район Княжого переїзду). А відповідно до ст.230 Цивільного кодексу України, якщо одна із сторін правочину навмисно ввела другу сторону в оману щодо обставин, які мають істотне значення, такий правочин визнається судом недійсним. **Сторона, яка застосувала обман, зобов'язана відшкодувати другій стороні збитки у подвійному розмірі та моральну шкоду,  що завдані у зв'язку з вчиненням цього правочину.**

Перевіркою Інспекції Держархбудконтролю було виявлено, що в будинку виконані будівельні роботи з реконструкції індивідуального одноквартирного будинку під багатоквартирний. Дані роботи було виконано самочинно, без розроблення  та затвердження проектної документації.

По суті, здійснюється самочинна експлуатація будинку, чим грубо порушуються норми Закону України «Про регулювання містобудівної діяльності», та Закону України «Про основи містобудування». Тому 27.12.11. забудовника було притягнуто до адміністративної відповідальності у вигляді штрафу. Згодом Інспекцією Держархбудконтролю було винесено припис забудовнику про усунення вимог законодавства.

20.03.11. Інспекцією було проведено перевірку виконання вимог вищевказаного припису та встановлено, що у забудовника відсутня проектна та дозвільна документація на реконструкцію будинку. Також було виявлено наведення недостовірних даних у декларації про готовність об'єкта до експлуатації.

Відповідно до ст.376 Цивільного кодексу України житловий будинок,  будівля,  споруда,  інше нерухоме майно вважаються  самочинним  будівництвом,  якщо  вони  збудовані   або будуються  на  земельній  ділянці,  що  не була відведена для цієї мети,  або  без  відповідного документа, який дає право виконувати будівельні   роботи   чи  належно  затвердженого  проекту,  або  з істотними порушеннями будівельних норм і правил.

**Особа,  яка  здійснила  або здійснює самочинне будівництво нерухомого майна, не набуває права власності на нього.** Право власності на самочинно збудоване нерухоме майно **може бути  за рішенням суду визнане за особою, яка здійснила самочинне будівництво** на земельній ділянці, що не була їй відведена для цієї мети, за умови надання земельної ділянки у встановленому порядку особі під уже збудоване нерухоме майно.

Незважаючи на закон та заборони Інспекції державного архітектурно-будівельного контролю у Київській області, Рішенням виконкому Броварської місцевої від 27.03.2012 [http://docs.pravo-znaty.org.ua/p1072/27.03.2012/143](http://docs.pravo-znaty.org.ua/p1072/27.03.2012/143) було вирішено оформити право власності В.Д. Серпокриловій на житловий будинок загальною площею 1300  кв.м. за адресою: м. Бровари, вул. Каширіна, 15.

Оскільки забудовником Серпокриловою не було усунуто порушень Інспекція Держархбудконтролю звернулась до Броварського міжрайонного суду Київської області з позовом про знесення трьох будинків по вул Каширіна, 15 та вул. Княжицькій 39 та 41.

Постраждалі громадяни звертались із письмовими заявами до Броварського міськрайонного відділу МВС України в Київській області та зателефонувавши за номером №102, повідомили їх про проникнення в житлові приміщення та вчинення будівельної афери. Відписки міліції вже не «прокатать». На «допомогу»  Броварському МВ ГУМВС України інвестори викликали управління внутрішньої безпеки Міністерства внутрішніх справ.

Слід також зазначити, що наші письмові звернення до любителів басейнів і масажів  залишились поза увагою. Утім, на наші звернення прореагувала Адміністрація Президента, поставивши справу на контроль.

Численні звернення до Броварської міжрайонної прокуратури також дали результат - прокуратура скасувала постанови про відмову в порушенні кримінальної справи проти забудовників Серпокрилових у звязку з порушенням міліцією норм законодавства при проведенні перевірки. Це значить, що найближчим часом проти забудовника буде порушено кримінальну справу, в межах якої потерпілі зможуть пред'явити цивільні позови про відшкодування завданих їм матеріальних і моральних збитків.

Крім того, ініціативна група вже готує зварення до податкової міліції з вимогою провести перевірку сплати забудовником всіх податків, зборів та обов'язкових платежів при будівництві цих самозабудов.

Обставини справи при дослідженні їх в сукупності вказують на те, що має місце злочинна діяльність організованої групи осіб, яка полягає в незаконному заволодінні чужим майном. Не виключено, що задіяні окремі працівники правоохоронних органів та представники місцевої влади, які, за словами забудовника, Серпокрилова, давно ним куплена шляхом роздачі квартир. Може, тому  забудовник встиг продати ще кілька квартир, в тому числі й тих інвесторів, що подали на нього до суду та звернулись в правоохоронні органи.

Якщо броварська влада не знайде управи на цього «забудовника», то цілком очевидним є повторення в Броварах підмосковного сценарію  [http://realty.mail.ru/news/10474/v\_podmoskove\_razobrali\_nezakonnuju\_pjatijetazhku/](http://realty.mail.ru/news/10474/v_podmoskove_razobrali_nezakonnuju_pjatijetazhku/)  Адже в Броварському міжрайонному суді Київської області вже розгядається справа про знесення самочинно збудованих трьох будинків - по вул Каширіна, 15 та вул. Княжицькій 39 та 41 за позовом Інспекції державного-архітектурно-будівельного контролю у Київські області до забудовника В.Серпокрилової.

Спасіння потопаючих – справа рук самих потопаючих. Для тих, хто не збирається дарувати забудовнику свої "кровно зароблені", надаю телефон  ініціативної групи – 095 531-63-80.
