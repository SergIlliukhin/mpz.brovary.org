---
title: "Недитячі пристрасті через дитячі атракціони: перша спроба публічних дебатів у Броварах"
date: 2015-06-16
author: 
  username: "onikienko"
  display_name: "Вікторія Оникієнко"
categories: 
  - "hromada"
  - "aktsiyi-zahodi"
tags: 
  - "anna-hmurenko"
  - "atraktsioni"
  - "brovary"
  - "brovarskiy-narodniy-kontrol"
  - "vibir-redaktsiyi"
  - "kulinich"
  - "novini"
coverImage: "wp-content/uploads/2015/06/gromadski-sluhannya-atraktsiony-13.jpg"
---

**Майже весь травень броварський сегмент Фейсбуку лихоманило від палких дискусій через масову появу платних атракціонів у міських парках, скверах та площах. Результатом цього інформаційного буревію стало громадське обговорення у формі живої дискусії, яке ініціювали активісти «Народного контролю», щоб почути всі сторони і знайти компроміс. На офф-лайн зустріч у сквері «Юність» 10 червня прийшло близько сотні людей, й суперечка між ними розгорілась не менш гостра, ніж в Інтернеті. Проте якщо у Фейсбуці більшість користувачів були проти хаотичного розміщення атракціонів у громадських місцях, то на живе спілкування прийшли у переважній кількості прихильники платних дитячих розваг.**

Модерували дискусію 10 червня **Анна Хмуренко** та **Людмила Кулініч** – активістки «Народного контролю». Як вони пояснили, ідея організувати таке відкрите публічне обговорення виникла спонтанно: помітивши, що громадськість дуже жваво обговорює це питання, в організації вирішили, що буде логічним провести демократичні слухання за участі всіх сторін - власників атракціонів, представників влади та батьків, які "за" і "проти".

[![громадські слухання атракціони (2)](https://mpz.brovary.org/wp-content/uploads/2015/06/gromadski-sluhannya-atraktsiony-2.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-2.jpg)

[![громадські слухання атракціони (17)](https://mpz.brovary.org/wp-content/uploads/2015/06/gromadski-sluhannya-atraktsiony-17.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-17.jpg)

[![Атракціони 07D_5632](https://mpz.brovary.org/wp-content/uploads/2015/06/Atraktsiony-07D_5632.jpg)](https://mpz.brovary.org/wp-content/uploads/2015/06/Atraktsiony-07D_5632.jpg)

Напередодні обговорення активісти "Народного контролю" провели попереднє опитування батьків, які відпочивали у сквері "Юність" з дітьми. За його результатами картина ставлення опитаних до платних атракціонів виглядала наступним чином:

> Майже половина респондентів підписались «проти» розміщення атракціонів біля безкоштовних майданчиків Ще майже половина опитаних висловились «за» - розміщення атракціонів їх цілком влаштовує Частина людей виступала проти хаотичного розміщення атракціонів й наполягає на тому, щоб була зроблена альтернатива.

[![Атракціони 07D_5670](https://mpz.brovary.org/wp-content/uploads/2015/06/Atraktsiony-07D_5670.jpg)](https://mpz.brovary.org/wp-content/uploads/2015/06/Atraktsiony-07D_5670.jpg)

[![громадські слухання атракціони (14)](https://mpz.brovary.org/wp-content/uploads/2015/06/gromadski-sluhannya-atraktsiony-14.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-14.jpg)

[![Атракціони 07D_5689](https://mpz.brovary.org/wp-content/uploads/2015/06/Atraktsiony-07D_5689.jpg)](https://mpz.brovary.org/wp-content/uploads/2015/06/Atraktsiony-07D_5689.jpg)

Коли тема гриміла на сторінках Інтернету, кількість обурених коментарів тих, хто проти, зашкалювала, однак  на «живе спілкування» практично ніхто з активних фейсбук-користувачів не прийшов. Відтак більшість присутніх висловлювались на підтримку атракціонів. Головними аргументами учасників дискусії, яких влаштовує розташування платних розваг для дітей, були такі: 1) це - розвиток дітей; 2) це - зручний спосіб проводити час з дитиною на майданчику; 3) моя дитина не вимагає з істерикою атракціонів, виховуйте своїх правильно.

[![громадські слухання атракціони (7)](https://mpz.brovary.org/wp-content/uploads/2015/06/gromadski-sluhannya-atraktsiony-7.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-7.jpg)

[![громадські слухання атракціони (12)](https://mpz.brovary.org/wp-content/uploads/2015/06/gromadski-sluhannya-atraktsiony-12.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-12.jpg)

[![громадські слухання атракціони (13)](https://mpz.brovary.org/wp-content/uploads/2015/06/gromadski-sluhannya-atraktsiony-13.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-13.jpg)

Проте у словах окремих виступаючих конструктиву було мало, особливо коли слово брали підприємці-власники атракціонів. Учасники дискусії часто відходили від теми, закидаючи активістам «Народного контролю» - «вы не тем занимаетесь», «уберите пьяниц из парков и скверов», «вы пиаритесь перед выборами» і т.д. Членам громадської організації довелось неодноразово наголосити, що вони нікуди не збираються балотуватись і справді хочуть вирішити питання у законному руслі й знайти компроміс. Проте дехто був невмолимий й налаштований досить агресивно проти активістів, які винесли проблему на обговорення.

[![Атракціони 07D_5663](https://mpz.brovary.org/wp-content/uploads/2015/06/Atraktsiony-07D_5663.jpg)](https://mpz.brovary.org/wp-content/uploads/2015/06/Atraktsiony-07D_5663.jpg)

[![громадські слухання атракціони (20)](https://mpz.brovary.org/wp-content/uploads/2015/06/gromadski-sluhannya-atraktsiony-20.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-20.jpg)

[![громадські слухання атракціони (3)](https://mpz.brovary.org/wp-content/uploads/2015/06/gromadski-sluhannya-atraktsiony-3.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-3.jpg)

Попри те, що переважна більшість присутніх підтримували ідею не чіпати атракціони і залишити все, як є (про що свідчили їх гучні овації після виступів тих, хто висловлював їх позицію), знайшлись нечисленні хоробрі, хто наважився відкрито сказати проти. На слухання прийшла жінка з дитиною, яка зламала на атракціонах ногу. Питання безпеки дитячих розваг залишилося відкритим, належної допомоги у разі травмування ніхто надати не може.

[![громадські слухання атракціони (6)](https://mpz.brovary.org/wp-content/uploads/2015/06/gromadski-sluhannya-atraktsiony-6.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-6.jpg)

[![громадські слухання атракціони (18)](https://mpz.brovary.org/wp-content/uploads/2015/06/gromadski-sluhannya-atraktsiony-18.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-18.jpg)

[![Атракціони 07D_5745](https://mpz.brovary.org/wp-content/uploads/2015/06/Atraktsiony-07D_5745.jpg)](https://mpz.brovary.org/wp-content/uploads/2015/06/Atraktsiony-07D_5745.jpg)

Противників атракціонів турбувало питання чистоти атракціонів - усіх цих "рибалочок" та "батутів". Натомість підприємці повністю відкидали подібні звинувачення, мовляв, все у нас чисто і «воду взагалі можна пити». При цьому зауважували, що жодних норм та стандартів, за якими мали б надаватися їх послуги, немає, тож, чистота атракціонів - повністю на совісті підприємців або працівників, що їх обслуговують.

Серед тих, хто не підтримував позицію більшості присутніх на обговоренні, були й ті, хто виступав не проти атракціонів, а закликав насамперед впорядкувати це питання у законному руслі. Зокрема вони наполягали на тому, щоб визначити чіткі місця розташування дитячих атракціонів, що у свою чергу має забезпечити гармонійний вигляд скверів і парків, які, перш за все, є не «діснейлендами», а публічними просторами для всіх громадян, а не лише батьків з дітьми. Будь-які тимчасові об’єкти мають розміщуватися у спеціально відведених для цього місцях, - переконували виступаючі.

[![громадські слухання атракціони (9)](https://mpz.brovary.org/wp-content/uploads/2015/06/gromadski-sluhannya-atraktsiony-9.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-9.jpg)

[![Атракціони 07D_5783](https://mpz.brovary.org/wp-content/uploads/2015/06/Atraktsiony-07D_5783.jpg)](https://mpz.brovary.org/wp-content/uploads/2015/06/Atraktsiony-07D_5783.jpg)

Представник влади  - заступник міського голови **Василь Андрєєв** \- також взяв слово наприкінці дискусії. Його позиція була наступною: влада готова до вирішення цього питання та хоче забезпечити належне розташування атракціонів по місту з урахуванням всіх думок. Тобто вже традиційно ніякої конкретики.

[![07D_5698](https://mpz.brovary.org/wp-content/uploads/2015/06/07D_5698.jpg)](https://mpz.brovary.org/wp-content/uploads/2015/06/07D_5698.jpg)

Важко оцінити, наскільки об'єктивним було обговорення 10 червня, адже цілком очевидно, що на дискусію зібралася група підтримки підприємців. Їх представники майже в один голос відстоювали незмінність розташування атракціонів й надто жваво аплодували один одному, намагаючись у таких спосіб психологічно вплинути на опонентів. Було схоже, що багато хто з учасників обговорення так і не зрозумів, для чого воно було організоване. Представники малого бізнесу мали одну відмовку – нас притискають і на нас піаряться. При цьому вони не були налаштовані на те, щоб почути думку іншої сторони - тих, кого справді не влаштовує, що атракціони часто стоять у найбільш прохідних місцях парків, скверів та площ, і створюють перешкоди для інших відпочивальників, а для деяких батьків справді роблять "прохід" до зон відпочинку платними - через істерики дітей.

[![громадські слухання атракціони (19)](https://mpz.brovary.org/wp-content/uploads/2015/06/gromadski-sluhannya-atraktsiony-19.jpg)](https://mpz.brovary.org/wp-content/uploads/2015/06/gromadski-sluhannya-atraktsiony-19.jpg)

[![Атракціони 07D_5690](https://mpz.brovary.org/wp-content/uploads/2015/06/Atraktsiony-07D_5690.jpg)](https://mpz.brovary.org/wp-content/uploads/2015/06/Atraktsiony-07D_5690.jpg)

[![Атракціони 07D_5676](https://mpz.brovary.org/wp-content/uploads/2015/06/Atraktsiony-07D_5676.jpg)](https://mpz.brovary.org/wp-content/uploads/2015/06/Atraktsiony-07D_5676.jpg)

У будь-якому разі відкриті публічні дебати відбулись. Висновки робити зарано, а от про перші результати варто було б сказати. Ті, хто висловлював свої думки в інтернеті та не наважився прийти на живу дискусію, дали чудову можливість своїм опонентам взяти гору на обговоренні. Організаторів слухань це, звісно, здивувало.

[![Безымянный](https://mpz.brovary.org/wp-content/uploads/2015/06/Bezymyannyj.png)](https://mpz.brovary.org/wp-content/uploads/2015/06/Bezymyannyj.png)

І все ж, "Броварський народний контроль" цими слуханнями відстояв найголовніше - право людей висловити свою позицію. Вперше броварчанам надали справді "відкритий мікрофон", а результати обговорення справді залежали від активності виступаючих.

**Фото - Світлани Яцив**
