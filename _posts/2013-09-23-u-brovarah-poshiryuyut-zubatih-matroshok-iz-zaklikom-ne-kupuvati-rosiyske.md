---
title: "Броварчан закликають не купувати російське «зубатими матрьошками»"
date: 2013-09-23
categories: 
  - "kolonka-avtora"
tags: 
  - "boykot"
  - "gromadskist"
  - "listivki"
  - "nalipki"
  - "plakati"
  - "poshirennya"
  - "rosiya"
  - "tovari"
---

**[![Image00020 - Копія](https://mpz.brovary.org/wp-content/uploads/2013/09/Image00020-Kopiya.jpg)](https://mpz.brovary.org/wp-content/uploads/2013/09/Image00020-Kopiya.jpg)У Броварах протягом двох останніх тижнів місцеві активісти всеукраїнського руху "Відсіч" поширюють плакати, наліпки та листівки із закликом бойкотувати російські товари. Такою є реакція громадськості на низку недружніх кроків, які останнім часом чинить Росія щодо України. Акція є частиною загальноукраїнської кампанії «Не купуй російське!», яка розпочалася після фактичної** [**блокади експорту**](https://uk.wikipedia.org/wiki/%D0%95%D0%BA%D1%81%D0%BF%D0%BE%D1%80%D1%82%D0%BD%D0%B0_%D0%B1%D0%BB%D0%BE%D0%BA%D0%B0%D0%B4%D0%B0_%D0%A3%D0%BA%D1%80%D0%B0%D1%97%D0%BD%D0%B8_%D0%A0%D0%BE%D1%81%D1%96%D1%94%D1%8E_%282013%29) **української продукції у Росію у серпні цього року.**

Як зазначають активісти, зокрема й у своїх агітматеріалах, торговельна блокада є лише однією з причин початку кампанії бойкоту. Серед інших: продаж газу Україні за ціною, що у 10 разів більша за собівартість; розстріл українських рибалок російськими прикордонниками у Азовському морі; збройне захоплення будівлі міського соціально-культурного центру у Севастополі тощо.

[![boycott_A-4_2](https://mpz.brovary.org/wp-content/uploads/2013/09/boycott_A-4_2.jpg)](https://mpz.brovary.org/wp-content/uploads/2013/09/boycott_A-4_2.jpg)

Ці події, на думку активістів, свідчать про те, що російська влада ставиться до українців як до людей другого сорту. Такого щодо України не дозволяє собі жодна інша країна.

Як висновок, активісти констатують: «_Кожен з нас може дати відповідь на спроби Росії поставити  нас на коліна. Для цього треба лише відмовитись від купівлі російських товарів. Неросійських аналогів по тій самій ціні й тієї ж якості (а часто – дешевше і краще) на полицях українських магазинів вистачає._»

[![Image00019](https://mpz.brovary.org/wp-content/uploads/2013/09/Image00019.jpg)](https://mpz.brovary.org/wp-content/uploads/2013/09/Image00019.jpg)

[![Image00022](https://mpz.brovary.org/wp-content/uploads/2013/09/Image00022.jpg)](https://mpz.brovary.org/wp-content/uploads/2013/09/Image00022.jpg)

Перехожі по-різному реагують на нові листівки у Броварах. Пенсіонерка **Тамара Миколаївна** вважає, місто надмірно засмічене і заклеєне. На думку пані, його треба відчищати від будь-яких листівок, незалежно від змісту. Натомість, студентка **Юлія** підтримала активістів. На її думку, в української влади досі відсутня політична воля чинити опір експансії північного сусіда. Тому влада в цьому питанні має відчувати підтримку народу, зокрема й завдяки поширенню таких листівок.

Матеріали, які поширюють активісти, існують у декількох варіантах. На всіх плакатах та наліпках зображені один з трьох логотипів: перекреслена зубата матрьошка, перекреслені валянки з російським прапорцем або перекреслений штрих-код із першими цифрами «46» та надписом «made in Russia».

Плакати, розклеєні містом, були як у вигляді високоякісної кольорової поліграфії, так і роздрукованої на звичайних принтерах чорно-білої продукції.

[![Image00018](https://mpz.brovary.org/wp-content/uploads/2013/09/Image00018.jpg)](https://mpz.brovary.org/wp-content/uploads/2013/09/Image00018.jpg)

[![Image00001](https://mpz.brovary.org/wp-content/uploads/2013/09/Image00001.jpg)](https://mpz.brovary.org/wp-content/uploads/2013/09/Image00001.jpg)

[![Image00008](https://mpz.brovary.org/wp-content/uploads/2013/09/Image00008.jpg)](https://mpz.brovary.org/wp-content/uploads/2013/09/Image00008.jpg)

[![Image00015](https://mpz.brovary.org/wp-content/uploads/2013/09/Image00015.jpg)](https://mpz.brovary.org/wp-content/uploads/2013/09/Image00015.jpg)

[![Image00013](https://mpz.brovary.org/wp-content/uploads/2013/09/Image00013.jpg)](https://mpz.brovary.org/wp-content/uploads/2013/09/Image00013.jpg)

[![Image00017](https://mpz.brovary.org/wp-content/uploads/2013/09/Image00017.jpg)](https://mpz.brovary.org/wp-content/uploads/2013/09/Image00017.jpg)

Як розповіли активісти кампанії, кольорова продукція була виготовлена за рахунок тих, хто відгукнувся на заклики про фінансову та іншу допомогу. Самі активісти своїми силами виготовляють чорно-білі інформаційні листівки.

За словами координаторів кампанії, поширення триватиме і надалі, зокрема і у Броварах. Також активісти обіцяють незабаром «охопити» декілька сіл Броварського району, серед яких буде Требухів. Координатори закликають усіх небайдужих долучатися до кампанії.
