---
title: "«Гроші» (1+1): Організація «Варта» Юрія Кравця дурить людей на гроші"
date: 2017-02-08
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "1-1"
  - "afera"
  - "brovary"
  - "varta"
  - "groshi"
  - "dilyanka"
  - "zemlya"
  - "kravets"
  - "novini"
  - "oborudka"
  - "syuzhet"
coverImage: "wp-content/uploads/2017/02/YUrij-Kravets-Varta-zustrich-pensionery-zala.jpg"
---

**Правозахисна група «Варта», головний офіс якої розташований у Броварах, обіцяє українцям добитися отримання 5 земельних ділянок, на які ті мають право згідно із законодавством. Після здійснення операції ділянку мають продати, а гроші - поділити між організацією та клієнтом. Однак, за це просять заставу у 5 000 грн, а також -  почекати 12-14 місяців. Група діє вже не перший рік, але щасливих власників ділянок або «навару» з їхнього продажу віднайти не вдалось. Водночас, розшукали свідчення, що схема є «лохотроном». Про це йдеться в** [**сюжеті**] https://www.youtube.com/watch?v=fhxhm9v1t7k#t=2176  **програми «Гроші» телеканалу 1+1.**

Керівник «Варти» [**Юрій Кравець**](https://mpz.brovary.org/author/kravec/) обіцяє: за цією схемою ви можете безпечно та офіційно [отримати] https://www.youtube.com/watch?v=8eFYB-MoWjc  не менше **$ 50 000**. Для цього лише потрібно закласти своїх **5 000 грн** і почекати 12-14 місяців.

_Сюжет передачі «Гроші» телеканалу 1+1 (дивитися із 36:15)_

<iframe src="https://www.youtube.com/embed/fhxhm9v1t7k" width="560" height="315" frameborder="0" allowfullscreen="allowfullscreen"></iframe>

Як ідеться в сюжеті, представник «Варти» в Києві на ім’я Віктор розповідає журналісту, який представився потенційним клієнтом: охочому отримати прибуток необхідно надіслати папери у Бровари, на 4-те відділення «Нової пошти». Слід зазначити, що саме в цій будівлі, по **вул. Грушевського, 9/1,** розміщене центральне відділення правозахисної групи «Варта».

Юристи і землевпорядники організації мають знайти вільні ділянки землі та оформити їх на громадянина, що звернувся до «Варти». Опісля вони знаходять покупців на землю за ринковою ціною. Журналісту «Грошей» порахували: він отримає понад **2 млн. грн**. Це навіть більше, ніж обіцяє Юрій Кравець у ролику на Ютубі.

В офісі «Варти» на запитання нібито потенційного клієнта зазначили: із 45 справ людей, які у вересні-жовтні 2015 року прийшли до них, «закрили» 39. Однак, де знайти цих щасливчиків, не підказали. Не найшли журналісти і самого Юрія Кравця. В його броварському офісі запевнили, що голова правозахисної групи зараз поза Україною. Не розшукали очільника і за вказаними адресами квартири у Броварах і маєтку в Красилівці.

Слід зазначити, Юрій Кравець нещодавно [заявив] https://www.youtube.com/watch?v=UdGFgFqIkvQ , що інформація про угоди буде значно обмежена в доступі. Керівник організації пов’язує це, зокрема, із «публічним негативом», який висловлюють щодо «Варти».

> **Юрій Кравець** – броварський діяч, родом із Рівненщини. Керівник правозахисної групи «Варта», яка існує вже не менше 4-х років. За свідченнями активіста Сергія Іллюхіна, чоловік також брав участь в організації фінансової піраміди МММ, про що раніше можна були знайти відеоролики в інтернеті. Юрій Кравець у минулому неодноразово балотувався на посаду міського голови Броварів.

Нашим журналістам також не вдалося зв'язатися з представниками правозахисної групи. Редакція "Маєш право знати" готова оприлюднити коментарі Юрія Кравця та правозахисної групи "Варта".

**Фото - блог Юрія Кравця**
