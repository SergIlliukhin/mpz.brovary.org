---
title: "Броварська влада планує обмежити використання  системи електронних закупівель ProZorro"
date: 2016-11-23
categories: 
  - "kolonka-avtora"
---

![13495104_1200083383355561_4040534853970685078_n](https://mpz.brovary.org/wp-content/uploads/2016/11/13495104_1200083383355561_4040534853970685078_n.jpg)

**24 листопада 2016 року о 14-00 в малому залі Броварської міської ради (вул. Гагаріна, 15, 2-ий поверх)** міський голова Ігор Сапожко проведе нараду керівників структурних підрозділів міської ради та так звану "робочу групу по розробці та внесенню змін до Положення про впровадження в місті "Системи електронних закупівель".

[На минулій позачерговій сесії міської ради, на якій депутати не надали дозвіл на проведення тендерів на суму понад 1,5 млн. грн., Ігор Сапожко анонсував, що він ініціюватиме відміну застосування ProZorro на допорогових закупівлях.](https://mpz.brovary.org/prozorro-ne-daye-brovarskym-chynovnykam-pratsyuvaty-po-staromu-foto/)

Систему ProZorro для здійснення допорогових закупівель ( до 200 000 грн. для товарів та до 1,5 млн. грн для робіт) в Броварах використовують із серпня після відповідного розпорядження міського голови, якому передували: [провал впровадження на сесії міської ради положення підготоване ДемАльянсом](https://mpz.brovary.org/17-ta-sesiya-brovarski-deputaty-ne-pryjnyaly-proekt-prozorro-ta-pryjnyaly-i-brovary/), страйки громадськості перед міською радою, окупація кабінету очільника міста з відповідною вимогою.

![6651](https://mpz.brovary.org/wp-content/uploads/2016/11/6651.jpg)

 

Захід мають намір відвідати представники громадськості, а також на запрошення фракції «ДемАльянс Броварської міської ради» керівник департаменту регулювання державних закупівель Міністерства економічного розвитку і торгівлі **Олекcандр Стародубцев** разом зі спеціалістами департаменту, які налаштовані відповісти на всі технічні запитання та надати пропозиції по усуненню проблем використання системи та практичні поради по вдосконаленню роботи.

![13407071_1200083380022228_7158429315034398527_n](https://mpz.brovary.org/wp-content/uploads/2016/11/13407071_1200083380022228_7158429315034398527_n.jpg)

ДемАльянс Бровари послідовно виступає за якомога широке застосування системи ProZorro в Броварах, як гаранта максимальної прозорості та уникнення корупційних ризиків. Запрошуємо ЗМІ висвітлити дану спробу обмежити використання системи електронних закупівель, яку ми спробуємо перевести в русло конструктиву задля продовження руху в напрямку реформ на місцевому рівні.
