---
title: "Громадські вбиральні: куди бігти броварчанам взимку, коли «приспичить»?"
date: 2015-12-02
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vbyralni"
  - "vibir-redaktsiyi"
  - "gromadski-tualety"
  - "novini"
  - "park-pryozernyj"
  - "park-yunist"
  - "park-im-t-shevchenka"
  - "park-peremoga"
---

**Громадські вбиральні в Броварах були і залишаються розкішшю. Особливо з настанням перших холодів. Адже попри те, що влітку в парках «Перемога» та «Юність» було побудовано нові туалети, з першими осінніми холодами їх закрили. Чому це сталося та куди тепер бігти броварчанам справляти свої фізіологічні потреби, розповів нашим журналістам директор КП «Бровари-Благоустрій» Андрій Василенко. Саме на балансі його підприємства і перебуває 8 громадських туалетів.**

Аня з площі підтюпцем котить дитячого візочка до громадської вбиральні, розташованої за «ракушкою» вглибині парку «Перемога», адже найближчий туалет _(платний – авт.),_ при вході в парк зачинений. І хоча у вбиральню зайти без протигазу практично неможливо -  це єдина діюча на всі 32 га парку. _«На жаль, нові, що побудували влітку, закриті,_ -  жаліється жінка. – _Написано, «зачинено на зимовий  період»._

[![туалети](https://mpz.brovary.org/wp-content/uploads/2015/11/102.jpg)](https://mpz.brovary.org/wp-content/uploads/2015/11/102.jpg)

Будівництво [вбиральні в парку «Перемога»](https://mpz.brovary.org/tualet-bilya-skejt-majdanchyka-u-parku-peremoga-rozmalyuvaly-tematychnym-grafiti) спочатку викликало бурхливе обговорення  в соцмережах: матусі обурювалися, що туалет буде розташовано практично поряд  із дитячим майданчиком, тож дітлахам доведеться  вдихати відповідні «аромати».

[![туалети](https://mpz.brovary.org/wp-content/uploads/2015/11/63.jpg)](https://mpz.brovary.org/wp-content/uploads/2015/11/63.jpg)

Новозбудована вбиральня в парку "Перемога" №1

Та коли новий, розмальований на сучасний лад туалет усе ж запрацював, їхня думка змінилася, адже зроблено його майже «по-європейськи», навіть вода для миття рук є. Правда, невідомі весь час  намагаються «залишити свій слід», тож комунальникам доводиться постійно відновлювати як не відірвані ручки в дверях, так підставки для паперу, змішувачі води, зливні бачки та інше.

Влітку в парку було збудовано ще один туалет – біля  молодіжного майданчика для катання. Стилізували його, як і перший туалет, майстри графіті. Але внутрішньо «стилізували» його на свій лад і невідомі: про те, що там був рукомийник,  тепер нагадує лише каналізаційна труба.

 

[![туалети](https://mpz.brovary.org/wp-content/uploads/2015/11/211.jpg)](https://mpz.brovary.org/wp-content/uploads/2015/11/211.jpg)

Новозбудована вбиральня в парку "Перемога" №2

\[caption id="attachment\_48902" align="aligncenter" width="600"\][![туалети](https://mpz.brovary.org/wp-content/uploads/2015/11/221.jpg)](https://mpz.brovary.org/wp-content/uploads/2015/11/221.jpg) Тут був рукомийник\[/caption\]

Як каже Андрій Василенко, _«нові туалети не опалюються, тож щоб вода в системі не замерзла й не порвало труби, їх закрили»._ Комунальник вважає, що взимку люди не так вже часто й довго гуляють у парку, тож свої потреби справлятимуть вдома. А тим, хто прийде на прогулянку в центральний парк, пан Василенко радить триматися ближче до платного туалету, що розташований біля ринку«Нива».

[![туалети](https://mpz.brovary.org/wp-content/uploads/2015/11/24.jpg)](https://mpz.brovary.org/wp-content/uploads/2015/11/24.jpg)

Платний туалет біля ринку "Нива"

Також рекомендує при необхідності скористатися службовою вбиральнею, що в адмінбудівлі (за «ракушкою»). Ну і, звичайно, є громадський туалет «із душком», який директор КП повесні збирається переробити «під більш сучасний». А от велика підземна вбиральня, яка не діє близько десяти років, у найближчі роки навряд чи  запрацює: на  її ремонт потрібно щонайменше **3 млн грн**, однак бюджетні гроші нагальніші на інші потреби - дороги та житло. Тож **18 млн грн**, що планувалися на ремонт парку «Перемога», які мали б вирішити в комплексі і цю проблему_,_ [за наполяганням активістів перепрофілювали](https://mpz.brovary.org/obureni-brovarchany-zirvaly-torgy-shhodo-18-miljoniv-gryven-na-kapremont-parku-peremoga/).

[![туалети](https://mpz.brovary.org/wp-content/uploads/2015/11/34.jpg)](https://mpz.brovary.org/wp-content/uploads/2015/11/34.jpg)

Підземний туалет  у парку "Перемога" не працює

Закрито на зимовий період і нову [вбиральню в сквері «Юність»](https://mpz.brovary.org/u-parkah-ta-skverah-brovariv-vstanovlyuyut-gromadski-vbyralni) - біля  ТЦ «Форум» на Короленка.  Перед тим, як виходити на прогулянку у парк, Андрій Василенко радить розрахувати свої "сили", що стосуються фізіологічних потреб.

[![туалети](https://mpz.brovary.org/wp-content/uploads/2015/11/25.jpg)](https://mpz.brovary.org/wp-content/uploads/2015/11/25.jpg)

Туалет у сквері "Юність"

[![туалети](https://mpz.brovary.org/wp-content/uploads/2015/11/241.jpg)](https://mpz.brovary.org/wp-content/uploads/2015/11/241.jpg)

[Туалет  у парку Приозерний](https://mpz.brovary.org/aktyvisty-z-yasuvaly-chomu-v-parku-na-pekarni-ne-pratsyuye-byuvet-ta-tualet) (Пекарня), на будівництво якого витрачено майже **півмільйона** бюджетних коштів, вкладень у себе не виправдовує, адже планувалася комфортабельна вбиральня з підігрівом, однак через «вихід із ладу санітарно-технічних приладів та арматури», вона деякий час взагалі не працювала. Та цього літа туалет, що навіть пристосований для в’їзду людей з обмеженими можливостями, нарешті почав приймати перших відвідувачів.

[![туалети](https://mpz.brovary.org/wp-content/uploads/2015/11/131.jpg)](https://mpz.brovary.org/wp-content/uploads/2015/11/131.jpg)

Туалет у парку "Приозерний"

[![туалети](https://mpz.brovary.org/wp-content/uploads/2015/11/141.jpg)](https://mpz.brovary.org/wp-content/uploads/2015/11/141.jpg)

\[caption id="attachment\_48897" align="aligncenter" width="600"\][![туалети](https://mpz.brovary.org/wp-content/uploads/2015/11/151.jpg)](https://mpz.brovary.org/wp-content/uploads/2015/11/151.jpg) Широкі двері - в'їзд  для людей з особливими потребами\[/caption\]

Як стверджують працівники підприємства, ними стали, в першу чергу, мешканці приватних будинків, які проживають через дорогу, та цигани з табору, котрі розташувалися у ліску, що поруч. Останні в туалеті приймали навіть водні процедури. Про те, що залишалося після таких відвідин, комунальники згадують із жахом. Тому і організували чергування з 8 ранку до 8 вечора. Та і це не вберігало туалетний папір від миттєвого зникання. «У хід» йшли навіть чорнобривці, якими комунальники обсадили туалет. Позаяк у вбиральні немає підігріву, з першими морозами її також «законсервували». Коли взимку відпочиваючим «приспичить», Андрій Василенко рекомендує  рятуватися у ліску, що поряд.

[![17](https://mpz.brovary.org/wp-content/uploads/2015/11/17.jpg)](https://mpz.brovary.org/wp-content/uploads/2015/11/17.jpg)

Туалет у сквері ім. Тараса Шевченка працює з 8:00 до 18:00 протягом усього року

[![туалети](https://mpz.brovary.org/wp-content/uploads/2015/11/20.jpg)](https://mpz.brovary.org/wp-content/uploads/2015/11/20.jpg)

Найкраща ситуація  із вирішенням фізіологічної потреби наразі **в сквері** **ім. Тараса Шевченка:** туалет там із підігрівом, тож працює протягом усього року. Та лише у визначений час: з 8:00 до 18:00. І лише одна кабінка, адже в другій невідомі зірвали зливний бачок. _«За літо – уже 4»_, - каже Василенко. А ще броварські «європейці» постійно намагаються зламати зачинені двері та відкручують ручки. Саме з цієї причини дверні ручки в туалетах, які зачинили на зимовий період, комунальники зняли.

\[caption id="attachment\_48888" align="aligncenter" width="600"\][![туалети](https://mpz.brovary.org/wp-content/uploads/2015/11/43.jpg)](https://mpz.brovary.org/wp-content/uploads/2015/11/43.jpg) Матусі: «Ми ходили в парк і ходитимемо за будь-якої погоди»\[/caption\]

Тож наразі з **8** громадських туалетів **один** \- не працює взагалі (підземний у парку «Перемога»), **4 -** зачинено на зимовий період (**два** – в парку «Перемога» і **по одному** в парках «Юність» та «Приозерний»), **3** – працюють протягом року: у сквері ім. Тараса Шевченка, платний біля ринку «Нива» та «з душком» у парку «Перемога».

**Фото - автора**
