---
title: "Міністр молоді та спорту Дмитро Булатов знову приїжджає в \"Купаву\""
date: 2014-04-10
categories: 
  - "announce"
tags: 
  - "breus"
  - "bulatov"
  - "vibir-redaktsiyi"
  - "kupava"
  - "novini"
  - "onlayn-opituvannya"
---

[![bulatov_kupava02](https://mpz.brovary.org/wp-content/uploads/2014/04/bulatov_kupava02.jpg)](https://mpz.brovary.org/wp-content/uploads/2014/04/bulatov_kupava02.jpg)**У п’ятницю, 11 квітня, о 12:00 Міністр молоді та спорту Дмитро Булатов знову приїжджає в Бровари. [Минулого тижня він заявляв](https://mpz.brovary.org/ministr-molodi-i-sportu-bulatov-kupava-mozhe-zapratsyuvati-cherez-tizhden/), що плавальний басейн «Купава» можна запустити 10-11 квітня. Тоді ж глава міністерства роздав доручення місцевим чиновникам – прокурор Гарник мав перевірити документацію на предмет правових ризиків запуску басейну, а міська рада – організувати онлайн-опитування стосовно претендентів на посаду нового директора «Купави».**

Завтра Міністр молоді та спорту проконтролює, чи виконали його розпорядження і чи все готово для початку роботи плавального закладу. Також в рамках зустрічі Дмитро Булатов поспілкується з кандидатами на пост директора басейну олімпійського резерву. Вони презентують своє бачення розвитку басейну, громадськість в свою чергу зможе висловити свої зауваження та пропозиції. Після цього урядовець вирішить, хто з кандидатів буде керувати «Купавою» замість дружини масажиста Азарова – Тетяни Федоренко.

Нагадаємо, на сайті Броварської міської ради з 7 квітня триває [онлайн-опитування кандидатур](https://mpz.brovary.org/startuvalo-onlayn-opituvannya-kandidatur-na-posadu-direktora-kupavi/) на посаду нового очільника басейну. Спочатку беззаперечним лідером голосування був Сергій Бреус, проте вчора адміністратори додали ще кілька кандидатур. За одну ніч з’явився новий фаворит гонки – маловідомий [Станіслав Долінін.](http://www.brovary.kiev.ua/dol%D1%96n%D1%96n-stan%D1%96slav-leon%D1%96dovich) Голосування продовжується, проте про його чесність [під великим сумнівом.](https://mpz.brovary.org/publichne-priznachennya-direktora-kupavi-vlada-prodovzhuye-grati-v-naperstki/)

[![дролинин](https://mpz.brovary.org/wp-content/uploads/2014/04/drolinin.jpg)](https://mpz.brovary.org/wp-content/uploads/2014/04/drolinin.jpg)
