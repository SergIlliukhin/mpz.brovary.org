---
title: "Відкриті Бровари: як дізнатись власника земельної ділянки?"
date: 2015-12-17
author: 
  username: "SergIlliukhin"
  display_name: "Сергій Іллюхін"
categories: 
  - "brovary"
  - "novyny"
tags: 
  - "brovary"
  - "vidkryti-dani"
  - "vibir-redaktsiyi"
  - "derzhavnyj-reyestr"
  - "zemelni-dilyanky"
  - "novini"
---

**Як нещодавно** [**повідомили**](http://www.epravda.com.ua/news/2015/10/5/562277/) **українські ЗМІ, Держгеокадастр у рамках реформування системи земельних відносин з 6 жовтня відкриває в Інтернеті вільний доступ до реєстру власників земельних ділянок, а також запускає онлайн-послугу замовлення виписки про нормативно-грошову оцінку землі. Журналісти “Маєш право знати” вирішили перевірити, як цей сервіс працює у Броварах.**

> Публічна кадастрова карта України доступна за адресою: [http://map.land.gov.ua/kadastrova-karta](http://map.land.gov.ua/kadastrova-karta)

**Пошук за кадастровим номером**

Якщо Ви вже знаєте кадастровий номер ділянки, яка Вас цікавить (наприклад, 3210600000:00:021:0502), то можте скористатись швидким пошуком вгорі сторінки - система одразу покаже потрібну ділянку на мапі

[![mpz-title](https://mpz.brovary.org/wp-content/uploads/2015/12/mpz-title.png)](https://mpz.brovary.org/wp-content/uploads/2015/12/mpz-title.png)

Якщо Ви не знаєте кадастрового номеру, то ділянку можна знайти на мапі вручну, поступово збільшуючи маштаб. Система показує інформацію про цільове призначення та площу земельної ділянки. А також надає посилання для замовлення Витягу про земельну ділянку, Витягу про нормативну грошову оцінку або отримання інформації про право власності та речові права.

**Витяг про земельну ділянку**

Замовити витяг про земельну ділянку можна без авторизації. Щоправда, доведеться оплатити вартість отримання адміністративної послуги у розмірі **53 грн**.

[![mpz3](https://mpz.brovary.org/wp-content/uploads/2015/12/mpz3.png)](https://mpz.brovary.org/wp-content/uploads/2015/12/mpz3.png)

**Інформація про власників земельної ділянки**

Для отримання інформації про власників земельної ділянки необхідно авторизуватись через електронні сервіси ДЗК - за допомогою електронного цифрового підпису або через BankID. Анонімне використання сервісу не дозволяється, оскільки кожен власник земельної ділянки має можливість отримати інформацію про людей, які цікавились його ділянкою.

[![mpz4](https://mpz.brovary.org/wp-content/uploads/2015/12/mpz4.png)](https://mpz.brovary.org/wp-content/uploads/2015/12/mpz4.png)

Після авторизації Ви можете замовити Витяг про нормативну грошову оцінку (якщо Ви є власником або уповноваженою особою) або інформацію про власників земельної ділянки - у будь-якому випадку.

Отже, покроково:

1. натискаємо на посилання [![mpz5](https://mpz.brovary.org/wp-content/uploads/2015/12/mpz5.png)](https://mpz.brovary.org/wp-content/uploads/2015/12/mpz5.png) 
2. авторизуємось 
3. проходимо перевірку [![mpz7](https://mpz.brovary.org/wp-content/uploads/2015/12/mpz7.png)](https://mpz.brovary.org/wp-content/uploads/2015/12/mpz7.png) 
4. отримуємо інформацію про ділянку [![mpz8](https://mpz.brovary.org/wp-content/uploads/2015/12/mpz8.png)](https://mpz.brovary.org/wp-content/uploads/2015/12/mpz8.png) 

Якщо власником є фізична особа - бачимо ПІБ особи

[![mpz9](https://mpz.brovary.org/wp-content/uploads/2015/12/mpz9.png)](https://mpz.brovary.org/wp-content/uploads/2015/12/mpz9.png)

Якщо власником є юридична особа - інформацію про найменування особи

[![mpz10](https://mpz.brovary.org/wp-content/uploads/2015/12/mpz10.png)](https://mpz.brovary.org/wp-content/uploads/2015/12/mpz10.png)

Публічна кадастрова карта є неоціненним помічником для громадського активіста, оскільки надає можливість побачити інформацію про цільове призначення та власників земельної ділянки, що, в свою чергу, може допомогти завчасно виявити корупційні дії та ефективно їм протидіяти.

В наступних оглядах ми розповімо про те, як отримати інформацію з реєстру прав власності на нерухоме майно та інших відкритих державних реєстрів.
