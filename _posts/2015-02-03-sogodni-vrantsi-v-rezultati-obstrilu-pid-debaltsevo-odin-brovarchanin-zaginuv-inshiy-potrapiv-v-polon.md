---
title: "Сьогодні вранці в результаті обстрілу під Дебальцево загинув броварчанин"
date: 2015-02-03
author: 
  username: "kachor"
  display_name: "Андрій Качор"
tags: 
  - "15-brigada"
  - "25-batalyon"
  - "brovary"
  - "viyna"
  - "vibir-redaktsiyi"
  - "debaltsevo"
  - "nesterenko"
  - "novini"
  - "pritkiy"
  - "yanchenko"
coverImage: "wp-content/uploads/2015/02/K_a2tYVZeBw.jpg"
---

\[caption id="attachment\_33027" align="alignleft" width="300"\][![K_a2tYVZeBw](https://mpz.brovary.org/wp-content/uploads/2015/02/K_a2tYVZeBw.jpg)](https://mpz.brovary.org/wp-content/uploads/2015/02/K_a2tYVZeBw.jpg) Дмитро Янченко\[/caption\]

**Сьогодні, 3 лютого близько восьмої години ранку відбувся масований мінометний обстріл позицій українських військових біля Дебальцево. В результаті атаки бойовиків кілька наших солдат отримали поранення. На жаль, не обійшлось і без убитих.**

Про це «Маєш право знати» повідомив боєць вузла зв’язку 15 бригади **Андрій Нестеренко**, який також отримав контузію в результаті обстрілу і наразі перебуває в Артемівську.

Як розповів боєць, серед загиблих є броварчанин **Дмитро Олександрович Янченко**, 1989 року народження. Як повідомляють броварські волонтери, Дмитро ще влітку пішов на фронт добровольцем, останнім часом перебував на позиціях під Дебальцево. За повідомленням очевидців, під час обстрілу снаряд влучив у землю в кількох метрах від групи бійців, серед яких  був і 25-річний Дмитро.

Крім того під обстріл потрапили бійці 25 батальйону та представники Генерального штабу, серед яких також є загиблі й поранені. Дехто з бійців батальйону потрапив в полон, однак вже у найближчі години українських воїнів можуть обміняти на терористів, захоплених в цьому ж бою українськими військовими.

"Маєш право знати" залишається на зв'язку з броварськими бійцями, що перебувають під Дебальцево та відстежує ситуацію.
