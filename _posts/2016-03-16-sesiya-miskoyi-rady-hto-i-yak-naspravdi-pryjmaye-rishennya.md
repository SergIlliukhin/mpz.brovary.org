---
title: "Сесія міської ради: хто і як насправді приймає рішення"
date: 2016-03-16
categories: 
  - "kolonka-avtora"
---

В соц.мережах вже досить багато викладено інформації стосовно останньої сесії міської ради. Але питання в іншому – які первопричини голосування?

По-перше. Фінансування інклюзивної освіти, проведення ремонту шляхопроводу, виділення коштів на утеплення будинку по вул.Горького 5, закупівля апарату для гемодіалізу -  що тут погано? Це все потрібно виконувати. Окремим пунктом хотів би виділити ремонт шляхопроводу. На самої сесії спеціалісти в галузі будівництва надали чіткі цифри: знесення мосту та будівництво нової дороги явно буде більше витратам по завершенню його ремонту. Плюс врахувати той факт, що при його знесенні всі мешканці Торгмашу будуть фактично паралізовані у транспортному сполучені. Пропускна спроможність вул.Вокзальної явно не розрахована для логістичних потреб всього Торгмашу!

По-друге. Заступник мера, керуючий справами, виконком. Одразу після проведення виборів, коли це питання було піднято, я наголошував стосовно залучення профільних кадрових та рекрутингових агентств з приводу якісного пошуку нових фахівців. Але фракція не дослухалась і ми отримали 2-х тижневий термін абсолютно неякісного конкурсу. Тоді навіщо навмисно тримати в заручниках все місто і дестабілізувати роботу ради? Чи не треба нам вже рухатись вперед, а не блокувати проведення сесій?

І по-третє. Коли говориться про демократичні підходи до прийняття будь-яких питань, в моєму розумінні це правило повинно постійно переслідуватись. Що ж ми маємо насправді в роботі фракції БПП «Солідарність»? Згадаємо як взагалі обирався кандидат на мера та «перший номер в списках» Гредунов Євген? Він був фактично нав’язаний народним депутатом Різаненком П.О. без будь-якого врахування думки команди, і якого до речі, не підтримувала половина депутатів нинішнього складу.

Для мене персонально дивно, чому людина, котра була причетна до розкрадання 95 га РПЦ та голосувала за зміну цільового призначення цих земель, чому людина, котра під час Революції Гідності обслуговувала Зелений та Лісовий квартал на Порошинці й отримала там декілька мільойний заказ по встановленню вікон, стала кандидатом в мери та №1 в списках БПП, а зараз видає себе за демократа? Чому рішення фракції спускаються зверху і до жодних аргументів інших депутатів ніхто не прислуховується? Вже минуло декілька сесій, так чому при розгляді питань на фракціях жодного разу не було запрошено тих активістів, тих кандидатів в депутати, котрі несли декілька років на своїх плечах всю організаційну роботу, і бажають й далі приймати участь в процесі? Чому інші фракції та партії запрошують весь актив, а БПП фактично використав людей і забув про них? Лише сьогодні в середу, після цієї сесії, нарешті депутати БПП спромоглися і скликають весь актив. Це що, показуха? Тобто пройшло майже 5 місяців - ніхто нікого не запрошував на збори, а тут за демократію згадали. Чому? Да багато таких «Чому?». Але відповідь очевидна.

Згадаємо, як пан Євген восени 2015 року, одразу після проведення виборів, лобіював інтереси такої собі фірми ТОВ «Просперіататіс», котра планує збудувати на ІІ житловому районі (вул.Богунського) багатоквартальний житловий комплекс. Чомусь і так звані «громадські слухання» в школі № 1 пройшли майже в закритому форматі, і депутатів не було запрошено. Да що там депутатів, навіть мешканці прилеглих вулиць про це не знали. Тому й було на «зборах» всього людей то 20-30. І відповідь ясна і очевидно – пан Гредунов бізнесмен і на будь-які рішення дивиться виключно через призму реалізації своїх бізнесових інтересів. І організовуючи такий собі «підряд» по будівництву вул.Богунського «демократ» Євген заробить на цьому декілька мільйонів доларів. Робимо висновки. Але чому на це зараз спокійно дивиться фракція, депутати котрої в 2015 році категорично виступали проти забудови ІІ мікрорайону і провели більше 60 спільних зустрічей на цю тему?!

![123](https://mpz.brovary.org/wp-content/uploads/2016/03/123-2.jpg)

До речі, про моє голосування я відкрито говорив на фракції напередодні сесії. Задавав питання – що зроблено з приводу пошуку інших кандидатур на посаду заступника мера й керуючого справами, говорили й про шляхопровід. Згадав, що буквально місяць назад в БПП позитивно розглядалась позиція підтримати Виноградову Л.М. та Кузнєцова К.В. на пів року, тобто дати їм шанс. А тепер щось змінилось. А знаєте чому? Є рішення «зверху» і байдуже будь-яка думка будь-якого депутата! Якщо не згоден – виключимо з фракції. До речі, також одноосібно, без будь-яких думок від інших депутатів по фракції. Так собі, на підставі отриманого смс-повідомлення. Доведення цьому є виключення мене з фракції. Прийшло смс «виключити», значить виконуй вказівку! Що цікаво – це відбулось під час проведення самої сесії, зрозуміло без обговорення з іншими депутатами, без належного протоколу, з простим формулюванням «…за невиконання рішення фракції……».

Тому виникають логічні питання. Є думка депутата, є нібито рішення фракції, а насправді це одноосібне рішення «зверху», тому й думка такого депутата взагалі не враховуються й відкидається! Голова фракції переслідує свої бізнес-інтереси, місто дестабілізовано, рада не працює. І це що - демократія? З ким тоді працювати і як?
