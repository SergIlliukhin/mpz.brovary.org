---
title: "Громадські слухання щодо Парку Сосновий відбудуться у листопаді"
date: 2016-11-01
categories: 
  - "hromada"
  - "novyny"
tags: 
  - "gromadski-sluhannya"
  - "novini"
  - "park-sosnovyj"
  - "stop-budivnytstvu-na-symonenka-chornovola"
---

**У листопаді у Броварах відбудуться громадські слухання щодо збереження Парку Сосновий.**

Як [повідомляють](http://save.brovary.org/za-initsiatyvoyu-deputativ-organizovuyutsya-gromadski-sluhannya-shhodo-parku-sosnovyj/) активісти, ініціативу по проведенню громадських слухань підтримали більше чверті депутатів Броварської міської ради. Зокрема, на документі стоять підписи депутатів з фракцій **Солідарності**, **Самопомочі**, **ДемАльянсу** та позафракційного депутата Вадима **Мутила**.

**Тема громадських слухань**: Громадські слухання щодо запобігання вирубки лісового масиву на перехресті вулиць Василя Симоненка та В’ячеслава Чорновола у м.Бровари Київської області.

**Порядок денний громадських слухань**:

1. Вступне слово організаційного комітету.
2. Заслуховування та обговорення пропозицій ТОВ “Альянс Новобуд” та ТОВ “Алекса Груп” щодо забудови лісового масиву, площею 1,8735 га.
3. Заслуховування та обговорення пропозицій громадськості щодо збереження лісового масиву, площею 1,8735 га.
4. Визначення думки громадськості шляхом голосування.

Час та місце проведення громадських слухань наразі невідомі. Однак, відповідно до [положення](https://mpz.brovary.org/brovary-polozhennyaproprovedennyagromadskyhsluhan/), громадські слухання проводяться не пізніше одного місяця після реєстрації ініціативи - тобто, до кінця листопада.

[![deps1](https://mpz.brovary.org/wp-content/uploads/2016/11/deps1.jpg)](https://mpz.brovary.org/wp-content/uploads/2016/11/deps1.jpg)

[![deps2](https://mpz.brovary.org/wp-content/uploads/2016/11/deps2.jpg)](https://mpz.brovary.org/wp-content/uploads/2016/11/deps2.jpg)
