---
title: "Психолог розповіла броварчанам, як тримати внутнішню рівновагу в цей складний для країни час"
date: 2014-09-09
tags: 
  - "blagodiynist"
  - "brovary"
  - "vibir-redaktsiyi"
  - "nataliya-malyarova"
  - "novini"
  - "psihologiya"
  - "stres"
  - "trening"
---

**[![Тренінг Антистрес_398](https://mpz.brovary.org/wp-content/uploads/2014/09/Trening-Antistres_398.jpg)](https://mpz.brovary.org/wp-content/uploads/2014/09/Trening-Antistres_398.jpg)Знаєте, від чого люди хворіють, а потім помирають? Дивне запитання, скажете ви, звичайно, що від різноманітних захворювань! Так, хвороб. А звідки ж вони беруться? Фахівці стверджують, що кожна хвороба має першопричину, і з’являється вона на енергетичному рівні, бо усі негативні думки, емоції, вчинки самі по собі ніде не діваються, а відкладаються спочатку в підсвідомості, а потім – у органах та системах. Нині навіть така наука є - психосоматика, яка пояснює яким чином негативні емоції прицільно влучають у певні органи і виснажують їх енергетику. Приміром, якщо людина накопичує обрАзи - страждатимуть від цього бронхи і легені, якщо схильна до переживань – матиме проблеми із серцем; ті, хто часто дратуються – «підставляють» свою підшлункову залозу, хто має звичку сердитися – не вилазять із хвороб печінки і жовчного міхура. Та оці ВСІ хвороби мають єдину першопричину – СТРЕС. Він нас щоранку зустрічає дзвінком будильника, проводжає штовханиною в транспорті, веде за руку на «килим» до директора, супроводжує в непорозуміннях із дітьми та сварках із рідними. І так щодня. На жаль, жити без стресу не можна, бо стрес – саме життя, яке не терпить стабільності й постійності. Нині до переліку причин стресу додалася ще одна – війна з колись братнім російським народом, яка щоденно забирає спокій і життя людей.**

«_Перебуваючи в групі «Бровари» на Фейсбуці, я відслідковувала стан людей, які пишуть свої пости_, - розповідає директорка Центру сімейної психології «Шлях до себе», тілесно-орієнтований психолог Наталія Малярова. – _Переважна їх більшість пише в стресовому стані, адже висловлює свої невдоволення за допомогою претензій і жалоб, однак способів вирішення проблеми не пропонують. Тому я вирішила в своєму рідному місті провести актуальний тренінг та поділитися знаннями: як в такий складний для країни час подолати стрес та відновити внутрішню рівновагу. Але в обмін на мої знання хочу, щоб присутні допомогли іншим та пожертвували кошти солдатам, котрі воюють в зоні АТО, їхнім дітям та переселенцям_».

[![Тренінг Антистрес_297](https://mpz.brovary.org/wp-content/uploads/2014/09/Trening-Antistres_297.jpg)](https://mpz.brovary.org/wp-content/uploads/2014/09/Trening-Antistres_297.jpg)

4 вересня в залі МКЦ «Прометей» кожен із присутніх від тренінгу очікував своє: одні прийшли отримати практичні навички, щоб продовжувати саморозвиватися, інші бажали пізнати нове і допомогти рідним, котрі хворіють, треті – просто з цікавості. Та переважна більшість прийшла навчитися методам саморегуляції, щоб назавжди розпрощатися зі стресом.

[![Тренінг Антистрес_353](https://mpz.brovary.org/wp-content/uploads/2014/09/Trening-Antistres_353.jpg)](https://mpz.brovary.org/wp-content/uploads/2014/09/Trening-Antistres_353.jpg)

[![Тренінг Антистрес_344](https://mpz.brovary.org/wp-content/uploads/2014/09/Trening-Antistres_344.jpg)](https://mpz.brovary.org/wp-content/uploads/2014/09/Trening-Antistres_344.jpg)

[![Тренінг Антистрес_325](https://mpz.brovary.org/wp-content/uploads/2014/09/Trening-Antistres_325.jpg)](https://mpz.brovary.org/wp-content/uploads/2014/09/Trening-Antistres_325.jpg) [![Тренінг Антистрес_332](https://mpz.brovary.org/wp-content/uploads/2014/09/Trening-Antistres_332.jpg)](https://mpz.brovary.org/wp-content/uploads/2014/09/Trening-Antistres_332.jpg)

Те, про що розповідала пані Наталя, насправді для частини присутніх було не нове. Однак, щоб самому собі допомогти вчасно, у нас, чомусь, не вистачає то часу, то просто бажання, бо ми переконані: неприємність швидко пройде і нічим нам не нашкодить. Даремно сподіваємося, адже протягом доби людина переживає 436 емоцій, і з них позитивних – лише 36. Якщо ж не навчитися стрес контролювати та йому протистояти, він людину поступово може знищити.

[![Тренінг Антистрес_302](https://mpz.brovary.org/wp-content/uploads/2014/09/Trening-Antistres_302.jpg)](https://mpz.brovary.org/wp-content/uploads/2014/09/Trening-Antistres_302.jpg)

Напевне знають усі: людині, яка отримала неприємну новину і почувається не добре, підносять склянку води. І це правильно, стверджує психолог. Однак варто пам’ятати, що пити воду потрібно не більше півсклянки і то малими ковтками, концентруючись на її проходженні в організмі. У такий спосіб, каже пані Наталя, ми відключаємося від оточуючого світу і переносимо увагу на себе.

[![Тренінг Антистрес_374](https://mpz.brovary.org/wp-content/uploads/2014/09/Trening-Antistres_374.jpg)](https://mpz.brovary.org/wp-content/uploads/2014/09/Trening-Antistres_374.jpg)

Взагалі, треба вчитися слухати своє тіло і взаємодіяти з ним, бо будь –які емоції починаються на рівні: побачив-зробив, тому-то у нас від напруги чи хвилювання потіють руки, або ми їх стискаємо в кулак та ін. Тож порада тим, хто постійно переймається після виходу з дому: чи вимкнув праску, чи не залишив горіти газ - «заякоріть» свою ціль. Тобто, коли зробили справу – погладьте себе, наприклад, по руці та вголос похваліть - так ви вже точно запам’ятаєте свої дії.

[![Тренінг Антистрес_379](https://mpz.brovary.org/wp-content/uploads/2014/09/Trening-Antistres_379.jpg)](https://mpz.brovary.org/wp-content/uploads/2014/09/Trening-Antistres_379.jpg)

І ще одне: не думайте, що коли людина позіхає, то їй з вами не цікаво. Як переконує пані Наталя, це свідчення лише того, що після скутості людина розслабилася. Тому психолог навчила присутніх розслаблятися за допомогою…позіхання. Для цього варто двома пальцями добре помасажувати ямки на щоках (що під вилицями)… і від позіхання у присутніх рот просто не закривався.

[![Тренінг Антистрес_388](https://mpz.brovary.org/wp-content/uploads/2014/09/Trening-Antistres_388.jpg)](https://mpz.brovary.org/wp-content/uploads/2014/09/Trening-Antistres_388.jpg)

Зате після такого сеансу проясніло в голові й зір став чіткішим. Щодо зору. Натомленим очам також можна легко і швидко допомогти: потріть долоні до їхнього потепління, а потім накрийте заплющені очі.

[![Тренінг Антистрес_394](https://mpz.brovary.org/wp-content/uploads/2014/09/Trening-Antistres_394.jpg)](https://mpz.brovary.org/wp-content/uploads/2014/09/Trening-Antistres_394.jpg)

[![Тренінг Антистрес_398](https://mpz.brovary.org/wp-content/uploads/2014/09/Trening-Antistres_398.jpg)](https://mpz.brovary.org/wp-content/uploads/2014/09/Trening-Antistres_398.jpg)

Або зробіть вправу «вісімка» - від уявної точки перед собою малюйте пальцем цифру вісім і уважно водіть за нею очима.

[![Тренінг Антистрес_440](https://mpz.brovary.org/wp-content/uploads/2014/09/Trening-Antistres_440.jpg)](https://mpz.brovary.org/wp-content/uploads/2014/09/Trening-Antistres_440.jpg)

[![Тренінг Антистрес_447](https://mpz.brovary.org/wp-content/uploads/2014/09/Trening-Antistres_447.jpg)](https://mpz.brovary.org/wp-content/uploads/2014/09/Trening-Antistres_447.jpg)

Показала психолог вправи і на перемикання уваги - «маріонетки» та «перехресні кроки».

[![Тренінг Антистрес_407](https://mpz.brovary.org/wp-content/uploads/2014/09/Trening-Antistres_407.jpg)](https://mpz.brovary.org/wp-content/uploads/2014/09/Trening-Antistres_407.jpg)

[![Тренінг Антистрес_408](https://mpz.brovary.org/wp-content/uploads/2014/09/Trening-Antistres_408.jpg)](https://mpz.brovary.org/wp-content/uploads/2014/09/Trening-Antistres_408.jpg)

Згадали на тренінгу і дідуся Леніна, вірніше, його позу «мислителя». Виявляється, щоб швидко позбутися напруги, варто двома пальцями правої руки поступально натискати на дві точки на чолі, а ліву покласти на живіт.

[![Тренінг Антистрес_434](https://mpz.brovary.org/wp-content/uploads/2014/09/Trening-Antistres_434.jpg)](https://mpz.brovary.org/wp-content/uploads/2014/09/Trening-Antistres_434.jpg)

[![Тренінг Антистрес_435](https://mpz.brovary.org/wp-content/uploads/2014/09/Trening-Antistres_435.jpg)](https://mpz.brovary.org/wp-content/uploads/2014/09/Trening-Antistres_435.jpg)

На «душі» також є дві точки для заспокоєння.

[![Тренінг Антистрес_448](https://mpz.brovary.org/wp-content/uploads/2014/09/Trening-Antistres_448.jpg)](https://mpz.brovary.org/wp-content/uploads/2014/09/Trening-Antistres_448.jpg)

[![Тренінг Антистрес_432](https://mpz.brovary.org/wp-content/uploads/2014/09/Trening-Antistres_432.jpg)](https://mpz.brovary.org/wp-content/uploads/2014/09/Trening-Antistres_432.jpg)

А щоб енергетично захистити себе від неприємної людини – одягніть на себе уявний скляний ковпак. Тільки не забудьте його потім зняти.

Протягом трьох годин присутні то снували залою, то марширували дивно згинаючи ноги, то скручували руки в замок і прикладали їх до грудей. Сторонній це б назвав виставою, схожою на пантоміму. Та це були практичні вправи – інструмент, який може допомогти людям зберігати спокій і правильно реагувати на ті чи інші ситуації.

[![Тренінг Антистрес_390](https://mpz.brovary.org/wp-content/uploads/2014/09/Trening-Antistres_390.jpg)](https://mpz.brovary.org/wp-content/uploads/2014/09/Trening-Antistres_390.jpg)

[![Тренінг Антистрес_427](https://mpz.brovary.org/wp-content/uploads/2014/09/Trening-Antistres_427.jpg)](https://mpz.brovary.org/wp-content/uploads/2014/09/Trening-Antistres_427.jpg)

По закінченні тренінгу психолог відповіла на ряд запитань, серед яких були досить актуальні: як поводитися в розмові з рідними та друзями з Росії, котрі не бажають слухати нашої правди? Відповідь: всіляко уникати теми війни шляхом переведення на іншу тему, адже нам потрібна сила не для пустої балаканини, а для допомоги нашим солдатам. Тому наостанок усі провели медитацію на гармонізацію ситуації на Сході країни.

[![Тренінг Антистрес_364](https://mpz.brovary.org/wp-content/uploads/2014/09/Trening-Antistres_364.jpg)](https://mpz.brovary.org/wp-content/uploads/2014/09/Trening-Antistres_364.jpg)

Під час тренінгу присутні поєднали корисні знання з благодійністю, а зібрані 600 грн. передали в Координаційний центр допомоги броварським військовим, що на вул. Постишева, 1 В. І хоча це не велика сума, та з миру по нитці – голому сорочка.

P.S. Щовечора о 21.00 українці моляться за солдат, котрі воюють на Сході країни. Приєднуймося, щоб допомогти нашим силою віри і любові.

**Фото - Марії Придьми**
