---
title: "Броварчанам пояснили, як зупинити «хитру лисичку» Жеребцову"
date: 2013-02-18
author: 
  username: "kachor"
  display_name: "Андрій Качор"
categories: 
  - "aktsiyi-zahodi"
tags: 
  - "illyuhin"
  - "aktsiya"
  - "baseyn"
  - "brovary"
  - "veremchuk"
  - "vibir-redaktsiyi"
  - "dyachenko"
  - "zherebtsova"
  - "kachor"
  - "kp-orts"
  - "novini"
coverImage: "wp-content/uploads/2013/02/Image000062.jpg"
---

[![Image00005](https://mpz.brovary.org/wp-content/uploads/2013/02/Image000052.jpg)](https://mpz.brovary.org/wp-content/uploads/2013/02/Image000052.jpg)**Кілька десятків людей цієї суботи, 16 лютого, стали глядачами «Казки про чарівний броварський ліс», у якій хитра лисичка Людмилка разом зі злим ведмедем Федором обдурили щасливу родину зайчат. Підступні тварини забрали у вухатих мешканців лісу басейн, в якому раніше малята могли плавати безкоштовно, а тепер – тільки за плату.**

У жартівливій формі дитячої казки громадські активісти Броварів продемонстрували присутнім на акції схему, за якою депутати міськради вже під час наступної сесії 21 лютого збираються віддати в одноосібне розпорядження останній міський громадський басейн, заборонивши відвідувати його безкоштовно навіть школярам та юним спортсменам.

_«Нині депутати намагаються легалізувати схему, яка вже давно діє в комунальному підприємстві «Оздоровчо-реабілітаційний центр», на балансі якого перебуває колишній шкільний басейн. Згідно з чинним статутом підприємства, школярі Броварів мають право на безкоштовні уроки плавання у басейні в рамках шкільної програми. Проте, як розповіли нам вчителі фізкультури, навіть учні 9 школи, біля якої розташований басейн, сьогодні мусять сплачувати за кожне заняття по 30 гривень. Крім того, тарифи на послуги комунального підприємства має затверджувати виконком броварської міськради. Однак ініціатори змін до статуту хочуть, аби вартість послуг в громадському басейні одноосібно визначала його директорка – депутатка міськради від Партії регіонів Людмила Жеребцова. Це означатиме  майже остаточне привласнення громадського басейну, в який було вкладено мільйони державних коштів»,_ - пояснила претензії активістів одна з організаторів акції **Аліна Дяченко.**

[![Image00011](https://mpz.brovary.org/wp-content/uploads/2013/02/Image000112.jpg)](https://mpz.brovary.org/wp-content/uploads/2013/02/Image000112.jpg) Аліна Дяченко вводить броварчан в курс справи

> Тим часом на майданчик перед басейном почали виходити "актори". Велика і щаслива родина зайчат разом з татом-зайцем, мамою-зайчихою та малятами-зайченятами водили хороводи навколо свого басейну, в якому вони всі звикли «гратися, купатися та здоров’я набиратися». Проте заячу ідилію порушила хитра лисичка Людмилка – вона запропонувала родині... керувати їхнім басейном, бо буцімто у неї це дуже добре виходить. А за це хвостата пообіцяла басейн відремонтувати. Тато-зайчик про всяк випадок перепитав, чи зможуть його дітки у басейн ходити. - Звісно-звісно! – відповіла руда хитрунка – Ось навіть і статут підпишемо, де чітко чорним по білому так і запишемо - "безкоштовно для дітей"! Довірливий заєць підписав угоду з Людмилкою і, радісний, повернувся до своєї родини. Утім не довго тривала заяча втіха: прийшовши до свого басейну наступного разу, зайченят зустрів злий ведмідь Федор, котрий тепер вимагав з власників басейну платню за купання. - Як же так?! – обурювались зайці. Ми ж домовлялись! На що Людмилка з Федором нахабно повідомили, що статут басейну вони змінили, і тепер усі в ньому зможуть купатися тільки за «мед». - Невже ви думали, дурні, що «Головне для мене – зайці? – насміхався з мешканців лісу ведмідь Федор. Головне для мене – мед! Нарешті зайчики зрозуміли, що їх ошукали злі звірі, і, похнюпившись, почалапали назад до лісу, в якому більше не було їхнього басейну, що колись приносив стільки радості…

[![Image00004](https://mpz.brovary.org/wp-content/uploads/2013/02/Image000046.jpg)](https://mpz.brovary.org/wp-content/uploads/2013/02/Image000046.jpg) Велика заяча родина поки радісна, бо в неї є басейн

[![Image00003](https://mpz.brovary.org/wp-content/uploads/2013/02/Image000035.jpg)](https://mpz.brovary.org/wp-content/uploads/2013/02/Image000035.jpg) А ось і заєць-татко aka Сергій Іллюхін

[![Image00001](https://mpz.brovary.org/wp-content/uploads/2013/02/Image000015.jpg)](https://mpz.brovary.org/wp-content/uploads/2013/02/Image000015.jpg) Мешканці казкового лісу ще не знають, що ведмідь Федор прийшов по їхній басейн

[![Image00007](https://mpz.brovary.org/wp-content/uploads/2013/02/Image000074.jpg)](https://mpz.brovary.org/wp-content/uploads/2013/02/Image000074.jpg) Хитра лисичка Людмилка обманює малечу, запевняючи, що не вкраде басейн, а навпаки - відремонтує

[![Image00005](https://mpz.brovary.org/wp-content/uploads/2013/02/Image000053.jpg)](https://mpz.brovary.org/wp-content/uploads/2013/02/Image000053.jpg) Наївні зайченята ще не знають, що танцюють навколо вже не свого басейну...

[![Image00008](https://mpz.brovary.org/wp-content/uploads/2013/02/Image00008.jpg)](https://mpz.brovary.org/wp-content/uploads/2013/02/Image00008.jpg) ...бо злий ведмідь Федор вже замінив документи і тепер нікого туди не пускає!

[![Image00002](https://mpz.brovary.org/wp-content/uploads/2013/02/Image000027.jpg)](https://mpz.brovary.org/wp-content/uploads/2013/02/Image000027.jpg) Оповідачі невеселої казки Аліна Дяченко та Андрій Качор просять глядачів подякувати акторам

**ВІДЕО КАЗКИ**

<iframe src="https://www.youtube.com/embed/YqhBPbQhaJ0" height="315" width="420" allowfullscreen frameborder="0"></iframe>

По закінченню казки, один з її оповідачів **Андрій Качор** звернувся до присутніх та сказав, що фінал цієї історії залежить передусім від самих броварчан. _«Таких «казочок» у Броварах щодня трапляється безліч, і питання не лише в басейні. Повсякчас місцеві «дерибанщики» намагаються відібрати у броварчан їхнє майно, землю та гроші. Тому нам потрібно припинити бути «зайчиками» та перетворитись на справжніх громадян, які організують та почнуть відвойовувати у загарбників вкрадене. Якщо сьогодні у нас так просто відберуть громадський басейн, то завтра до рук міських «регіоналів» відійде і басейн «Купава» і частина новозбудованої поліклініки, де вже облаштовуються приватні кабінети для Сергія Федоренка»._

Качор закликав присутніх прийти на сесію міськради, що відбудеться 21 лютого і безпосередньо вимагати від депутатів не підтримувати нову редакцію статуту, згідно з якою громада остаточно втратить останній комунальний басейн.

Знявши акторський костюм, співорганізатор заходу **Сергій Іллюхін** повідомив, що прагнення керівництва КП «ОРЦ» змінити власний статут викликано перевіркою прокуратури, яка за його зверненням вже зайнялась документами комунального підприємства та проводить відповідні перевірки. _«Директор «Оздоровчо-реабілітаційного центру» Людмила Жеребцова намагається таким чином убезпечити себе від законної відповідальності за численні порушення»._

[![Image00009](https://mpz.brovary.org/wp-content/uploads/2013/02/Image00009.jpg)](https://mpz.brovary.org/wp-content/uploads/2013/02/Image00009.jpg) Сергій Іллюхін вже серйозно пояснює людям схему, як Федоренко та Жеребцова хочуть остаточно відібрати в школярів та юних спортсменів басейн

_"Ні для кого не секрет, що клієнтам даного закладу не видають чеків чи квитанцій за надані послуги, хоча відповідно до закону на всіх підприємствах мають бути касові апарати. У такий спосіб КП "Оздоровчо-реабілітаційний центр" має всі можливості для фінансових зловживань та ведення «подвійної бухгалтерії», а потім ще й отримувати дотації з міського бюджету як нібито збиткове підприємство", -_ розповіла про уже не казкові, а реально можливі фінансові хитрощі броварчанка **Ірина Веремчук,** яка у виставі грала лисичку.

[![_DSC3339](https://mpz.brovary.org/wp-content/uploads/2013/02/DSC3339.jpg)](https://mpz.brovary.org/wp-content/uploads/2013/02/DSC3339.jpg)

Завадити проведенню акції неодноразово намагались представники адміністрації КП «Оздоровчо-реабілітаційний центр» та їхні родичі, перебиваючи та перекрикуючи організаторів. Окремі з них заявляли, що басейн «врятовано завдяки одній людині» і жодних бюджетних коштів на його реконструкцію взагалі не виділялось.

[![_DSC3325](https://mpz.brovary.org/wp-content/uploads/2013/02/DSC3325.jpg)](https://mpz.brovary.org/wp-content/uploads/2013/02/DSC3325.jpg)

[![_DSC3324](https://mpz.brovary.org/wp-content/uploads/2013/02/DSC3324.jpg)](https://mpz.brovary.org/wp-content/uploads/2013/02/DSC3324.jpg)

На акцію також завітала член громадської ради при міськвиконкомі **Марина П’янкова,** котра заявила, що статут підприємства – це «не важливий документ», і «повинні бути якісь додаткові правила». Пані Марина разом з чоловіком відверто дивувалась праву усіх школярів міста безкоштовно відвідувати басейн у своїй школі, задовольняючись тим, що особисто їхні діти можуть це робити безкоштовно. Не знайшовши аргументів на заперечення окремих батьків школярів, П’янкова оголосила їх п’яними.

[![Image00013](https://mpz.brovary.org/wp-content/uploads/2013/02/Image000133.jpg)](https://mpz.brovary.org/wp-content/uploads/2013/02/Image000133.jpg)

_Член провладної Громадської ради П'янкова (по центру в білій куртці з капюшоном) вирішила, що ті, хто не хоче віддавати басейн "регіоналам" - п'яні_

[![Image00014](https://mpz.brovary.org/wp-content/uploads/2013/02/Image000142.jpg)](https://mpz.brovary.org/wp-content/uploads/2013/02/Image000142.jpg)

_Броварчани не погоджувались із захисниками влади і відстоювали комунальне майно. Поки - в дискусіях_

> Наприкінці акції організатори заявили про наміри бути присутніми на засіданні постійної депутатської комісії з питань комунальної власності, яка розглядатиме проект рішення внесення скандальних змін до статуту КП «Оздоровчо-реабілітаційний центр». І якщо комісія таки рекомендуватиме міськраді затвердити подібне рішення, активісти закличуть людей пікетувати міськраду 21 лютого під час сесії та безпосередньо вимагатимуть у депутатів не позбавляти броварчан останнього громадського басейну.
