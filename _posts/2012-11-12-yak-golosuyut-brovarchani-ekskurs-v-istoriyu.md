---
title: "Як голосують броварчани: екскурс в історію"
date: 2012-11-12
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "ishhenko"
  - "boyko"
  - "brovary"
  - "vibir-redaktsiyi"
  - "vibori-1994"
  - "vibori-1998"
  - "vibori-2002"
  - "vibori-2012"
  - "novikov"
  - "rizanenko"
coverImage: "wp-content/uploads/2012/11/d4_pro_percent.png"
---

**Вибори до Верховної Ради на мажоритарній основі у своїй більшості відбуваються дуже гостро та яскраво. Ще б пак, адже переможець у кожному окрузі лише один – і лише він отримує заповітне місце у законодавчому органі країни.**

Сьогодні, у день оголошення Центральною Виборчою Комісією результатів виборів до Верховної Ради VII скликання, хотілося б пригадати, як голосували та кого обирали броварчани за роки незалежності.

Починаючи з 1991 року вибори до Верховної Ради по мажоритарних округах проводились 4 рази:

- 1994 рік – Верховна Рада II скликання;
- 1998 рік – Верховна Рада III скликання;
- 2002 рік – Верховна Рада IV скликання;
- 2012 рік – Верховна Рада VII скликання

\[spoiler title="Вибори 1994 року: Новіков" open="0" style="2"\] У далекому 1994 році вибори до Верховної Ради України відбувалися у два тури (за умови, якщо жоден із претендентів не набере у першому турі більше 50% голосів виборців). Наше місто тоді входило до Броварського виборчого округу №209 (центр – м. Бровари, до складу округу входило місто Бровари та Броварський район).

Перший тур виборів відбувся 27 березня 1994 року \[table\]

| Загальна кількість виборців | 83031 |  |
| --- | --- | --- |
| Кількість виборців, які одержали бюлетені | 58649 | 70,64% |
| **Кількість виборців, які взяли участь у голосуванні** | **58467** | **70,42%** |
| Кількість бюлетенів, визнаних недійсними | 3159 | 5,40% |

\[/table\]

Зі значним відривом від конкурентів у першому турі переміг Новіков Олександр Васильович: \[table\]

| **Кандидат** | **Кількість ЗА** | **Відсоток ЗА** |
| --- | --- | --- |
| Новіков Олександр Васильович | 21353 | 36,52% |
| Обухова (Овдієнко) Марія Григорівна | 3902 | 6,67% |
| Овдієнко Лариса Миколаївна | 3504 | 5,99% |

\[/table\]

Загальні результати голосування по округу:

[![](https://mpz.brovary.org/wp-content/uploads/2012/11/vib_1994_1.png "Вибори 1994 року (І тур)")](https://mpz.brovary.org/wp-content/uploads/2012/11/vib_1994_1.png)

Другий тур виборів відбувся вже за 2 тижні – 10 квітня 1994 року. У ньому брали участь лише двоє кандидатів, які набрали найбільшу кількість голосів. \[table\]

| Загальна кількість виборців | 83358 |  |
| --- | --- | --- |
| Кількість виборців, які одержали бюлетені | 42392 | 50,86% |
| **Кількість виборців, які взяли участь у голосуванні** | **42350** | **50,80%** |
| Кількість бюлетенів, визнаних недійсними | 633 | 1,49% |

\[/table\]

Набравши вчетверо більше голосів, ніж конкурент, переможцем виборчих перегонів у 1994 році та депутатом Верховної Ради України II скликання став броварський бізнесмен **Новіков Олександр Васильович**: \[table\]

| **Кандидат** | **Кількість ЗА** | **Відсоток ЗА** |
| --- | --- | --- |
| Новіков Олександр Васильович | 31546 | 74,49% |
| Обухова (Овдієнко) Марія Григорівна | 7709 | 18,20% |

\[/table\]

[![](https://mpz.brovary.org/wp-content/uploads/2012/11/vib_1994_2.png "Вибори 1994 року (ІІ тур)")](https://mpz.brovary.org/wp-content/uploads/2012/11/vib_1994_2.png)

\[/spoiler\]

\[spoiler title="Вибори 1998 року: Іщенко" open="0" style="2"\] Вибори депутатів до Верховної Ради України III скликання відбулись 29 березня 1998 року. Вперше за часи незалежної України вони відбувалися за змішаною виборчою системою, коли половина депутатів обирається за мажоритарними округами, а половина – за партійними списками.

Наше місто увійшло до одномандатного виборчого округу №96, кількість виборців округу було збільшено вдвоє (додано місто Березань та Баришіський район).

\[table\]

| Загальна кількість виборців | 170899 |  |
| --- | --- | --- |
| Кількість виборців, які одержали бюлетені | 121076 | 70,85% |
| **Кількість виборців, які взяли участь у голосуванні** | **116932** | **68,42%** |
| Кількість бюлетенів, визнаних недійсними | 4835 | 4,13% |

\[/table\]

[![](https://mpz.brovary.org/wp-content/uploads/2012/11/Ischenko.jpg "Іщенко Олексій Максимович")](https://mpz.brovary.org/wp-content/uploads/2012/11/Ischenko.jpg)Зі значною перевагою на цих виборах конкурентів випередив **Іщенко Олексій Максимович**, який з 1991 року займав посаду броварського міського голови. Що характерно, наступні три кандидати набрали майже однакову кількість голосів – максимальний розрив між ними склав лише 13 голосів. Чинний депутат Новіков О.В. опинився аж на четвертому місці.

На цих виборах ще існувала графа «Не підтримую жодного з кандидатів», якою скористалися більше 10 тис броварчан. \[table\]

| **Кандидат** | **Кількість ЗА** | **Відсоток ЗА** |
| --- | --- | --- |
| Іщенко Олексій Максимович | 18240 | 15,60% |
| Савін Іван Пилипович | 10902 | 9,32% |
| Яворівський Володимир Олександрович | 10894 | 9,32% |
| Новіков Олександр Васильович | 10889 | 9,31 |
| ПРОТИ ВСІХ | 10658 | 9,11 |

\[/table\]

[![](https://mpz.brovary.org/wp-content/uploads/2012/11/v_1998.png "Вибори 1998 року")](https://mpz.brovary.org/wp-content/uploads/2012/11/v_1998.png)

\[/spoiler\]

\[spoiler title="Вибори 2002 року: Бойко" open="0" style="2"\] Вибори, які відбулись 31 березня 2002 року також проводились за змішаною виборчою системою. Наше місто було віднесено до звичного для нас округу №97 (центр – м. Бровари, до складу округу входять: міста Березань, Бровари, Баришівський район, Броварський район).  Кількість виборців збільшилась до 178 тис.

\[table\]

| Загальна кількість виборців | 178200 |  |
| --- | --- | --- |
| Кількість виборців, які одержали бюлетені | 115504 | 64,82% |
| **Кількість виборців, які взяли участь у голосуванні** | **115169** | **64,63%** |
| Кількість бюлетенів, визнаних недійсними | 6980 | 6,06% |

\[/table\]

[![](https://mpz.brovary.org/wp-content/uploads/2012/11/Bojko.jpg "Бойко Юрій Анатолійович")](https://mpz.brovary.org/wp-content/uploads/2012/11/Bojko.jpg)На цих виборах перемагає київський священик **Бойко Юрій Анатолійович** - представник блоку Віктора Ющенка «Наша Україна». Він випереджає найближчого конкурента більше ніж на 3 тис голосів і стає депутатом Верховної Ради України IV скликання: \[table\]

| **Кандидат** | **Кількість ЗА** | **Відсоток ЗА** |
| --- | --- | --- |
| Бойко Юрій Анатолійович | 17920 | 15,56% |
| ПРОТИ ВСІХ | 14394 | 12,50% |
| Присяжнюк Володимир Костянтинович | 14130 | 12,27% |
| Іщенко Олексій Максимович | 12964 | 11,26% |

\[/table\]

Що цікаво – кількість виборців, які не підтримали на виборах жодного депутата, виявилась настільки великою (12,5%), що з усіх учасників перегонів лише Юрій Бойко спромігся отримати більше голосів «ЗА», ніж «ПРОТИ»! Чинний депутат Іщенко О.М. посів почесне третє місце.

[![](https://mpz.brovary.org/wp-content/uploads/2012/11/v_2002.jpg "Вибори 2002 року")](https://mpz.brovary.org/wp-content/uploads/2012/11/v_2002.jpg)

Після виборів 2002 року броварчан очікувало спокійне і тихе десятиліття, адже склад Верховної ради V та VI скликання обирався за пропорційною основою (за партійними списками). \[/spoiler\]

\[spoiler title="Вибори 2012 року: Різаненко" open="0" style="2"\] Вибори 2012 року знову (після десятирічної перерви) відбувалися за пропорційною системою. Виборчий округ залишився майже таким, яким він був у 2002 році: округ №97 (центр – м. Бровари, до складу округу входять: міста Березань, Бровари, Баришівський район, частина Броварського району). Загальна кількість виборців майже не змінилася.

\[table\]

| Загальна кількість виборців | 175297 |  |
| --- | --- | --- |
| Кількість виборців, які одержали бюлетені | 104940 | 59,86% |
| **Кількість виборців, які взяли участь у голосуванні** | **104890** | **59,84%** |
| Кількість бюлетенів, визнаних недійсними | 2842 | 2,71% |

\[/table\]

[![](https://mpz.brovary.org/wp-content/uploads/2012/11/EWc0JnWtP5o.jpg "Павло Різаненко")](https://mpz.brovary.org/wp-content/uploads/2012/11/EWc0JnWtP5o.jpg)Перемогу на виборах 2012 року здобуває броварчанин, депутат Броварської міської ради **Павло Олександрович Різаненко** – висунутий політичною партією УДАР молодий та перспективний політик. Переможець набрав майже вдвічі більше голосів, ніж його найближчі переслідувачі – Микола Семеняка (самовисуванець) та Сергій Федоренко (висунутий провладною «Партією регіонів»). \[table\]

| **Кандидат** | **Кількість ЗА** | **Відсоток ЗА** |
| --- | --- | --- |
| Різаненко Павло Олександрович | 31678 | 31,04% |
| Семеняка Микола Миколайович | 16613 | 16,28% |
| Федоренко Сергій Миколайович | 14318 | 14,03% |
| Ратніков Дмитро Геннадійович | 12238 | 11,99% |

\[/table\]

[![](https://mpz.brovary.org/wp-content/uploads/2012/11/v_2012.png "Вибори 2012")](https://mpz.brovary.org/wp-content/uploads/2012/11/v_2012.png)

Графи «Проти всіх» на виборах 2012 року у бюлетенях не було, тому критично налаштованим броварським виборцям доводилось шукати інші шляхи для висловлення власного ставлення до політиків

[![](https://mpz.brovary.org/wp-content/uploads/2012/11/IMAG1467.jpg "Проти всіх!")](https://mpz.brovary.org/wp-content/uploads/2012/11/IMAG1467.jpg)

\[/spoiler\]

**Явка виборців**

У Броварському виборчому окрузі спостерігається динаміка зменшення явки виборців з 70% у 1994 році до 60% у 2012 році, що може свідчити про зменшення довіри виборців до виборчого процесу та політиків у цілому.

[![](https://mpz.brovary.org/wp-content/uploads/2012/11/d1_yavka.png "Явка виборців")](https://mpz.brovary.org/wp-content/uploads/2012/11/d1_yavka.png)

**Зіпсовані бюлетені**

На виборах 2012 року недійсними визнано вдвічі менше бюлетенів, ніж зазвичай.

Це може свідчити або про те, що броварські виборці стали відповідальніше ставитись до процесу заповнення бюлетенів, або про те, що на попередніх виборах навмисне псувалися бюлетені за «неправильних» кандидатів.

[![](https://mpz.brovary.org/wp-content/uploads/2012/11/d2_failed.png "Зіпсовані бюлетені")](https://mpz.brovary.org/wp-content/uploads/2012/11/d2_failed.png)

**Електоральна підтримка переможця**

За абсолютною кількістю голосів, відданих за кандидата, лідером є Павло Різаненко, якого підтримали більше 30 тис виборців округу, чого не траплялося за всю історію мажоритарних виборів у Броварах

Павло Олександрович міг би вважатися абсолютним рекордсменом, якби не одне «але»: у 1994 році округ охоплював лише Бровари та Броварський район загальною кількістю виборців близько 83 тис, а у 2012 році межі округу та кількість виборців були вдвічі більшими.

[![](https://mpz.brovary.org/wp-content/uploads/2012/11/d3_pro.png "Голоси ЗА (кількість)")](https://mpz.brovary.org/wp-content/uploads/2012/11/d3_pro.png)

Тому у відсотках підтримка Новікова у 1994 році була більшою, ніж підтримка Різаненка у 2012 році: червоним кольором на діаграмі позначені відсотки, які набрав переможець перегонів, синім – відсотки кандидата, який посів друге місце:

[![](https://mpz.brovary.org/wp-content/uploads/2012/11/d4_pro_percent.png "Голосів ЗА (відсотки)")](https://mpz.brovary.org/wp-content/uploads/2012/11/d4_pro_percent.png)

Аналізуючи наведену діаграму, можна зробити висновок, що у 1994 році у Броварах фактично не було політичної конкуренції: найближча переслідувачка Новікова набрала менше 7% від загальної кількості голосів.

Вибори 1998 та 2002 років навпаки характеризувалися великим рівнем політичної конкуренції та значною кількістю кандидатів з майже однаковим рівнем підтримки, які розпорошували між собою голоси виборців: переможцям вистачило менше 16% (близько 18 тис голосів) підтримки для того, щоб здобути депутатський мандат.

На виборах 2012 року цього результату для перемоги було явно недостатньо. Микола Семеняка, який набрав більше 16% голосів виборців, виявився лише другим. Враховуючи чималу підтримку Сергія Федоренка (14%) та Дмитра Ратнікова (11%), результат Павла Різаненка – 31% у такому непростому броварському округу №97 виглядає дійсно фантастично!

**Примхливі броварські виборці**

В цілому вибори 2012 року підтвердили тенденцію, яка прослідковувалась ще з 1998 року: на броварському окрузі висувається одразу від 3 до 5 кандидатів зі значною електоральною підтримкою, які рівномірно розпорошують між собою голоси виборців. Тому для перемоги зазвичай буває достатньо навіть незначної переваги над суперниками.

В таких умовах дуже легко сфальсифікувати результати, «накинувши» потрібному кандидату пару тисяч голосів. Саме з цієї причини наш округ на цих виборах і розглядався, як один із вибухонебезпечних. І він би вибухнув, якби не шалена, як для нашого округу, електоральна підтримка переможця.

> І ще один цікавий історичний урок, який може бути корисним для народних обранців: жодного разу чинний депутат від броварського округу не переобирався на повторний термін: ні Новікову, ні Іщенку не вдалось вразити виборців результатами своєї депутатської діяльності. Вимогливі броварчани не пробачають обранцям байдужості до своїх проблем.

\[spoiler title="P.S. Подяка" open="0" style="2"\] Автор висловлює подяку фонду "Лівобережна Київщина" за проект ["Літопис краю"](http://www.livoberezhna.org/litopys-kraiu "Літопис Краю - Лівобережна Київщина") та особисто Лідії Стрельченко за допомогу під час пошуку архівних матеріалів газети "Нове життя" \[/spoiler\]
