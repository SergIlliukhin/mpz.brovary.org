---
title: "Суспільство без насилля, свавілля …. утопія, чи справа кожного?"
date: 2012-11-29
author: 
  username: "mzpl"
  display_name: "Молодь за права людини"
categories: 
  - "kolonka-avtora"
tags: 
  - "molod-za-prava-lyudini"
  - "osvita"
---

**28  листопада  2012 року м. Бровари,  актова зала ЗОШ 1-3 ступеня, відбувся кінопоказ просвітницького фільму „Історія прав людини ”**. Діти в захваті. Так просто про таке складне питання, як права людини,  їм ще ніхто не розповідав. Близько 100 учнів передивились запропонований фільм та прослухали лекцію з прав людини, на якій вони ознайомились з основними правами, закріпленими  у Загальній декларації прав людини , прийнятою Організацією об’єднаних націй у 1948 році.

 _„Фільм справив на мене сильне враження_ _.__\- каже один з учнів__,__\- Я дізнався, як важливо дотримуватись прав людини і як  жахливо їх ігнорування. Це було дуже корисно для мене”._  І таких відгуків маса.

[![](https://mpz.brovary.org/wp-content/uploads/2012/11/Untitled.jpg)](https://mpz.brovary.org/wp-content/uploads/2012/11/Untitled.jpg)

Зазначений захід було ініційовано Благодійним фондом „Молодь за права людини ” при підтримці відділу у справах сім’ї та молоді м. Бровари. Простий та зрозумілий текст лекції, цікаве відео не залишили байдужим жодного слухача. Яскраві ролики наглядно демонстрували кожне  з 30- ти прав людини.

Благодійний фонд „Молодь за права людини” з початку 2012 року реалізує свої правоосвітні програми на території Києва та Київської області. Так з початку жовтня було прочитано 19 лекцій  і охоплено близько 1,5 тис. молодих людей. Це переважно учні 10-х та 11-х класів шкіл м. Бровари та Броварського району, а також студенти Броварських навчальних закладів.

Отже, показ просвітницького фільму „Історія прав людини ”, 30- ть роликів відповідно до 30- ти прав, живе спілкування у формі інтерактивну, обговорення таких понять як „відповідальність ”, „група ” сприяє формуванню свідомого суспільства та молоді, що буде активним захисником толерантності та миру.

Активісти фонду і надалі будуть сприяти правової обізнаності молоді, заохочувати їх вивчати та відстоювати свої права.
