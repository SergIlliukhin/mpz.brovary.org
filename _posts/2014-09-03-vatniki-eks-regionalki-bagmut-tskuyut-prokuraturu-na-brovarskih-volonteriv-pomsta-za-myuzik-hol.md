---
title: "\"Ватники\" екс-регіоналки Багмут нацьковують прокуратуру на броварських волонтерів - помста за \"Мюзік хол\"?"
date: 2014-09-03
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "music-hall"
  - "bagmut"
  - "brovary"
  - "vatniki"
  - "vibir-redaktsiyi"
  - "koordinatsiyniy-tsentr-dopomogi-brovarskim-viyskovim"
  - "myuzik-holl"
  - "negozinskiy"
  - "simutin"
---

**[![IMG_2768](https://mpz.brovary.org/wp-content/uploads/2014/09/IMG_2768.jpg)](https://mpz.brovary.org/wp-content/uploads/2014/09/IMG_2768.jpg)В той час, як Координаційний центр допомоги броварським військовим впродовж кількох місяців [забезпечує наших солдат всім необхідним на передовій](https://mpz.brovary.org/brovari-slov-yansk-pershiy-marsh-kidok-dorogoyu-dopomogi/), укомплектовує новобранців, що їдуть воювати на Схід, в місті знайшлись особи, що підозрюють волонтерів в _«нецільовому використанні зібраних для допомоги солдатам коштів»_.** 

Як розповів депутат міськради та один з координаторів центру допомоги військовим **Роман Сімутін**, дільничний інспектор міліції Євген Негозінський просив надати пояснення стосовно діяльності волонтерського об'єднання.  Міліціонер пояснив, що є «_колективна скарга від броварчан, які підозрюють активістів в нецільовому використанні зібраних грошей для армії_».

Хто підписався під скаргою та в чому побачив "шахрайство", стало зрозуміло після безпосереднього спілкування з дільничним. Виявилось, що всі обличчя "колективу" вже добре відомі нашим читачам: ними виявились "захисники" мажорського притону Багмутів "Мюзік холу". Документ потрапив у розпорядження "Маєш право знати".

[![IMG_3572](https://mpz.brovary.org/wp-content/uploads/2014/09/IMG_3572.jpg)](https://mpz.brovary.org/wp-content/uploads/2014/09/IMG_3572.jpg)

[![IMG_3573](https://mpz.brovary.org/wp-content/uploads/2014/09/IMG_3573.jpg)](https://mpz.brovary.org/wp-content/uploads/2014/09/IMG_3573.jpg)

Автори скарги в прокуратуру додали до заяви фотопідтвердження, що вони нібито кидали гроші в скриньки Коордцентру, які розставлені в багатьох магазинах міста, після чого в них раптово виникли сумніви щодо прозорості діяльності центру. Саме завдяки фотографіям вдалось впізнали ["засідателів" перлини родинного бізнесу Багмутів](https://mpz.brovary.org/bagmutenyata-hto-stav-na-zahist-regionalivskogo-pritonu-foto/). Всі вони прийшли "боронити" "Мюзік хол" під час [акції протесту](https://mpz.brovary.org/brovarchani-dali-vladi-10-dniv-na-viselennya-kafe-bagmutiv-z-prometeyu/) проти мажорського свавілля, а після того, як під тиском громадськості виконком розірвав договір оренди з ТОВ "Дека Інвест" (якому належить "Мюзік хол") вочевидь вирішили помститись таким чином волонтерам, які допомагають армії. Отже, знайомтесь: "стурбовані" Світлана Івановська, [Олександр Маржановський](http://vk.com/marzhanovsky), [Катерина Трусєєва](http://vk.com/id232615479), [Ганна Шавлова](http://vk.com/id142142017) (_посилання на сторінки в соцмережах_).

\[caption id="attachment\_28780" align="aligncenter" width="600"\][![Fotor0902181124](https://mpz.brovary.org/wp-content/uploads/2014/09/Fotor0902181124.jpg)](https://mpz.brovary.org/wp-content/uploads/2014/09/Fotor0902181124.jpg) Світлана Івановська\[/caption\]

\[caption id="attachment\_28779" align="aligncenter" width="600"\][![Fotor090218132](https://mpz.brovary.org/wp-content/uploads/2014/09/Fotor090218132.jpg)](https://mpz.brovary.org/wp-content/uploads/2014/09/Fotor090218132.jpg) Олександр Маржановський\[/caption\]

\[caption id="attachment\_28777" align="aligncenter" width="600"\][![Fotor0902181530](https://mpz.brovary.org/wp-content/uploads/2014/09/Fotor0902181530.jpg)](https://mpz.brovary.org/wp-content/uploads/2014/09/Fotor0902181530.jpg) Катерина Трусєєва\[/caption\]

\[caption id="attachment\_28773" align="aligncenter" width="448"\][![IMG_3574](https://mpz.brovary.org/wp-content/uploads/2014/09/IMG_3574.jpg)](https://mpz.brovary.org/wp-content/uploads/2014/09/IMG_3574.jpg) Ганна Шавлова\[/caption\]

В скарзі занепокоєні молоді люди вдаються до аргументації: в час "_повсемістного шахрайства_" вони вирішили, що активісти "наживаються" на пожертвах броварчан, мовляв, скриньки не опломбовані, бронежилети дешеві і т.д.  Характер звинувачень абсурдний, бо на кожне з них можна отримати відповідь [на сторінках коордцентру](https://www.facebook.com/koordcentr.brovary) в соцмережах, де публікують всі грошові благодійні надходження, квитанції і чеки на придбання тощо.

Прочитавши заяву, можна припустити, що молоді "багмутенята" не обійшлись без свого ляльковода. Стилістика тексту надто нагадує типову манеру спілкування **Наталії Багмут**, яка після революції намагається застосувати прийоми політичної мімікрії і видати себе за найбільшу патріотку в місті.  Проте такі скарги як червона лампочка сигналізують, хто в нашому місті першим вітатиме російські війська з ворожим триколором в руках. Нацькувати правоохоронні органи на волонтерів, які по гривні збирають на бронежилети, каски, тепловізори і, ризикуючи життям, відвозять це все в котел війни, - це новий level down броварських "ватників-регіоналів".

Неврівноваженість Наталії Андріївни на відео ще раз підкреслює мотиви написання цієї скарги - "ударівці" погані, бо хочуть закрити "Мюзік хол", значить я буду мститись.

<iframe src="//www.youtube.com/embed/00_uWy0492o" width="600" height="315" frameborder="0" allowfullscreen="allowfullscreen"></iframe>

Втім, за словами волонтерів, кримінальне провадження стосовно шахрайства не відкривали. Можливо, в нелюстрованій прокуратурі в когось прокинулись залишки здорового глузду.

А тим часом, незважаючи на такі «палки в колеса», Координаційний центр продовжує збирати допомогу для броварських хлопців та відвозити безпосередньо в зону бойових дій. Разом з іменними посилками, спорядженням, засобами захисту, медикаментами та продовольством, закупленими на пожертви броварчан, нещодавно в батальйон «Київська Русь» передали вкрай важливу та необхідну на війні річ – тепловізор, вартість якого 73 440 гривень.

Зараз крім вкрай необхідних засобів захисту, одним з пріоритетних завдань в координаційному центрі зараз вважають придбання теплих речей для солдатів перед початком холодних пір року.

\[caption id="attachment\_28766" align="aligncenter" width="600"\][![1902808_1504651199776024_1306211196053168674_n](https://mpz.brovary.org/wp-content/uploads/2014/09/1902808_1504651199776024_1306211196053168674_n.jpg)](https://mpz.brovary.org/wp-content/uploads/2014/09/1902808_1504651199776024_1306211196053168674_n.jpg) Тепловізор поїхав в батальйон "Київська Русь" разом з іменними посилками для бійців\[/caption\]

> _Аби припинити будь-які маніпуляції довкола теми благодійних коштів, волонтери надали редакції повний фінансовий звіт за весь період діяльності коордцентру. Незабаром чекайте публікацію про роботу Координаційного центру допомоги броварським військовим в деталях._
