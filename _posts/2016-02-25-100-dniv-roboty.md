---
title: "100 днів роботи"
date: 2016-02-25
author: 
  username: "cherepejnik"
  display_name: "Леонід Черепейнік"
categories: 
  - "kolonka-avtora"
---

Я, Черепейнік Леонід Володимирович, обраний депутатом Броварської міської ради Київської області VII скликання. За період роботи, як депутат, взяв участь у 7 сесіях із 8. Являюсь членом постійної комісії з питань земельних відносин, будівництва та архітектури Броварської міської ради. Засідання вказаної комісії відвідую постійно. Крім того, за можливості, приймаю участь у засіданнях інших постійних комісій Броварської міської ради, зокрема, з питань бюджету та соціально-економічного розвитку та з питань комунальної власності, приватизації, житлово-комунального господарства та благоустрою. Також, я беру участь у засіданнях тимчасових (спеціально створених) комісій, в випадках, якщо їх створення було ініційоване мною або за моїм зверненням. За необхідності, мною відвідуються наради, що проводяться членами виконкому Броварської міської ради, вносяться пропозиції щодо вирішення проблем та забезпечення нагальних потреб мешканців міста.

В силу своїх можливостей намагаюся вирішувати проблеми мешканців міста. Так, щосереди та щоп’ятниці проводиться прийом громадян за адресою: вул. Київська, 135 в м. Бровари, а також здійснюється попередній запис за тел. (096) 651-18-35. Громадяни звертаються із різними питаннями. Так, за час моєї роботи було складено 14 (чотирнадцять) актів обстеження житлових умов; надано 5 (п’ять) характеристик; проведено громадські слухання з приводу перейменування вулиць Гвардійської та Матросова в м. Бровари. Крім того, направлено 20 (двадцять) депутатських звернень.

Найчастіше мешканцями мікрорайону «Старе місто» м. Бровари піднімаються питання: • підтоплення вулиць, присадибних ділянок та будинків; • ремонт доріг; • облаштування зупинок громадського транспорту по вул. Київській м. Бровари павільйонами очікування; • незадовільна робота ТОВ «КОМУНТРАНС-БРОВАРИ» з вивезення сміття в приватному секторі.

На жаль, частина відповідей, які я отримую від посадових осіб Броварської міської ради, є формальними. Так, досить часто у відповідях не зазначаються чіткі строки вирішення проблеми та/або наданих виконавцям доручень, що призводить до необхідності повторного звернення вже з метою пояснення та/або уточнення відповіді.

Іноді, з невідомих причин, при перевірці фактів, викладених у зверненні, посадові особи Броварської міської ради вдаються до маніпулювання ними. Зокрема, 01.02.2016 до мене, за тел.: (096) 651-18-35, звернулись мешканці будинків **№№ 31-35** **по вул. Івана Сірка** в м. Бровари, з приводу облаштування зливової каналізації та асфальтного покриття на вказаній вулиці. На момент звернення мешканців, внаслідок танення снігу, який незважаючи на рясні снігопади у другій половині січня 2016 року жодного разу не прибирали, вода з вулиці залила подвір’я приватних будинків №№ 31-35 та підтоплювала самі помешкання, що загрожувало життю і здоров’ю громадян можливими обвалами несучих конструкцій. З даного приводу мною було направлено депутатське звернення Броварському міському голові Київської області від 02.02.2016 за № 18. Слід зауважити, що вже наступного дня, за свідченнями мешканців, до них приїхали працівники комунальних служб, які відкачали воду та облаштували дренажні колодязі для покращення її відтоку. Однак, в отриманій мною відповіді, між іншим значиться, що «факт затоплення садиби по **вул. Івана Сірка, 37** – не підтвердився». Тобто, в своїй відповіді посадові особи Броварської міської ради посилаються на адресу садиби, мешканці якої з приводу підтоплення навіть не звертались.

Крім того, для з’ясування причин та пошуку шляхів вирішення проблеми з незадовільного виконання ТОВ «КОМУНТРАНС-БРОВАРИ», взятих на себе зобов’язань по вивезенню сміття, заплановане проведення громадських зборів за участю мешканців територіальних виборчих округів № 1-4 м. Бровари, голови та/або його заступників Броварської міської ради, депутатів Броварської міської ради та представника ТОВ «БРОВАРИ-ВТОРМА». Проведення громадських зборів заплановане на **26 лютого 2016 року, початок о 18 год. 00 хв., в приміщенні актового залу Броварської загальноосвітньої школи № 3** (вул. Благодатна (Леніна), буд. 80, м. Бровари).

З метою інформування про свою діяльність – постійно оновлюється інформація на сторінці депутата Черепейніка Леоніда Володимировича у соціальній мережі «FACEBOOK».
