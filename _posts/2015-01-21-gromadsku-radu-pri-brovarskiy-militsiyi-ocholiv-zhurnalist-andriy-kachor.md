---
title: "Громадську раду при броварській міліції очолив журналіст Андрій Качор"
date: 2015-01-21
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "gromadska-rada"
  - "gromadska-rada-pri-mv"
  - "kachor"
  - "militsiya"
  - "mv"
  - "novini"
coverImage: "wp-content/uploads/2015/01/Gromadska-rada-pri-MV-DSC_0815.jpg"
---

**[![Громадська рада при МВ DSC_0815](https://mpz.brovary.org/wp-content/uploads/2015/01/Gromadska-rada-pri-MV-DSC_0815.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0815.jpg)Від якості роботи правоохоронних органів залежить, чи працюватимуть у нашій країни закони та чи почуватиметься кожен громадянин захищеним. Майже рік тому броварчани, вкрай незадоволені роботою місцевої міліції, [відправили у відставку](https://mpz.brovary.org/nachalnik-brovarskoyi-militsiyi-napisav-raport-na-zvilnennya-cherez-nedoviru-samooboroni/) начальника відділку Сергія Семікопа. Після цього [через процедуру обговорення](https://mpz.brovary.org/mvs-kiyivshhini-raditimetsya-z-gromadskistyu-shhodo-novogo-kerivnitstva-brovarskoyi-militsiyi/) громада майже півроку добирала нового очільника. Кандидата, який [врешті й очолив МВ](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/), Миколу Клименка попередили одразу – громадськість здійснюватиме пильний контроль за роботою правоохоронців. На виконання своєї обіцянки активісти нещодавно створили Громадську ради при МВ й обрали її головою відомого броварського журналіста, який неодноразово критикував у своїх публікаціях роботу міліціянтів, - Андрія Качора.**

Власне саму Громадську раду при броварському відділі міліції сформували ще наприкінці минулого року – на установчих зборах 25 грудня. До складу органу громадського контролю ввійшло 11 активістів – представники громадських організацій, формувань з охорони громадського порядку та журналісти незалежних видань.

\[spoiler title="**Повний склад Громадської ради при броварському МВ:**" open="0" style="2"\]

1. _**Грінченко Михайло Григорович**_, громадське формування з охорони громадського порядку «Броварська окрема козацька бригада»;
2. _**Дяченко Аліна Олексіївна**_, громадська організація «Прозоре суспільство»;
3. _**Качор Андрій Володимирович**_, видання «Маєш право знати»;
4. _**Левченко Микола Васильович**_, громадське формування з охорони громадського порядку «Руєвит»;
5. _**Осадчук Руслан Володимирович**_, громадська організація «Громадська люстрація м. Бровари»;
6. _**Печура Сергій Володимирович**_, громадське формування з охорони громадського порядку «ГАЛІД»;
7. _**Резніченко Олександр Вікторович**_, громадське формування з охорони громадського порядку «Красилівська Самооборона»;
8. _**Скотніков Юрій Анатолійович**_, громадське формування з охорони громадського порядку «Правопорядок»;
9. _**Теплюк Олександр Миколайови**_ч, всеукраїнська громадська організація «Правозахисна організація «Спільна мета»;
10. _**Трегубов Євгеній Володимирович**_, громадська організація «Товариство сприяння обороні України»;
11. _**Яремчук Руслан Леонідович**_, громадська організація «Броварський народний контроль».\[/spoiler\]

Попри те, що ініціативна група виконала всі вимоги законодавства щодо процедури формування Громадської ради та розмістила оголошення на офіційному сайті правоохоронців і [в ЗМІ](https://mpz.brovary.org/startuvav-protses-formuvannya-gromadskoyi-radi-pro-brovarskiy-militsiyi/), знайшлись все ж таки представники громадських організацій, які пропустили терміни подачі заяви на участь у раді. Ці люди також прийшли на установчі збори й заявили про своє бажання долучитись до роботи Громадської ради. Попри емоційну суперечку на підвищених тонах учасники установчих зборів вирішили не включати цих осіб до Громадської ради, однак передбачити можливість їх подальшого долучення до складу ради, адже цей орган створюється для того, щоб всі бажаючі могли спільно вдосконалювати роботу міліції.

> Протокол Установчих зборів по формуванню Громадської ради при Броварському МВ ГУ МВС Киїської області можна завантажити за **[цим посиланням](https://mpz.brovary.org/wp-content/uploads/2015/01/Protokol-ustanovchih-zboriv-GR-pri-MV.doc)**.

Минулого четверга, 15 січня, новоутворена Громадська рада зібралась на своє перше засідання – щоб затвердити Положення та обрати керівний склад. На збори знову прийшли представники громадських об’єднань Броварського району, які не потрапили до складу Громадської ради, та депутати районної ради. Вони намагались зірвати засідання, стверджуючи, що Громадська рада є нелегітимною, та нарікаючи на те, що у її складі непропорційно представлена громада міста та району. Однак члени Громадської ради продемонстрували їм наказ начальника МВ Миколи Клименка від 5 січня 2015 року, яким затверджено склад ради, й розпочали засідання.

\[caption id="attachment\_32543" align="aligncenter" width="600"\][![Громадська рада при МВ DSC_0823](https://mpz.brovary.org/wp-content/uploads/2015/01/Gromadska-rada-pri-MV-DSC_0823.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0823.jpg) Сергій Кузнєцов, «Броварське козацьке товариство»\[/caption\]

\[caption id="attachment\_32547" align="aligncenter" width="600"\][![Громадська рада при МВ DSC_0889](https://mpz.brovary.org/wp-content/uploads/2015/01/Gromadska-rada-pri-MV-DSC_0889.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0889.jpg) Олег Покляцький, «Академія культурної спадщини українського козацтва»\[/caption\]

[![Громадська рада при МВ DSC_0803](https://mpz.brovary.org/wp-content/uploads/2015/01/Gromadska-rada-pri-MV-DSC_0803.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0803.jpg)

Щоб надати можливість іншим активістам долучитись до роботи у Громадській раді, учасники засідання допрацювали типове положення та включили у документ пункт, який передбачає процедуру подання заяв на членство у раді. Для цього представникам громадських об’єднань необхідно подати стандартний пакет документів (заяву; наказ про делегування члена організації; біографічну довідку; копію свідоцтва; інформацію про діяльність організації), а також відвідати не менше 3 засідань ради й розповісти про своє бачення роботи у Громадській раді.

[![Громадська рада при МВ DSC_0825](https://mpz.brovary.org/wp-content/uploads/2015/01/Gromadska-rada-pri-MV-DSC_0825.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0825.jpg)

Загалом же у Положенні члени Громадської ради зафіксували свої основні завдання: здійснення громадського контролю за діяльністю Броварського МВ, налагодження системного діалогу та ефективної взаємодії МВ з громадськістю, сприяння врахуванню Броварським МВ громадської думки під час формування та реалізації державної політики, а також створення умов для реалізації громадянами конституційного права на участь в управлінні державними справами.

[![Громадська рада при МВ DSC_0815](https://mpz.brovary.org/wp-content/uploads/2015/01/Gromadska-rada-pri-MV-DSC_0815.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0815.jpg)

[![Громадська рада при МВ DSC_0804](https://mpz.brovary.org/wp-content/uploads/2015/01/Gromadska-rada-pri-MV-DSC_0804.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0804.jpg)

Зокрема Громадська рада планує готувати й подавати до міськвідділу свої пропозиції щодо проведення консультацій з громадськістю, проводити громадські експертизи проектів нормативно-правових актів, організовувати публічні заходи для обговорення актуальних питань роботи Броварського МВ, збирати та узагальнювати інформацію щодо пропозицій громадських організацій щодо вирішення суспільно важливих питань тощо.

\[caption id="attachment\_32545" align="aligncenter" width="600"\][![Громадська рада при МВ DSC_0826](https://mpz.brovary.org/wp-content/uploads/2015/01/Gromadska-rada-pri-MV-DSC_0826.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0826.jpg) Аліна Дяченко та Руслан Яремчук\[/caption\]

Другим важливим питанням, яке було вирішено на засіданні, стало обрання керівного складу Громадської ради при Броварському МВ – голови, заступника та секретаріату. На посаду очільника Громадської ради було висунуто три кандидатури – **Аліну Дяченко** (ГО «Прозоре суспільство»), **Андрія Качора** (газета «Маєш право знати») та **Руслана Яремчука** (ГО «Броварський народний контроль»). Активістка "Прозорого суспільства", попри те, що була головуючою на установчих зборах та на першому засіданні, взяла самовідвід й пояснила, що дуже хоче брати участь у роботі Громадської ради, однак не на посаді голови, а як рядовий член ради. Відтак з двох кандидатур після обговорення члени Громадської ради обрали головою ради Андрія Качора. У свою чергу Руслану Яремчуку теж дістався свій шмат роботи - його обрали на посаду секретаря Громадської ради. Також до складу секретаріату ради включили працівницю відділу міліції **Юлію Барабаш**, яка відповідальна за зв'язки з громадськістю. Заступником голови Громадської ради став член громадського формування "Руєвит" **Микола Левченко**.

\[caption id="attachment\_32559" align="aligncenter" width="600"\][![Громадська рада при МВ DSC_0905](https://mpz.brovary.org/wp-content/uploads/2015/01/Gromadska-rada-pri-MV-DSC_0905.jpg)](https://mpz.brovary.org/wp-content/uploads/2015/01/Gromadska-rada-pri-MV-DSC_0905.jpg) Микола Левченко та Андрій Качор\[/caption\]

Наприкінці засідання обговорили дату наступних зборів й вирішили зібратись _**3 лютого 2015 року**_ **о** _**16:00**_ в актовій залі Броварського МВ. Основними питаннями до розгляду визначили - план роботи Громадської ради на 2015 рік та утворення робочих груп та комісій.

**Фото - Миколи Кожемяка**
