---
title: "Другий ешелон кандидатів 97-го округу: хто триматиме в тонусі лідерів парламентських перегонів?"
date: 2014-10-08
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "bagmut"
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "mazhoritarniki-okrugu-97"
  - "nakonechniy"
  - "okrug-97"
  - "pavelyev"
  - "parlamentski-vibori-2014"
  - "feshhun"
coverImage: "wp-content/uploads/2014/10/clg4.jpg"
---

[![clg4](https://mpz.brovary.org/wp-content/uploads/2014/10/clg4.jpg)](https://mpz.brovary.org/wp-content/uploads/2014/10/clg4.jpg)**У [попередньому матеріалі](https://mpz.brovary.org/shho-vibori-priydeshni-brovaram-gotuyut-oglyad-golovnih-uchasnikiv-peregoniv/) ми намагались знайти відповідь на запитання, хто з представлених кандидатів-мажоритарників по нашому округу може реально претендувати на перемогу або принаймні на "призові" місця.**

Таких кандидатів на думку автора цих рядків виявилось четверо:

-  - Нинішній народний депутат по нашому округу, кандидат від Президентського блоку Порошенка **Павло Різаненко**;
-  - «Баришівський» висуванець **Микола Семеняка**, якого підтримав «Народний фронт» Турчинова та броварські регіонали;
-  - Екс-голова Броварської РДА та діючий власник конеферми в Княжичах **Олег Кищук** від «Батьківщини»
-  - Та «самовисуванець» від колишньої влади, заступник мера Броварів, регіонал **Василь Андрєєв**;

Сьогодні ми розповімо про інших більш-менш помітних кандидатів, які навряд чи можуть всерйоз претендувати на перемогу, однак мають можливість відчутно пограти на нервах окремих лідерів перегонів та відтягнути у них голоси. Ну і звісно, зробити свої подання на включення їхніх людей до складу дільничних виборчих комісій по всій території округу.

**[![fschun1](https://mpz.brovary.org/wp-content/uploads/2014/10/fschun1.jpg)](https://mpz.brovary.org/wp-content/uploads/2014/10/fschun1.jpg)«Екс-довірена особа екс-масажиста екс-прем'єр-міністра Азарова» або «Радикальний регіонал»**

Радикальна партія Олега Ляшка не зрадила своєму екстравагантному іміджу і висунула по нашому округу… колишнього регіонала, депутата броварської районної ради [**Олександра Фещуна.**](https://mpz.brovary.org/v-okruzi-97-vid-partiyi-lyashka-balotuyetsya-dovirena-osoba-masazhista-azarova/) Після того, як осередок партії Ляшка у Броварах перейшов під контроль  прихильників ПР, мало хто сумнівався, що висуванцем від радикалів по нашому округу стане представник  владної команди часів Януковича.  За півтора місяці до виборів всерйоз обговорювалась зовсім вже показова кандидатура: йшлося про висування Ляшком броварського мера Сапожка. Однак після того, як це викликало бурхливе обговорення в місцевому політикумі, тему Сапожка радикали закрили. Утім не припинили пошук людини зі старої влади і, зрештою, таку знайшли.

[![DSC_0553](https://mpz.brovary.org/wp-content/uploads/2014/10/DSC_0553.jpg)](https://mpz.brovary.org/wp-content/uploads/2014/10/DSC_0553.jpg)

Олександр Фещун – депутат броварської районної ради та власник підприємств в аграрній сфері. Однак що стосується його попередньої політичної діяльності, то тут в Олександра Валерійовича історія цікавіша. Сьогоднішній «борець з регіоналами» ще два роки тому був довіреною особою кандидата Федоренка. Саме того Сергія Федоренка, який висувався в 2012 році кандидатом від Партії регіонів та більш відомий широкому загалу як особистий масажист Азарова. Окрім цього, Фещун ще й перебував у депутатській групі яку очолював інший активний захисник режиму Януковича, колишній голова броварської РДА Петро Іваненко. Тож сьогодні ми можемо говорити про неприкрите злиття Радикальної партії Ляшка із уламками броварського осередку Партії регіонів.

Щодо самого Фещуна сказати можна небагато: дотепер він не проводив якихось активних політичних чи громадських дій. Звісно, Олександр Валерійович не вступав у боротьбу проти регіоналівських «паразитів» у владі, не підтримував громадські акції та й взагалі був мало публічною особою. З тих пір у цьому плані майже нічого не змінилось, окрім того, що з'явилась поки непідтверджена судовими рішеннями [інформація про ймовірну участь Фещуна у незаконних оборудках із землею](https://ukurier.gov.ua/uk/articles/teper-zakoni-zaminyayut-manipulyaciyami/) на території броварського району.

 

**[![922929_582668558423425_2070445250_n1](https://mpz.brovary.org/wp-content/uploads/2014/10/922929_582668558423425_2070445250_n1.jpg)](https://mpz.brovary.org/wp-content/uploads/2014/10/922929_582668558423425_2070445250_n1.jpg)«Культурна сепаратистка»**

Нішу потенційного блазня цієї виборчої кампанії в окрузі з центром у Броварах може найпевніше зайняти сумнозвісна **Наталія Багмут.** Колишню активну [членкиню Партії регіонів](https://brovary.wordpress.com/2011/08/27/%D1%80%D0%B5%D0%B7%D1%83%D0%BB%D1%8C%D1%82%D0%B0%D1%82%D0%B8-%D0%B2%D0%B8%D0%B1%D0%BE%D1%80%D1%96%D0%B2-%D0%B2-%D0%BC%D1%96%D1%81%D1%8C%D0%BA%D1%80%D0%B0%D0%B4%D1%83-%D0%B7%D0%B0-%D0%BF%D0%B0%D1%80/), відомою своїми [антиукраїнськими](https://www.youtube.com/watch?v=LDwniiaeWBc) переконаннями, [нав’язуванням комуністичної та російської військової символіки на офіційних заходах,](https://mpz.brovary.org/navishho-den-peremogi-peretvorili-na-parad-partiyi-simonenka-bagato-foto/)  на цих виборах висунула Ліберальна партія України.

За Наталією Андрївною тягнеться довгий [шлейф корупційних скандалів](https://mpz.brovary.org/brovarska-sim-ya-istoriya-odniyeyi-kulturnoyi-shemi-chastina-2/), які не раз висвітлювали навіть центральні ЗМІ. Незважаючи на це регіоналка Багмут досі лишається начальником броварського відділу культури, членом місцевого міськвиконкому та ведучою усіх офіційних заходів у місті. Останнім часом колишня підшефна Януковича намагається видати себе за найбільшу українську патріотку, паралельно розбудовуючи власний [незаконний родинний бізнес](https://mpz.brovary.org/brovarchani-dali-vladi-10-dniv-na-viselennya-kafe-bagmutiv-z-prometeyu/) прямо у ввірених їй міських об’єктах культури. Як не дивно, але особливої агітації за свою кандидатуру чиновниця з колосальним антирейтингом серед броварчан наразі не веде.

<iframe src="//www.youtube.com/embed/00_uWy0492o" width="480" height="360" frameborder="0" allowfullscreen="allowfullscreen"></iframe>

Участь Наталії Багмут в цій виборчій кампанії можна розцінювати в першу чергу як подразнюючий фактор. Роль Наталії Андріївни вочевидь зведеться для відволікання уваги основних кандидатів, відтягування їхніх ресурсів та «вбивство» дорогоцінного часу. Якимось хоча б трохи впливовим гравцем жоден з реальних учасників перегонів Багмут не сприймає, позаяк остання навряд чи спроможна відтягнути в когось хоча би 0,1% голосів. Однак її поява в списку зареєстрованих кандидатів привернула до себе увагу саме через одіозність її персони, а відтак потенційну можливість неочікуваних «вибриків» ліберальної регіоналки.

[![Pm6onbVbSmE](https://mpz.brovary.org/wp-content/uploads/2014/10/Pm6onbVbSmE.jpg)](https://mpz.brovary.org/wp-content/uploads/2014/10/Pm6onbVbSmE.jpg)**Привіт із фронту від Правого сектора**

Не зважаючи на відсутність якої небудь активності у попередні півроку в окрузі №97, «Правий сектор» навряд чи б міг проігнорувати ці вибори: занадто багато «регіоналівської поживи» для «правосеків» у нашому окрузі. Водночас партія Яроша виставила на нашому окрузі досить специфічного кандидата – [**Дмитра Павєльєва.**](https://mpz.brovary.org/praviy-sektor-zareyestruvav-svogo-kandidata-u-viborchomu-okruzi-97/)  Особливість полягає в тому, що Павельєв  зараз перебуває в зоні АТО в якості бійця, а відтак не зможе повноцінно вести кампанію. Разом з тим зрозуміло, що в таких умовах Правий сектор не обтяжений проблемами позиціонування кандидата, і зможе дозволити собі яскраву кампанії «від усієї душі», не гребуючи досить жорсткими, але яскравими методами.

\[caption id="attachment\_29959" align="aligncenter" width="600"\][![JejLGuF2Z_A (1)](https://mpz.brovary.org/wp-content/uploads/2014/10/JejLGuF2Z_A-1.jpg)](https://mpz.brovary.org/wp-content/uploads/2014/10/JejLGuF2Z_A-1.jpg) Дмитро Павельєв (у центрі) з побратимами\[/caption\]

Кандидат від ПС Дмитро Павєльєв - широко відомий у вузьких колах націоналістичного середовища у Броварах та Києві, брав активну участь у майданівських подіях, а з початком війни на Донбасі взяв до рук зброю і пішов на передову. Відтак наявність такого кандидата, вочевидь, додасть «Правому сектору» мотивації та аргументів в боротьбі проти місцевих регіоналів, та тих кандидатів, що піаряться на темі війни. Тож можемо очікувати резонансних акцій від «правосеків», тим паче що останні [вже анонсували «політичне чистилище»](https://mpz.brovary.org/praviy-sektor-prinis-do-brovarskoyi-miskradi-smittyeviy-bak/) по всьому округу.

 

**[![IMG_4465](https://mpz.brovary.org/wp-content/uploads/2014/10/IMG_4465.jpg)](https://mpz.brovary.org/wp-content/uploads/2014/10/IMG_4465.jpg)Автор «ляшківської» корови йде піднімати село**

Прямо протилежну позицію у порівнянні з «військовими» кандидатами на цій кампанії займає фермер Григорій Наконечний. Це саме той селянин з Баришівскього району, котрий якось [привів під Верховну Раду власну корову](https://www.ridneselo.com/node/7714) намагаючись звернути увагу центральної влади на проблеми сільського господарства в Україні. Тоді випадковим свідком неординарної акції під парламентом став Олег Ляшко і так перейнявся побаченим, що календарики радикальної партії «Україна починається з корови!»досі лишається фішокю «радикалів».

<iframe src="//www.youtube.com/embed/2QGuyJB_59o" width="480" height="360" frameborder="0" allowfullscreen="allowfullscreen"></iframe>

Наконечний у свою чергу планує вести кампанію виключно мирними гаслами, пропонуючи проголосувати за себе як за «годівника», «сильного господаря своєї землі»,  кандидата, що розвиває фермерство на Київщині. Позитивний та мирний настрій Наконечного вочевидь буде повністю протиставним військовій риториці конкурентів, і, можливо, саме це може дати йому відчутну кількість голосів, які Григорій Прохорович потім зможе конвертувати в цілком конкретні преференції. Кандидатура Наконеччно може бути сприйнята виборцями, як «мирна» альтернатива войовничим гаслам «фронтовиків», а тому саме його результат – принаймні по Баришівці та Березані – свідчитиме, скільки людей надають перевагу миру перед війною.
