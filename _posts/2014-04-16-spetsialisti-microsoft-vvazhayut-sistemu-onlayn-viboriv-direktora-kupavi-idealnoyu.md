---
title: "Спеціалісти Microsoft вважають систему онлайн-виборів директора «Купави» «ідеальною»"
date: 2014-04-16
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
coverImage: "wp-content/uploads/2014/04/microsoft-ces-booth.jpeg"
---

**[![1016831_560397470665973_1279913208_n (1)](https://mpz.brovary.org/wp-content/uploads/2014/04/1016831_560397470665973_1279913208_n-1.jpg)](https://mpz.brovary.org/wp-content/uploads/2014/04/1016831_560397470665973_1279913208_n-1.jpg)Технічний спеціаліст українського представництва компанії Майкрософт Владислав Грам запевняє: технічна платформа, на базі якої відбуваються онлайн-вибори нового директора ФОЗ «Купава» - ідеальна для проведення подібних опитувань.**

Відповідне відео звернення ІТ-фахівця з Майкрософт «Маєш право знати» надав координатор процесу громадського обговорення кандидатів на посаду директора «Купави» **Олександр Тарасов**. На відео [**Владислав Грам**](https://www.facebook.com/vladyslav.gram?fref=ts), зокрема, повідомляє, що здійснив експертизу системи голосування на сайті kupava.cobat.com.ua на прохання міністра молоді та спорту **Дмитра Булатова.** Спеціаліст Майкрософт підтвердив, що ресурс в достатній мірі захищений від стороннього впливу, а також зазначив, що _«для соціальних проектів, для голосувань, котрі справді можуть допомогти зрозуміти громадські настрої та думки мешканців міста Бровари, така система підходить ідеально. Я рекомендую її для проведення таких голосувань»_, - підсумував Владислав Грам.

<iframe src="//www.youtube.com/embed/PdiQQRxUZ5w" height="315" width="560" allowfullscreen frameborder="0"></iframe>

Нагадаємо, що попередня спроба провести онлайн-голосування за визначення найпопулярнішої кандидатури на посаду директора ФОЗ «Купава» виявилась невдалою: активісти [помітили факти фальсифікації](https://mpz.brovary.org/publichne-priznachennya-direktora-kupavi-vlada-prodovzhuye-grati-v-naperstki/) результатів опитування, що було організовано працівниками міськвиконкому. Після цього було вирішено провести повторне голосування вже під контролем громадськості.

Опитування громадської думки щодо кандидатури на посаду директора реконструйованого басейну «Купава» розпочалось у вівторок, 15 квітня і триватиме до 12:00 п'ятниці, 18 квітня. Віддати свій голос за свого кандидата броварчани можуть на спеціально створеному сайті kupava.cobat.com.ua або ж зателефонувавши за номером 044 339 96 39. Результати голосування будуть оголошені міністром Дмитром Булатовим під час його чергового візиту в «Купаву» 18 квітня.
