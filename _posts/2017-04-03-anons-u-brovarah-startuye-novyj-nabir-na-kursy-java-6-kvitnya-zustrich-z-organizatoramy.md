---
title: "АНОНС: У Броварах стартує новий набір на курси Java. 6 квітня - зустріч з організаторами"
date: 2017-04-03
categories: 
  - "announce"
  - "novyny"
tags: 
  - "freelance-brovary"
  - "anons"
  - "brovary"
  - "demalyans"
  - "kursy-programuvannya"
  - "novini"
---

**Спільнота Freelance Brovary оголосила про набір нової навчальної групи на безкоштовні курси програмування мовою Java у Броварах. 6 квітня відбудеться ознайомча зустріч з організаторами курсів, а саме навчання розпочнеться 13 травня і триватиме, орієнтовно, від 6 до 9 місяців. Вхід на зустріч вільний.**

Броварська спільнота по сприянню розвитку фрілансу **Freelance Brovary** розмістила [повідомлення](https://www.facebook.com/events/199360227221657/) про набір бажаючих навчатися на безкоштовних курсах програмування мовою **Java.**

Рік тому була сформована перша група з 17 осіб, учасники якої на цей час вже закінчили навчання. На ознайомчій зустрічі вони поділяться своїми враженнями і успіхами. Організатори заходу ([ДемАльянс Бровари](https://www.facebook.com/demalliancebrovary/) та [Freelance Brovary](https://www.facebook.com/FreelanceBrovary/)) ознайомлять бажаючих із навчальною програмою та вимогами до кандидатів, а також докладно розкажуть, як відбувалось і чим закінчилось навчання в першій групі. На зустрічі планують презентувати власний суспільний проект, розроблений випускниками із застосуванням всіх здобутих знань та технологій.

Викладачі курсів: **Василь Кононенко** - основний викладач, Java developer, **Ігор Білоус** - Java Android developer та **Сергій Іллюхін** - керівник проектів, скрам-мастер, Senior .NET developer.

Перша вступна зустріч відбудеться **6 квітня о 19:00** у приміщенні **IT-Hub BroBots** (**вул.Київська, 265/2**).

Набір заявок триватиме **з 7 по 16 квітня**, співбесіди - **до 30 квітня**, початок навчання - **з 13 травня.** Орієнтовна тривалість курсів - **від 6 до 9 місяців.**
