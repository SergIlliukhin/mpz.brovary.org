---
title: "У Броварах було скоєно напад на очільника страйку на ТОВ \"Чисті матеріали\""
date: 2013-03-29
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
tags: 
  - "napad"
  - "ohorona"
  - "smirnov"
  - "strayk"
  - "chisti-materiali"
---

\[caption id="attachment\_14043" align="alignleft" width="300"\][![Микола Смірнов](https://mpz.brovary.org/wp-content/uploads/2013/02/Image000026.jpg "Микола Смірнов")](https://mpz.brovary.org/wp-content/uploads/2013/02/Image000026.jpg) Микола Смірнов\[/caption\]

**20 березня в місті Бровари, близько опівночі на свободівця Миколу Смірнова, який є головою страйкового комітету ТОВ "Чисті Матеріали", було вчинено напад й завдано тілесних ушкоджень. Злочинці вимагали від Миколи, аби він припинив страйк – інакше "його вб'ють".**

Як заявив сам потерпілий, у зазначений час він перебував на території гуртожитку, що належить ТОВ "Чисті Матеріали", де разом зі співробітником-страйкарем Сергієм Чаплигіним працювали над документами. 5-7 охоронців ТОВ "Чисті Матеріали" впізнали Миколу й вимагали негайного припинення страйку, погрожуючи чоловікові вбивством. Після нетривалої суперечки охоронці вдалися до застосування сили. Після нападу злочинці втекли, а Миколу було доправлено до Броварської лікарні. Під час обстеження лікарі виявили забій ребер і вивих правої руки. Потерпілий написав заяву в міліцію про побиття.

Нагадуємо, що з 28 січня 2013 року робітники ТОВ "Чисті матеріали", що у Броварах на Київщині, [розпочали страйк](https://mpz.brovary.org/straykuyuchi-pratsivniki-zablokuvali-robotu-pidpriyemstva-u-brovarah/ "Страйкуючі працівники заблокували роботу підприємства у Броварах"). Близько сотні працівників відмовилися ставати до роботи. Вони вимагають від правління підписати колективний договір, а також припинити порушення прав робітників, адже на підприємстві фактично нормою стали регулярні понаднормові роботи в нічні зміни, затримка з виплати зарплат, відсутність доплат за шкідливі умови праці тощо.

Докладніше: http://www.kyiv.svoboda.org.ua/diyalnist/novyny/037121/
