---
title: "Патріотичні вихідні у Броварах: Парад вишиванок, кінопоказ про добровольців та Марш героїв"
date: 2015-05-26
author: 
  username: "komarovskyj"
  display_name: "Комаровський Олексій"
categories: 
  - "hromada"
tags: 
  - "brovary"
  - "vibir-redaktsiyi"
  - "gimn"
  - "marsh-geroyiv"
  - "novini"
  - "ostriv"
  - "parad-vishivanok"
  - "skripka"
coverImage: "wp-content/uploads/2015/05/parad-4-e1432570427272.jpg"
---

**[![парад (4)](https://mpz.brovary.org/wp-content/uploads/2015/05/parad-4.jpg)](https://mpz.brovary.org/wp-content/uploads/2015/05/parad-4-e1432570427272.jpg)Цими вихідними - 23 та 24 травня - Бровари поринули у справжній вир національно-патріотичних тонів та кольорів. Лише за два дні місто провело цілу низку дійств та заходів для підняття українського духу та відродження національних традицій і бойового запалу.**

У суботу Бровари долучилися до загальнодержавного свята — Дня української вишиванки (зважаючи на те, що офіційна дата 21 травня — будній день, святкове дійство перенесли на вихідний), провели на головній площі міста благодійний ярмарок на підтримку маленької броварчанки, організували повторний кінопоказ документального фільму про будні українських воїнів у зоні АТО «Добровольці Божої чоти» та продовжили традицію музичних вечорів на острівку у парку "Перемога".

У неділю заходи продовжились. Спочатку броварські патріоти спільно помолились за Україну та за мир на її землі, потім вирушили у Марш на честь героїв України та святковий концерт на центральній площі. Такої концентрації культурних і водночас національних заходів Бровари давненько не бачили.

[![парад (7)](https://mpz.brovary.org/wp-content/uploads/2015/05/parad-7-e1432570508953.jpg)](https://mpz.brovary.org/wp-content/uploads/2015/05/parad-7.jpg)

**Кінострічка: на тлі загиблих учасників фільму**

Фільм українських режисерів Леоніда Кантера та Івана Яснія «Добровольці Божої Чоти» цього разу зібрав у МКЦ «Прометей» глядачів удвічі менше, аніж [минулого разу місяць тому](https://mpz.brovary.org/novi-geroyi-viyni-u-brovarah-vidbulas-prem-yera-unikalnogo-filmu-pro-dobrovoltsiv-kiborgiv/), навіть попри те, що фільм повторно демонструвався на прохання місцевих жителів.

[![фільм (4)](https://mpz.brovary.org/wp-content/uploads/2015/05/film-4-e1432570614763.jpg)](https://mpz.brovary.org/wp-content/uploads/2015/05/film-4.jpg)

Як зазначив із сумом **Леонід Кантер**, документальний фільм про добровольчий батальйон «Правого сектору», про «кіборгів» державі не потрібний, хоча продемонстроване мистецтво могло б стати надзвичайним мотивуючим фактором для українських чоловіків та юнаків. Тому кінопокази по всій країні організовують самотужки та за підтримки місцевих активістів. У Броварах вже вдруге їм допомогла команда "Самопомочі".

[![фільм (1)](https://mpz.brovary.org/wp-content/uploads/2015/05/film-1-e1432570683221.jpg)](https://mpz.brovary.org/wp-content/uploads/2015/05/film-1.jpg)

Перед початком перегляду із сумом відзначили, що деякі «актори» фільму (стрічка створена повністю на реальних фактах та зйомках у зоні бойових дій) до нинішнього показу не дожили. Логічно, що фільму передувала хвилина мовчання по всіх загиблих учасниках фільму.

[![фільм (2)](https://mpz.brovary.org/wp-content/uploads/2015/05/film-2-e1432570752904.jpg)](https://mpz.brovary.org/wp-content/uploads/2015/05/film-2.jpg)

[![фільм (3)](https://mpz.brovary.org/wp-content/uploads/2015/05/film-3-e1432570802394.jpg)](https://mpz.brovary.org/wp-content/uploads/2015/05/film-3.jpg)

А ще творча група повідомила, що один із співрежисерів стрічки - Іван Ясній - завдяки підтримці простих українських глядачів, зокрема, і броварських, отримав змогу презентувати фільм в Австралії, і зараз перебуває там.

**Благодійний ярмарок: Єва, ми з тобою!**

Кінопоказ фільму «Добровольці Божої Чоти» збігся у часі із благодійним ярмарком та Маршем вишиванок. То ж поки глядачі дивились в МКЦ "Прометей" стрічки про борців за Україну, на Майдані Свободи броварська молодь допомагала боротись за життя маленькій дівчинці Євангеліні Дяченко, яка хворіє на лейкемію.

[![ярмарка-єва (15)](https://mpz.brovary.org/wp-content/uploads/2015/05/yarmarka-yeva-15-e1432570897611.jpg)](https://mpz.brovary.org/wp-content/uploads/2015/05/yarmarka-yeva-15.jpg)

У центрі міста, на головній площі, відбувся благодійний ярмарок для збору коштів на лікування Єви, якій [потрібна термінова пересадка кісткового мозку закордоном](https://evadyachenko.com.ua/).

[![ярмарка-єва (1)](https://mpz.brovary.org/wp-content/uploads/2015/05/yarmarka-yeva-1-e1432571018914.jpg)](https://mpz.brovary.org/wp-content/uploads/2015/05/yarmarka-yeva-1.jpg)

[![ярмарка-єва (3)](https://mpz.brovary.org/wp-content/uploads/2015/05/yarmarka-yeva-3-e1432571051517.jpg)](https://mpz.brovary.org/wp-content/uploads/2015/05/yarmarka-yeva-3.jpg)

Тут були представлені вироби ручної роботи у національно-патріотичних тонах — в’язаночки у вигляді браслетів на руку (зроблено членами організації «Молодь Демократичного Альянсу»), мило ручної роботи, виготовлене бабусею Євангеліни Тетяною Дяченко, картини, солодощі, печиво, іграшки братика Євангеліни — Гордія, який також був серед "продавців". Усі зібрані кошти передадуть на лікування дівчинки.

![ярмарка-єва (16)](https://mpz.brovary.org/wp-content/uploads/2015/05/yarmarka-yeva-16-e1432570979433.jpg)

[![ярмарка-єва (10)](https://mpz.brovary.org/wp-content/uploads/2015/05/yarmarka-yeva-101-e1432575986962.jpg)](https://mpz.brovary.org/wp-content/uploads/2015/05/yarmarka-yeva-101.jpg)

Молодіжні організації Броварів — ОНУМ, «Молодь Демократичного Альянсу» та «Сокіл» - підтримали сім’ю Дяченків у цьому випробуванні і взяли на себе організаторські функції ярмарку. А пізніше, коли центральними вулицями крокував Марш вишиванок, його учасники голосно скандували: «Єва, ми з тобою!»

[![ярмарка-єва (2)](https://mpz.brovary.org/wp-content/uploads/2015/05/yarmarka-yeva-2-e1432571163276.jpg)](https://mpz.brovary.org/wp-content/uploads/2015/05/yarmarka-yeva-8-e1432571255565.jpg)

[![ярмарка-єва (8)](https://mpz.brovary.org/wp-content/uploads/2015/05/yarmarka-yeva-8-e1432571255565.jpg)](https://mpz.brovary.org/wp-content/uploads/2015/05/yarmarka-yeva-8-e1432571255565.jpg)

**Парад вишиванок: краса в атмосфері войовничості**

«Вишиванок» прийшло на парад чимало. І дорослі, і дітлахи, і хлопці, і дівчата. Червоні, білі, чорні в кольоровому орнаменті…

[![ярмарка-єва (9)](https://mpz.brovary.org/wp-content/uploads/2015/05/yarmarka-yeva-91-e1432576032330.jpg)](https://mpz.brovary.org/wp-content/uploads/2015/05/yarmarka-yeva-91.jpg)

[![ярмарка-єва (11)](https://mpz.brovary.org/wp-content/uploads/2015/05/yarmarka-yeva-11-e1432571382147.jpg)](https://mpz.brovary.org/wp-content/uploads/2015/05/yarmarka-yeva-11.jpg)

[![ярмарка-єва (12)](https://mpz.brovary.org/wp-content/uploads/2015/05/yarmarka-yeva-12-e1432571452157.jpg)](https://mpz.brovary.org/wp-content/uploads/2015/05/yarmarka-yeva-12.jpg)

[![ярмарка-єва (13)](https://mpz.brovary.org/wp-content/uploads/2015/05/yarmarka-yeva-13-e1432571483897.jpg)](https://mpz.brovary.org/wp-content/uploads/2015/05/yarmarka-yeva-13.jpg)

[![ярмарка-єва (14)](https://mpz.brovary.org/wp-content/uploads/2015/05/yarmarka-yeva-14-e1432571517366.jpg)](https://mpz.brovary.org/wp-content/uploads/2015/05/yarmarka-yeva-14.jpg)

Парад вийшов справді дуже урочистий та красивий.

[![ярмарка-єва (4)](https://mpz.brovary.org/wp-content/uploads/2015/05/yarmarka-yeva-4-e1432571607941.jpg)](https://mpz.brovary.org/wp-content/uploads/2015/05/yarmarka-yeva-4.jpg)

[![ярмарка-єва (5)](https://mpz.brovary.org/wp-content/uploads/2015/05/yarmarka-yeva-5-e1432571656291.jpg)](https://mpz.brovary.org/wp-content/uploads/2015/05/yarmarka-yeva-5.jpg)

[![ярмарка-єва (6)](https://mpz.brovary.org/wp-content/uploads/2015/05/yarmarka-yeva-6-e1432571690109.jpg)](https://mpz.brovary.org/wp-content/uploads/2015/05/yarmarka-yeva-6.jpg)

Дочекавшись усіх бажаючих на Майдані Свободи, близько пів на сьому кілька сотень вирушили центральними вулицями міста.

[![парад (1)](https://mpz.brovary.org/wp-content/uploads/2015/05/parad-1-e1432571786272.jpg)](https://mpz.brovary.org/wp-content/uploads/2015/05/parad-1.jpg)

[![парад (2)](https://mpz.brovary.org/wp-content/uploads/2015/05/parad-2-e1432571846182.jpg)](https://mpz.brovary.org/wp-content/uploads/2015/05/parad-2.jpg)

[![парад (3)](https://mpz.brovary.org/wp-content/uploads/2015/05/parad-3-e1432571880663.jpg)](https://mpz.brovary.org/wp-content/uploads/2015/05/parad-3.jpg)

По дорозі співали гімн України, «Червону руту», скандували гасла «Схід і Захід разом», «Донбас — це Україна», «Одна, єдина, вільна Україна». Проте не обійшлось і без «хто не скаче, той москаль», «комуняку на гілляку», «смерть ворогам».

[![парад (5)](https://mpz.brovary.org/wp-content/uploads/2015/05/parad-5-e1432571953411.jpg)](https://mpz.brovary.org/wp-content/uploads/2015/05/parad-5.jpg)

Приємно, що молодь, проходячи вже звичним маршрутом (бульвар Незалежності — Короленка — Лагунової — Гагаріна — Майдан Свободи) на вулиці Марії Лагунової зупинилася і вшанувала пам'ять нашої землячки, яка воювала у роки Другої світової війни.

[![парад (8)](https://mpz.brovary.org/wp-content/uploads/2015/05/parad-8-e1432572028264.jpg)](https://mpz.brovary.org/wp-content/uploads/2015/05/parad-8.jpg)

[![парад (9)](https://mpz.brovary.org/wp-content/uploads/2015/05/parad-9-e1432572072669.jpg)](https://mpz.brovary.org/wp-content/uploads/2015/05/parad-9.jpg)

[![парад (11)](https://mpz.brovary.org/wp-content/uploads/2015/05/parad-11-e1432572178214.jpg)](https://mpz.brovary.org/wp-content/uploads/2015/05/parad-11.jpg)

[![парад (12)](https://mpz.brovary.org/wp-content/uploads/2015/05/parad-12-e1432572230989.jpg)](https://mpz.brovary.org/wp-content/uploads/2015/05/parad-12.jpg)

![муз-вечір (1)](https://mpz.brovary.org/wp-content/uploads/2015/05/muz-vechir-1-e1432572319315.jpg)

![муз-вечір (2)](https://mpz.brovary.org/wp-content/uploads/2015/05/muz-vechir-2-e1432572354642.jpg)

**Музичний вечір: Її Величність Скрипка**

Однак Парадом вишиванок суботній вечір не завершився: Об’єднання незалежної української молоді (ОНУМ) запросило його учасників та всіх охочих броварчан на острів у парку "Перемога" на традиційний музичний вечір.

![муз-вечір (3)](https://mpz.brovary.org/wp-content/uploads/2015/05/muz-vechir-3-e1432572418246.jpg)

Прикметно, що коли молодь рушила від Майдану Свободи до острова, головна арка Парку зустрічала її величезним плакатом: «Броварам потрібне своє телебачення».

[![муз-вечір (5)](https://mpz.brovary.org/wp-content/uploads/2015/05/muz-vechir-5-e1432572492611.jpg)](https://mpz.brovary.org/wp-content/uploads/2015/05/muz-vechir-5.jpg)

Цього разу, крім того, що молоді було багато і вона була майже вся одягнута у вишиванки, додалося те, що серед супроводжуючих інструментів була не лише гітара, а й скрипка.

[![муз-вечір (10)](https://mpz.brovary.org/wp-content/uploads/2015/05/muz-vechir-10-e1432572709790.jpg)](https://mpz.brovary.org/wp-content/uploads/2015/05/muz-vechir-10.jpg)

[![муз-вечір (11)](https://mpz.brovary.org/wp-content/uploads/2015/05/muz-vechir-11-e1432572733785.jpg)](https://mpz.brovary.org/wp-content/uploads/2015/05/muz-vechir-11.jpg)

[![муз-вечір (13)](https://mpz.brovary.org/wp-content/uploads/2015/05/muz-vechir-13-e1432572765294.jpg)](https://mpz.brovary.org/wp-content/uploads/2015/05/muz-vechir-13.jpg)

[![муз-вечір (14)](https://mpz.brovary.org/wp-content/uploads/2015/05/muz-vechir-14-e1432572788639.jpg)](https://mpz.brovary.org/wp-content/uploads/2015/05/muz-vechir-14.jpg)

[![муз-вечір (6)](https://mpz.brovary.org/wp-content/uploads/2015/05/muz-vechir-6-e1432572947150.jpg)](https://mpz.brovary.org/wp-content/uploads/2015/05/muz-vechir-6.jpg)

[![муз-вечір (7)](https://mpz.brovary.org/wp-content/uploads/2015/05/muz-vechir-7-e1432573020405.jpg)](https://mpz.brovary.org/wp-content/uploads/2015/05/muz-vechir-7.jpg)

[![муз-вечір (8)](https://mpz.brovary.org/wp-content/uploads/2015/05/muz-vechir-8-e1432573087108.jpg)](https://mpz.brovary.org/wp-content/uploads/2015/05/muz-vechir-8.jpg)

[![муз-вечір (9)](https://mpz.brovary.org/wp-content/uploads/2015/05/muz-vechir-9-e1432573115504.jpg)](https://mpz.brovary.org/wp-content/uploads/2015/05/muz-vechir-9.jpg)

**Молитва за Україну: у день хрещення сина Аркадія Голуба**

Наступного дня патріотичні заходи та вшанування продовжилися.

[![концерт-свобода (14)](https://mpz.brovary.org/wp-content/uploads/2015/05/kontsert-svoboda-141-e1432576171395.jpg)](https://mpz.brovary.org/wp-content/uploads/2015/05/kontsert-svoboda-141.jpg)

[![концерт-свобода (11)](https://mpz.brovary.org/wp-content/uploads/2015/05/kontsert-svoboda-11-e1432573316486.jpg)](https://mpz.brovary.org/wp-content/uploads/2015/05/kontsert-svoboda-11.jpg)

[![концерт-свобода (13)](https://mpz.brovary.org/wp-content/uploads/2015/05/kontsert-svoboda-13-e1432573344496.jpg)](https://mpz.brovary.org/wp-content/uploads/2015/05/kontsert-svoboda-13.jpg)

Спочатку на території храму Святої Покрови Богородиці Київського Патріархату разом з настоятелем церкви отцем Михайлом відбулася загальна молитва за Україну та мир у країні, в якій взяли участь добровольці та військові, що брали участь в АТО, а також громадські активісти та представники «Соколу» та «Свободи», а також молебень за усіма воїнами загиблими за Україну і раніше, і нині під час бойових дій на сході країни.

[![молитва (3)](https://mpz.brovary.org/wp-content/uploads/2015/05/molitva-31-e1432576220461.jpg)](https://mpz.brovary.org/wp-content/uploads/2015/05/molitva-31.jpg)

[![молитва (4)](https://mpz.brovary.org/wp-content/uploads/2015/05/molitva-4-e1432573502467.jpg)](https://mpz.brovary.org/wp-content/uploads/2015/05/molitva-4.jpg)

[![молитва (5)](https://mpz.brovary.org/wp-content/uploads/2015/05/molitva-5-e1432573533974.jpg)](https://mpz.brovary.org/wp-content/uploads/2015/05/molitva-5.jpg)

Так співпало, що у День вшанування героїв України (традиційно буде відзначатися за тиждень перед святою Трійцею) відбулось хрещення синочка [загиблого в АТО броварського Героя Аркадія Голуба](https://mpz.brovary.org/vichna-slava-brovarchani-proveli-v-ostannyu-put-troh-geroyiv/).

[![молитва (6)](https://mpz.brovary.org/wp-content/uploads/2015/05/molitva-61-e1432576271776.jpg)](https://mpz.brovary.org/wp-content/uploads/2015/05/molitva-61.jpg)

[![молитва (7)](https://mpz.brovary.org/wp-content/uploads/2015/05/molitva-7-e1432573644279.jpg)](https://mpz.brovary.org/wp-content/uploads/2015/05/molitva-7.jpg)

[![молитва (8)](https://mpz.brovary.org/wp-content/uploads/2015/05/molitva-8-e1432573676876.jpg)](https://mpz.brovary.org/wp-content/uploads/2015/05/molitva-8.jpg)

Завершилася молитва спочатку зверненням отця Михайла до військовослужбовців зі словами вдячності за те, що вони боронять українську землю, а потім нагородженням добровольців різних бойових загонів, зокрема, «Карпатської Січі», «Київської Русі», ОУН, ВО «Свобода» та інших медалями «За жертовність та любов до України».

[![молитва (9)](https://mpz.brovary.org/wp-content/uploads/2015/05/molitva-9-e1432573755938.jpg)](https://mpz.brovary.org/wp-content/uploads/2015/05/molitva-9.jpg)

[![молитва (10)](https://mpz.brovary.org/wp-content/uploads/2015/05/molitva-10-e1432573803641.jpg)](https://mpz.brovary.org/wp-content/uploads/2015/05/molitva-10.jpg)

[![молитва (11)](https://mpz.brovary.org/wp-content/uploads/2015/05/molitva-11-e1432573834649.jpg)](https://mpz.brovary.org/wp-content/uploads/2015/05/molitva-11.jpg)

[![молитва (12)](https://mpz.brovary.org/wp-content/uploads/2015/05/molitva-12-e1432573867283.jpg)](https://mpz.brovary.org/wp-content/uploads/2015/05/molitva-12.jpg)

Нагороди отримали: Микола Смірнов, Руслан Ткаченко, Сергій Нечипоренко, В’ячеслав Дунаєвський, Олег Собко, Олег Шевчук, Володимир Шуб, Олександр Пастернак, Сергій Омелянюк.

[![молитва (13)](https://mpz.brovary.org/wp-content/uploads/2015/05/molitva-13-e1432573940148.jpg)](https://mpz.brovary.org/wp-content/uploads/2015/05/molitva-13.jpg)

[![молитва (14)](https://mpz.brovary.org/wp-content/uploads/2015/05/molitva-14-e1432573972175.jpg)](https://mpz.brovary.org/wp-content/uploads/2015/05/molitva-14.jpg)

[![молитва (15)](https://mpz.brovary.org/wp-content/uploads/2015/05/molitva-15-e1432574005438.jpg)](https://mpz.brovary.org/wp-content/uploads/2015/05/molitva-15.jpg)

[![молитва (1)](https://mpz.brovary.org/wp-content/uploads/2015/05/molitva-1-e1432574043603.jpg)](https://mpz.brovary.org/wp-content/uploads/2015/05/molitva-1.jpg)

[![молитва (2)](https://mpz.brovary.org/wp-content/uploads/2015/05/molitva-2-e1432574073203.jpg)](https://mpz.brovary.org/wp-content/uploads/2015/05/molitva-2.jpg)

По завершенню урочистої частини біля храму Святої Покрови добровольці та активісти пройшли Маршем героїв по одній із центральних вулиць міста — Гагаріна - до Майдану Свободи.

[![марш (3)](https://mpz.brovary.org/wp-content/uploads/2015/05/marsh-3-e1432574187678.jpg)](https://mpz.brovary.org/wp-content/uploads/2015/05/marsh-3.jpg)

[![марш (5)](https://mpz.brovary.org/wp-content/uploads/2015/05/marsh-5-e1432574339789.jpg)](https://mpz.brovary.org/wp-content/uploads/2015/05/marsh-5.jpg)

[![марш (1)](https://mpz.brovary.org/wp-content/uploads/2015/05/marsh-1-e1432574370433.jpg)](https://mpz.brovary.org/wp-content/uploads/2015/05/marsh-1.jpg)

[![марш (2)](https://mpz.brovary.org/wp-content/uploads/2015/05/marsh-2-e1432574399150.jpg)](https://mpz.brovary.org/wp-content/uploads/2015/05/marsh-2.jpg)

[![марш (4)](https://mpz.brovary.org/wp-content/uploads/2015/05/marsh-4-e1432574440124.jpg)](https://mpz.brovary.org/wp-content/uploads/2015/05/marsh-4.jpg)

**Рок-концерт: під знаком Броварів**

На змонтованій сцені перед будівлею броварського виконкому на Майдані Свободи концерт зібрав спочатку не дуже велику кількість мешканців Броварів, а вже під вечір їх було багато.

[![концерт-свобода (15)](https://mpz.brovary.org/wp-content/uploads/2015/05/kontsert-svoboda-151-e1432576342810.jpg)](https://mpz.brovary.org/wp-content/uploads/2015/05/kontsert-svoboda-151.jpg)

[![концерт-свобода (17)](https://mpz.brovary.org/wp-content/uploads/2015/05/kontsert-svoboda-17-e1432574535487.jpg)](https://mpz.brovary.org/wp-content/uploads/2015/05/kontsert-svoboda-17.jpg)

[![концерт-свобода (18)](https://mpz.brovary.org/wp-content/uploads/2015/05/kontsert-svoboda-18-e1432574565271.jpg)](https://mpz.brovary.org/wp-content/uploads/2015/05/kontsert-svoboda-18.jpg)

Були тут окрім «Свободи», громадська організація «Сокіл», учасники АТО, громадські активісти та небайдужі мешканці Броварів.

[![концерт-свобода (19)](https://mpz.brovary.org/wp-content/uploads/2015/05/kontsert-svoboda-19-e1432574805554.jpg)](https://mpz.brovary.org/wp-content/uploads/2015/05/kontsert-svoboda-19.jpg)

[![концерт-свобода (16)](https://mpz.brovary.org/wp-content/uploads/2015/05/kontsert-svoboda-16-e1432574839353.jpg)](https://mpz.brovary.org/wp-content/uploads/2015/05/kontsert-svoboda-16.jpg)

[![концерт-свобода (22)](https://mpz.brovary.org/wp-content/uploads/2015/05/kontsert-svoboda-22-e1432574884449.jpg)](https://mpz.brovary.org/wp-content/uploads/2015/05/kontsert-svoboda-22.jpg)

Супроводжувалося концертне дійство благодійним ярмарком, кошти якого мають бути перераховані для солдатів АТО.

[![концерт-свобода (24)](https://mpz.brovary.org/wp-content/uploads/2015/05/kontsert-svoboda-241-e1432576413606.jpg)](https://mpz.brovary.org/wp-content/uploads/2015/05/kontsert-svoboda-241.jpg)

[![концерт-свобода (1)](https://mpz.brovary.org/wp-content/uploads/2015/05/kontsert-svoboda-1-e1432574663529.jpg)](https://mpz.brovary.org/wp-content/uploads/2015/05/kontsert-svoboda-1.jpg)

[![концерт-свобода (2)](https://mpz.brovary.org/wp-content/uploads/2015/05/kontsert-svoboda-2-e1432574693601.jpg)](https://mpz.brovary.org/wp-content/uploads/2015/05/kontsert-svoboda-2.jpg)

[![концерт-свобода (10)](https://mpz.brovary.org/wp-content/uploads/2015/05/kontsert-svoboda-10-e1432574732988.jpg)](https://mpz.brovary.org/wp-content/uploads/2015/05/kontsert-svoboda-10.jpg)

Передували концертній частині виступи броварчан, які зараз воюють в добровольчих батальйонах та Збройних силах України, а також заступника голови партії «Свобода» Юрія Сиротюка, який зазначив, що, зокрема, Бровари зараз — мирне місто завдяки тому, що на передовій воюють і броварські військові.

[![концерт-свобода (20)](https://mpz.brovary.org/wp-content/uploads/2015/05/kontsert-svoboda-201-e1432576488251.jpg)](https://mpz.brovary.org/wp-content/uploads/2015/05/kontsert-svoboda-201.jpg)

[![концерт-свобода (21)](https://mpz.brovary.org/wp-content/uploads/2015/05/kontsert-svoboda-21-e1432574981920.jpg)](https://mpz.brovary.org/wp-content/uploads/2015/05/kontsert-svoboda-21.jpg)

[![концерт-свобода (9)](https://mpz.brovary.org/wp-content/uploads/2015/05/kontsert-svoboda-9-e1432575013674.jpg)](https://mpz.brovary.org/wp-content/uploads/2015/05/kontsert-svoboda-9.jpg)

[![концерт-свобода (23)](https://mpz.brovary.org/wp-content/uploads/2015/05/kontsert-svoboda-23-e1432575048895.jpg)](https://mpz.brovary.org/wp-content/uploads/2015/05/kontsert-svoboda-23.jpg)

Завершився вечір концертом українських рок-гуртів, серед яких — «Веремій», де фронтменом є броварчанин Віталій Калініченко.

[![концерт-свобода (12)](https://mpz.brovary.org/wp-content/uploads/2015/05/kontsert-svoboda-121-e1432576556874.jpg)](https://mpz.brovary.org/wp-content/uploads/2015/05/kontsert-svoboda-121.jpg)

 

[![концерт-свобода (6)](https://mpz.brovary.org/wp-content/uploads/2015/05/kontsert-svoboda-6-e1432575162971.jpg)](https://mpz.brovary.org/wp-content/uploads/2015/05/kontsert-svoboda-6.jpg)

[![концерт-свобода (4)](https://mpz.brovary.org/wp-content/uploads/2015/05/kontsert-svoboda-4-e1432575207400.jpg)](https://mpz.brovary.org/wp-content/uploads/2015/05/kontsert-svoboda-4.jpg)

[![концерт-свобода (5)](https://mpz.brovary.org/wp-content/uploads/2015/05/kontsert-svoboda-5-e1432575250724.jpg)](https://mpz.brovary.org/wp-content/uploads/2015/05/kontsert-svoboda-5.jpg)

А ще виступали гурти «Телері», «PoliКарп», «Тінь Сонця», виконавці Неля Франчук та Грицько Лук’яненко.

[![концерт-свобода (7)](https://mpz.brovary.org/wp-content/uploads/2015/05/kontsert-svoboda-7-e1432575314630.jpg)](https://mpz.brovary.org/wp-content/uploads/2015/05/kontsert-svoboda-7.jpg)

[![концерт-свобода (3)](https://mpz.brovary.org/wp-content/uploads/2015/05/kontsert-svoboda-3-e1432575405845.jpg)](https://mpz.brovary.org/wp-content/uploads/2015/05/kontsert-svoboda-3.jpg)

Національно-патріотичні вихідні Броварів виявилися справді насиченими.

**Фото - Микола Кожемяко**
