---
title: "Завтра міська влада може вирішити долю «мажорського притону» в «Прометеї»? ВІДЕОСЮЖЕТ"
date: 2014-08-11
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "music-hall"
  - "bagmut"
  - "vibir-redaktsiyi"
  - "kafe"
  - "myuzik-holl"
  - "prometey"
coverImage: "wp-content/uploads/2014/08/gl1.jpg"
---

[![myuzik-hol141](https://mpz.brovary.org/wp-content/uploads/2014/08/myuzik-hol1412.jpg)](https://mpz.brovary.org/wp-content/uploads/2014/08/myuzik-hol1412.jpg)3 серпня броварчани [провели акцію протесту](https://mpz.brovary.org/brovarchani-dali-vladi-10-dniv-na-viselennya-kafe-bagmutiv-z-prometeyu/) під МКЦ «Прометей» з вимогою виселити з міського культурного центру [скандальне кафе «Мюзік Хол»](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom/), що належить сину місцевої депутатки від Партії регіонів, начальниці відділу культури Наталії Багмут. Ініціатори акції – мешканці навколишніх будинків, активісти «Народного контролю» та журналісти «Маєш право знати» - показали присутнім театралізований перфоменс, яким хотіли продемонструвати, що відбувається зараз в «мажорському притоні», та що могло би бути замість нього в міському культурному центрі.

<iframe src="//www.youtube.com/embed/i9kH6uPFMyI" width="640" height="360" frameborder="0" allowfullscreen="allowfullscreen"></iframe>

Учасники акції дали владі 10 днів на те, аби розірвати договір оренди між виконкомом та фірмою, що орендує частину приміщення «Прометею» під кафе «Мюзік Хол».  В іншому разі броварчани обіцяють вирішувати проблему «народними методами».

За кілька днів по тому, під час засідання виконавчого комітету, міський голова Броварів Ігор Сапожко пообіцяв, що міська влада [ініціюватиме позов до суду проти кафе "Мюзік Хол"](https://mpz.brovary.org/sapozhko-obitsyaye-suditisya-z-myuzik-holom-abi-vignati-mazhorskiy-priton-z-mkts-prometey/) з вимогою достроково припинити з ним договір оренди на приміщення в МКЦ "Прометей". **Наступне засідання виконкому, де може бути оголошено про такий судовий позов, відбудеться у вівторок, 12 серпня о 14:00, в приміщенні малої зали виконкому (Гагаріна, 15, другий поверх),  за два дні до завершення ультиматуму від броварчан. Вхід на засідання вільний.**
