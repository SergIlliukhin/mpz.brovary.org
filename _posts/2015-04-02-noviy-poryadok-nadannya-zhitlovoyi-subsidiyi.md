---
title: "Як отримати житлову субсидію у Броварах: зразки документів та порядок їх заповнення"
date: 2015-04-02
author: 
  username: "pravoZnaty"
  display_name: "Маєш право знати"
tags: 
  - "deklaratsiya-pro-dohodi-i-vitrati"
  - "zhitlova-subsidiya"
  - "zhitlovo-komunalni-poslugi"
  - "novini"
  - "subsidiyi"
coverImage: "wp-content/uploads/2015/04/1374569264_1351516603_117.jpg"
---

**[![субсидія](https://mpz.brovary.org/wp-content/uploads/2015/04/1374569264_1351516603_117.jpg)](https://mpz.brovary.org/wp-content/uploads/2015/04/1374569264_1351516603_117.jpg)Мабуть, вже кожна родина в Броварах знайшла у себе в поштовій скринці два папірці: заяву про призначення житлової субсидії та декларацію про доходи і витрати. Ці документи пропонується заповнити та віднести (або відправити поштою) до броварського органу соціального захисту для отримання житлової субсидії. Нова українська система субсидування відрізняється від старої головним чином тим, що зараз на субсидію можуть подавати всі громадяни майже без обмежень.**

Порядок надання субсидії з 1 травня 2015 року пояснює [сайт Броварської міської ради](http://www.brovary.kiev.ua/uvaga-novii-poryadok-nadannya-zhitlovo%D1%97-subsid%D1%96%D1%97-z-01-travnya-2015-roku-0):

> З 01 травня 2015 року набирає чинності постанова Кабінету Міністрів України від 28.02.2015 року № 106 «Про удосконалення порядку надання житлових субсидій», якою запроваджуються спрощені умови отримання субсидії на оплату житлово-комунальних послуг, **зокрема:**
> 
> - подача лише двох документів - заяви та декларації;
> - скорочена форма заяви та декларації (лише одна сторінка кожна);
> - термін дії субсидії - 12 місяців, а не опалювальний сезон;
> - автоматичне подовження нарахування субсидій на наступний рік;
> - можливість надіслати документи поштою.
> 
> **Субсидія призначається:**
> 
> - одному з членів домогосподарства, на якого відкриті особові рахунки по оплаті житлово-комунальних послуг за місцем реєстрації;
> - особі, яка не зареєстрована, але фактично проживає у житловому приміщенні на підставі договору найму житла і на яку відкрито особові рахунки із оплати житлово-комунальних послуг.
> 
> **Знято наступні обмеження при оформленні субсидії:**
> 
> - щодо майнового стану (окрім одноразової покупки понад 50 тисяч гривень);
> - щодо наявності у складі домогосподарства осіб працездатного віку, які не працюють, не навчаються і не перебувають на обліку як безробітні;
> - щодо здачі в найм житлового приміщення особами, які оформлюють субсидію.
> 
> До органу соціального захисту населення заявником, на якого відкриті особові рахунки по сплаті житлово-комунальних послуг, буде подаватися лише заява та декларація. Всі додаткові документи будуть отримані органами соціального захисту населення у порядку обміну від Пенсійного фонду, Державної фіскальної служби та ін.
> 
> Слід зауважити, що для сімей, які сьогодні одержують субсидії (в опалювальний період 2014-2015 років) передбачається автоматичне призначення субсидії на новий термін без необхідності надання нового пакету документів та звернення до органів соціального захисту населення.
> 
> [З Р А З О К заяви про призначення житлової субсидії](https://onedrive.live.com/redir?resid=72571393d4771099!2993&authkey=!AOGPEmektHoCnpQ&ithint=file%2cdoc) 
> 
> [З Р А З О К декларації про доходи і витрати осіб, які звернулися за призначенням житлової субсидії](https://onedrive.live.com/redir?resid=72571393d4771099!2994&authkey=!AN-YXg8lwMVK5vA&ithint=file%2cdoc)
> 
> [Порядок заповнення заяви про призначення житлової субсидії (з 01.05.2015р.)](https://onedrive.live.com/redir?resid=72571393d4771099!2995&authkey=!AOBcMSR5UicAJeo&ithint=file%2cdoc)
> 
> [Порядок заповнення декларації про доходи і витрати осіб, які звернулися за призначенням житлової субсидії (з 01.05.2015р.)](https://onedrive.live.com/redir?resid=72571393d4771099!2996&authkey=!AGswnAiXoE7G1PA&ithint=file%2cdoc)
