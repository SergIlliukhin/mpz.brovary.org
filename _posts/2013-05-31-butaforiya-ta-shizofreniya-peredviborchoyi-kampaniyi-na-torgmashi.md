---
title: "Бутафорія та шизофренія передвиборчої кампанії на Торгмаші"
date: 2013-05-31
author: 
  username: "kachor"
  display_name: "Андрій Качор"
categories: 
  - "kolonka-avtora"
---

**[![bychara2](https://mpz.brovary.org/wp-content/uploads/2013/05/bychara2.jpg)](https://mpz.brovary.org/wp-content/uploads/2013/05/bychara2.jpg)Якщо хтось ще не знав, а може раптом забув: цієї неділі, 2 червня, вибори депутата міськради по 20-му округу на Торгмаші.**

За вакантне крісло броварського депутата реально змагатимуться лише дві людини: кандидат від Обєднаної опозиції, підтриманий «Батьківщиною», УДАРом та «Свободою» Володимир Опалько, та ставлениця влади, формально висунута від партії «Єдність», а насправді – креатура Партії регіонів – Оксана Мельник.

Ми [вже писали](https://mpz.brovary.org/bilshist-meshkantsiv-torgmashu-ne-znaye-hto-balotuyetsya-u-yihnomu-okruzi-do-miskradi/) про агітаційну кампанію, яка наразі проводиться на Торгмаші й припиниться вже завтра, в «день тиші». Аліна Дяченко [в своїй публікації](https://mpz.brovary.org/uzgodzheniy-opozitsioner-vs-direktorka-shkoli-finishna-pryama-viboriv-na-torgmashi/) детально дослідила передвиборчі методи та тези, котрими послуговуються кандидати, проте ті, хто не бував останніми днями на Торгмаші, навряд чи зможу відчути «дух» цієї кампанії.

Скажу чесно – це одна з найнудніших «передвиборок», які я бачив. Відсутня боротьба, відсутні пристрасті та і загалом – все якось занадто прісно. Єдиним «вогником» є те, як проводить свої «зустрічі з виборцями» кандидатка від влади, директор ЗОШ №2 Оксана Мельник.

На Мельник працює увесь адмінресурс. На її зустрічі ходить мало не все управління освіти, а ще – комунальники на чолі з цілим начальником управління ЖКГ. Цей контингент, фактично, складає ядро «прихильників» Мельник, і саме з ними Мельник «зустрічається» щоразу в різних місцях. Як це виглядає на практиці краще видно в цьому коротенькому відео. Приємного перегляду і робіть висновки! До зустрічі на виборчих дільницях! ;)

<iframe src="https://www.youtube.com/embed/n3mHrLcq_r4" height="315" width="420" allowfullscreen frameborder="0"></iframe>
