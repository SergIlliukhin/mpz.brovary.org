---
title: "Черговий незаконний паркан пав під натиском броварчан! - ВІДЕО"
date: 2013-05-29
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "virubka-derev"
  - "vozzyednannya"
  - "demontazh"
  - "dereva"
  - "zeleni-nasadzhennya"
  - "zrizannya-derev"
  - "parkan"
  - "torgivelniy-kiosk"
coverImage: "wp-content/uploads/2013/05/IMG_0372_resize.jpg"
---

[![IMG_0372_resize](https://mpz.brovary.org/wp-content/uploads/2013/05/IMG_0372_resize.jpg)](https://mpz.brovary.org/wp-content/uploads/2013/05/IMG_0372_resize.jpg)**28 травня мешканці багатоповерхівки за адресою вул. Возз’єднання, 7 організовано демонтували незаконно встановлений [будівельний паркан](https://mpz.brovary.org/nevidomi-zrubali-kilka-derev-po-vul-vozz-yednannya-shhob-zbuduvati-na-yih-mistsi-apteku/), який кілька тижнів тому з’явився на їхній прибудинковій території.** За отриманою інформацією, на цьому місці планувалось звести ще один МАФ, котрі останнім часом «розплодились» у Броварах і продовжують дивним чином з’являтись у найнесподіваніших місцях, створюючи мешканцям купу незручностей, псуючи зовнішній вигляд міста, а інколи – наражаючи людей на небезпеку. Про те, що даний паркан встановлено без дозвільних документів кількома днями раніше підтвердили і у відділі благоустрою.

<iframe src="http://www.youtube.com/embed/qPacriIoq68" height="315" width="420" allowfullscreen frameborder="0"></iframe>

Відтак мешканці навколишніх будинків, не сподіваючись на реакцію влади на самовільне будівництво, за підтримки броварської організації партії УДАР Віталія Кличка та районного осередку партії "Свобода" практично голіруч демонтували будівельний паркан. Частини паркану були акуратно складені через дорогу, а територія, де планувалось незаконне будівництво – прибрана. На превеликий жаль, ніщо вже не зможе повернути багаторічні дерева, які росли на цьому місці поки їх не спиляли будівельники. Проте принаймні місця для прогулянок на свіжому повітрі у мешканців цього району поки буде трошки більше!
