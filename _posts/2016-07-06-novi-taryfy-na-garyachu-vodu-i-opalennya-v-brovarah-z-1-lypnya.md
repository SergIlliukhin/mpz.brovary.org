---
title: "Нові тарифи на гарячу воду і опалення в Броварах з 1 липня"
date: 2016-07-06
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "garyacha-vodi"
  - "komunalni-tarifi"
  - "kp-brovaryteplovodoenergiya"
  - "novini"
  - "opalennya"
coverImage: "wp-content/uploads/2016/07/Zanotuyte_Novi_tarifi_na_garyachu_vodu_ta_opalennya_1_2016_05_10_05_21_10.jpeg"
---

**Підвищені вдвоє тарифи на гарячу воду та опалення офіційно затверджені, вони незначно відрізняються від прогнозованих. З 1 липня броварчани будуть сплачувати за послуги КП "Броваритепловодоенергія" за новими тарифами.**

Нацкомісія постановою №1101 від 9 червня 2016 р., [яка оприлюднена на офіційному сайті НКРЕКП](https://www.nerc.gov.ua/?news=5202), затвердила нові тарифи на гарячу воду і опалення для підприємств тепловодопостачання по Україні з 1 липня 2016 р.,  зокрема і для КП «Броваритепловодоенергія». Про це [повідомляє](http://brovteplo.com.ua/node/230) також адміністрація броварського комунального підприємства на офіційному сайті. З 1 липня КП буде надавати послуги за такими тарифами:

- **1233,01 грн** за 1 Гкал (для населення з будинковими приладами обліку тепла)
- **29,19 грн** за 1 кв.м (для населення без приладів обліку теплоенергії)
- **73,37 грн** за 1 м.куб. гарячої води (для населення з рушникосушками)
- **67,82 грн** за 1 м.куб. гарячої води (для населення без рушникосушок).

Слід згадати, що в травні НКРЕКП вже публікувала [прогнозовані тарифи](https://mpz.brovary.org/v-brovarah-vdvichi-zrostut-taryfy-na-garyachu-vodu-ta-opalennya-natskomisiya/), які незначно відрізнялися від офіційно затверджених у червні. Також нагадаємо, що в Броварах до 1 липня діяли наступні тарифи:

- **627,36 грн** за 1 Гкал (для населення з будинковими приладами обліку тепла)
- **14,85 грн** за 1 кв.м (для населення без приладів обліку теплоенергії)
- **39,38 грн** за 1 куб.м гарячої води (для населення з рушникосушками)
- **36,53 грн** за 1 куб. м гарячої води (для населення без рушникосушок)

Про структуру тарифів на послуги КП «Броваритепловодоенергія», тобто що саме входить в ціну послуги, можна дізнатись із [додатку № 58](http://brovteplo.com.ua/sites/default/files/%20%D0%B4%D0%BE%20%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8%201101.PDF), який опубліковано на сайті комунального підприємства. З документу видно, що ціна 1 Гкал у **1233,01 грн** сформована наступним чином: собівартість тепла - **1017,18 грн**, витрати разом - **10,33 грн** і ПДВ - **205,5 грн**.
