---
title: "В адмінбудинку на Майдані Свободи знайшли й знешкодили вибухівку?"
date: 2014-12-01
author: 
  username: "pravoZnaty"
  display_name: "Маєш право знати"
tags: 
  - "adminbudinok"
  - "brovary"
  - "budivlya"
  - "vibir-redaktsiyi"
  - "vibuhivka"
  - "zaminuvannya"
  - "klimenko"
  - "militsiya"
  - "nachalnik-militsiyi"
  - "novini"
---

**[![DSC_1410](https://mpz.brovary.org/wp-content/uploads/2014/12/DSC_1410.jpg)](https://mpz.brovary.org/wp-content/uploads/2014/12/DSC_1410.jpg)Сьогодні в обід до броварських правоохоронців надійшла інформація про замінування будівлі Броварської міської ради.  Близько 13:00 очевидці повідомили "Маєш право знати", що будівлю по вул. Гагаріна, 15 оточили працівники міліції, навколо приміщення розтягнули загороджувальні стрічки, поруч перебували працівники МНС та пожежні автомобілі. Всередині приміщення працювали співробітники науково-дослідного експертно-криміналістичного центру.**

[![DSC_1347](https://mpz.brovary.org/wp-content/uploads/2014/12/DSC_1347.jpg)](https://mpz.brovary.org/wp-content/uploads/2014/12/DSC_1347.jpg)

[![DSC_1352](https://mpz.brovary.org/wp-content/uploads/2014/12/DSC_1352.jpg)](https://mpz.brovary.org/wp-content/uploads/2014/12/DSC_1352.jpg)

Вже за кілька хвилин з’явилась інформація про замінування ще однієї будівлі в центрі міста: новий адмінбудинок, що на Майдані Свободи, також був оточений правоохоронцями, а присутніх всередині працівників попросили терміново покинути приміщення.

\[caption id="attachment\_31405" align="aligncenter" width="600"\][![DSC_1374](https://mpz.brovary.org/wp-content/uploads/2014/12/DSC_1374.jpg)](https://mpz.brovary.org/wp-content/uploads/2014/12/DSC_1374.jpg) Евакуйовані працівники адмінбудинку на Майдані Свободи\[/caption\]

Пізніше з’ясувалось, що на третьому поверсі будівлі виявили целофановий пакет з дротами, що зовні був схожий на саморобний вибуховий пристрій. За попередньою інформацією, вибухівку встигли знешкодити.

[![DSC_1410](https://mpz.brovary.org/wp-content/uploads/2014/12/DSC_1410.jpg)](https://mpz.brovary.org/wp-content/uploads/2014/12/DSC_1410.jpg)

[![DSC_1358](https://mpz.brovary.org/wp-content/uploads/2014/12/DSC_1358.jpg)](https://mpz.brovary.org/wp-content/uploads/2014/12/DSC_1358.jpg)

[![DSC_1393](https://mpz.brovary.org/wp-content/uploads/2014/12/DSC_1393.jpg)](https://mpz.brovary.org/wp-content/uploads/2014/12/DSC_1393.jpg)

Як розповіли "Маєш право знати" власні джерела, інформація про мінування адміністративних будівель надійшла з інтервалом приблизно в 5 хвилин одразу в кілька міст Київщини: окрім Броварів аналогічні повідомлення нібито були отримані у Білій Церкві та Ставищі.

\[caption id="attachment\_31413" align="aligncenter" width="600"\][![DSC_1414](https://mpz.brovary.org/wp-content/uploads/2014/12/DSC_1414.jpg)](https://mpz.brovary.org/wp-content/uploads/2014/12/DSC_1414.jpg) Начальник Броварського міськвідділу міліції Микола Клименко\[/caption\]

Присутній поблизу замінованих будівель кореспондент «Маєш право знати» Тарас Шако поспілкувався з начальником броварського міськвідділу міліції Миколою Клименком, котрий повідомив, що на даний момент працівникам виконкому нічого не загрожує. Також начальник міліції попросив не сіяти паніку, щоб не грати на руку зловмисникам, та запевнив, що офіційна інформація щодо цього інциденту буде повідомлена вже за кілька днів.

> «Маєш право знати» пильно стежитиме за розвитком подій та оперативно інформуватиме своїх читачів про розвиток ситуації.

**Фото - Марії Придьми**
