---
title: "На суботник в «Приозерному» броварчан запрошують на спеціальному сайті"
date: 2014-04-03
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
coverImage: "wp-content/uploads/2014/04/17d9a2605e491efb9cfa66b1f30ab8c2.jpg"
---

**[![be6f2b8848f6ffd85a628a7774c48d8a](https://mpz.brovary.org/wp-content/uploads/2014/04/be6f2b8848f6ffd85a628a7774c48d8a.jpg)](https://mpz.brovary.org/wp-content/uploads/2014/04/be6f2b8848f6ffd85a628a7774c48d8a.jpg)Переможна хода весни спонукає броварчан [не зупинятися на досягнутому](https://mpz.brovary.org/tsiyeyi-suboti-brovarchani-planuyut-pribrati-zhitloviy-masiv-a-nastupnoyi-vzyatis-za-chistotu-v-lisi/) в плані очищення міста після зими, розвинути успіх минулого тижня і освоїти суботниками вже нові території. 5 квітня об 11:00 людей закликають  вийти на прибирання парку «Приозерний, що на Пекарні.**

Для мешканців цього мікрорайону парк і озеро на його території – улюблене місце відпочинку. Тож прибирають «Приозерний» щовесни, а цього року вирішили підійти до справи з усією відповідальністю та долучивши до процесу ще й… інтернет-технології. Місцевий активіст **Олександр Тарасов** створив [цілий веб-сайт](https://ozero.cobat.com.ua/), присвячений парку «Приозерному». Там він виклав анонсуючу інформацію щодо суботнику, розробив презентацію, як на його думку можна облагородити територію парку та підтримувати в належному стані озеро.

[![1979114619df6379af212d648a6c4dab](https://mpz.brovary.org/wp-content/uploads/2014/04/1979114619df6379af212d648a6c4dab.jpg)](https://mpz.brovary.org/wp-content/uploads/2014/04/1979114619df6379af212d648a6c4dab.jpg)

Крім іншого, Олександр записав та опублікував на сторінках сайту і власне відео звернення, в якому закликає броварчан продемонструвати свій патріотизм не на словах, а на ділі, і зробити добру справу для свого міста – прибрати парк.

<iframe src="//www.youtube.com/embed/2ks9oS2N7UA" height="315" width="560" allowfullscreen frameborder="0"></iframe>

Нагадаємо, що минулих вихідних за ініціативи Броварської Народної Ради броварчани організували відразу шість суботників, прибравши сміття в різних точках нашого міста. Цими ж вихідними активісти хочуть сфокусуватись на «Приозерному», прибрати поруч з ним лісосмугу та попрацювати на лісництві неподалік вулиці Черняховського.
