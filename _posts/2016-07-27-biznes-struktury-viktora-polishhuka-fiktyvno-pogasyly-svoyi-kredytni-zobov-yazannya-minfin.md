---
title: "Бізнес-структури Віктора Поліщука фіктивно погасили свої кредитні зобов’язання, – «Мінфін»"
date: 2016-07-27
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "bank"
  - "brovary"
  - "groshi"
  - "koruptsiya"
  - "kradizhka"
  - "myhajlivskyj"
  - "novini"
  - "oborudki"
  - "polishhuk"
---

**«Альянс новобуд», «Інтер-Профіт», «Алекса Групп» та інші компанії, пов’язані із бізнесом олігарха Віктора Поліщука, задіяні в схемах з кредитними зобов’язаннями перед «Банком Михайлівським». Про це** [**йдеться**](http://minfin.com.ua/2016/07/21/22223376/) **на порталі «Мінфін». Операції здійснювали** **безпосередньо перед введенням тимчасової адміністрації у фінансовій установі. Погашення кредитів відбулось без реальної сплати коштів, лише шляхом запису в бухгалтерських документах. В цілому таким чином із-під застави вивели забезпечення за раніше виданими реальними кредитами на 2,6 млрд. грн.** **Про це** [**розповіли**](http://www.fg.gov.ua/not-paying/liquidation/171-pat-bank-mykhaylivskyy/5053-skhemy-z-vydacheiu-ta-pohashenniam-kredytiv-u-pat-bank-mykhailivskyi-zdiisniuvalys-bez-koshtiv-a-vykliuchno-zapysamy-u-bukhhalterskykh-dokumentakh) **у Фонді гарантування вкладів фізичних осіб.**

Як зазначають у фонді, 19 травня цього року «Банк Михайлівський» нібито видав незабезпечені кредити семи фіктивним фірмам на суму **899 млн. грн**. Гроші, яких у достатній кількості в банку просто немає на рахунках, «переводять» лише на папері. Таким чином фінансова установа порушила як внутрішні документи, так і нормативи Національного банку України.

_Сюжет «Bihus.info» про оборудки в «Банку Михайлівському»_

<iframe src="https://www.youtube.com/embed/nOBirEIpX-c" width="560" height="315" frameborder="0" allowfullscreen="allowfullscreen"></iframe>

Після цього фіктивні компанії переводять ці кошти до двох товариств із обмеженою відповідальністю – «Ініціатива груп» і «Профіт Юніон». Як з’ясували в «Мінфіні», обидві фірми заснували кримчани. Першу – Антон Лавренко, другу – Максим Куклін. Ці компанії, - вказують у Фонді гарантування вкладів фізичних осіб, - перерахували кошти на погашення заборгованості реальних позичальників «Банку Михайлівського». Таким чином з-під застави було виведено забезпечення за раніше виданими реальними кредитами на **2,6 млрд. грн**.

Видання «Мінфін» наводить перелік із **14** позичальників, які завдяки вказаній схемі погасили свої кредитні зобов’язання. Серед них, - ідеться в повідомленні, - не всі, але багато хто, прямо пов’язані із **Віктором Поліщуком** або менеджментом «Банку Михайлівського».

Серед них є фірми, прямо пов’язані із Броварами. Компанія **«Інтер-Профіт»** була задіяна в [схемі із відчуження 95 гектарів земель](https://mpz.brovary.org/rik-radio-abo-zemli-groshi-dva-sudi-brovarska-tragikomediya-na-dvi-diyi/) державного підприємства «Броварський радіопередавальний центр». У свою чергу **«Альянс новобуд»** є одним із найбільших забудовників нашого міста, а **«Алекса Групп»** - [підрядник](http://l-kvartal.com.ua/ua/about/genpodryadchik/) «Альянс Новобуду», саме ці компанії [будують](http://l-kvartal.com.ua/ua/about/zastroyshchik/) ЖК "Лісовий квартал" та "Зелений квартал" у Броварах. Ці фірми належать або пов’язані із бізнесом Віктора Поліщука.

_Компанії-позичальники (за даними Мінфіну):_

\[table\]

| **Компанія** | **Засновник** | **Зв'язок із «Михайлівським»** |
| --- | --- | --- |
|  |  |  |
| Эст-Ком | Александр Юречко | Прославился на форумах как продавец кондиционеров. Основал ООО «Империал», продающее кондиционеры |
| Альянс новобуд | Анна Богуш, КУА «Сити Кэпитал» | **Компания зарегистрирована в МФЦ «Гулливер» Виктора Полищука. В состав собственников КУА входила Анна Шевченко. Она была одним из учредителей ООО «Экосипан», которому принадлежит банк «Михайловский»** |
| Микрокредитный центр БМ | Лига Компани | **Один из собственников «Лига компани» Сергей Бреснев был основателем «Экосипана»** |
| Технополис 15 | Диеса | **Директор «Диесы» Сергей Цыбульский руководит сетью «Эльдорадо» Виктора Полищука** |
| Александрия | Ирина Шевченко | **зарегистрировано в многофункциональном центре «Гулливер», директор Бакуменко Владимир Анатольевич, соучредитель ООО «Экосипан»** |
| Альянс транссервис | Анастасия Тимченко |  |
| [Арма](http://minfin.com.ua/insurance/company/arma-ic/) факторинг | Евгений Кабаков |  |
| Фаэтон Групп | Евгений Кабаков |  |
| Интер-Профит | Анатолий Гунько, Александр Мазур | **Собственник земли в Броварах. На этом участке фирма Виктора Полищука «Техэнерготрейд» собиралась строить склад и фармацевтический завод** |
| Лизинговая компания «Эльдорадо» | Диеса, кипрский офшор Potneff Enterprises | **Директор «Диесы» Сергей Цыбульский руководит сетью «Эльдорадо» Виктора Полищука** |
| Транс-Логистик | Виктор Полищук, его жена Лилия Резвая, Юрий Гриб (младший бизнес-партнер брата Виктора Медведчука) |  |
| Алекса-Групп | Юрий Мавродиев | **подрядчик «Альянс –новобуд»** |
| 3Д Транс | Александр Сюравчик |  |

\[/table\]

Водночас, олігарх був співвласником і визнаного неплатоспроможним «Банку Михайлівського». Однак, за інформацією ЗМІ, [вийшов із власників](https://www.youtube.com/watch?v=nOBirEIpX-c) за день до фінальних оборудок у фінансовій установі. Варто зазначити, що [у ЗМІ](https://www.youtube.com/watch?v=l4ZB4qN1qiQ) відповідальність за оборудки в «Банку Михайлівському» покладають не лише на власників фінансової установи, а й на керівництво Національного банку України. Зокрема, журналісти [вказують](https://www.youtube.com/watch?v=nOBirEIpX-c): роки нечесної та ризикової діяльності «Банку Михайлівського» відбувались просто під наглядом Нацбанку. А останні півроку в неплатоспроможному тепер банку особисто сидів куратор НБУ.
