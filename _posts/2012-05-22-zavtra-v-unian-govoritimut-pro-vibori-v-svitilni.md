---
title: "Завтра в УНІАН говоритимуть про вибори в Світильні"
date: 2012-05-22
author: 
  username: "pravoZnaty"
  display_name: "Маєш право знати"
tags: 
  - "novini"
---

[![](https://mpz.brovary.org/wp-content/uploads/2012/05/unian1.jpg "уніан")](https://mpz.brovary.org/wp-content/uploads/2012/05/unian1.jpg)У середу, _**23 травня, об 11.30,**_ в інформаційному агентстві УНІАН (м. Київ, вул. Хрещатик, 4, конференц-зал) відбудеться **_прес-конференція на тему: «Порушення виборчими комісіями прав співробітників ЗМІ: традиція чи привід визнати вибори недійсними?»._** Про це йдеться в прес-анонсі, поширеному сьогодні громадською організацією «Громадський захист Київщини».

Учасники прес-конференції: - Роман Головенко – експерт з медіаправа інституту масової інформації; - Олексій Гордієнко – юрист, експерт з виборчого законодавства; - Павло Різаненко – голова ГО «Громадський захист Київщини»; - Наталя Соколенко – активіст руху «Стоп-цензурі».

«Передвиборча кампанія ще не стартувала, проте вже сьогодні ми стикаємось з фактами які ставлять під сумнів легітимність результатів майбутніх виборів», - говориться у прес-анонсі «Грози».

На рівні виборчих комісій в місцевих виборах порушуються основні засади виборчого процесу: прозорість і відкритість. Так, 18 травня цього року журналіст інформаційно-аналітичного тижневика «Громадський захист Київщини» Ольга Гагаріна рішенням комісії з виборів сільського голови с.Світильня була не допущена на засідання комісії. «Ми не сумніваємось, що цей випадок непоодинокий по всій країни і, на жаль, сприймається як звичайне явище. Щоб зламати цю прикру традицію, ми зафіксували дії виборчої комісії, надали їм юридичну оцінку та звертаємось до ЦВК з проханням забезпечити більш дієву підготовку членів виборчих комісій в аспекті взаємодії з засобами масової інформації», - стверджують організатори прес-конференції.

_Телефон для запитань: 067 507 5390 Денис Гнатюк. ГО "Громадський захист Київщини"_
