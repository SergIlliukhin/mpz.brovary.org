---
title: "Вдома у протигазах, або автопарковка замість \"чистого\" повітря на Черняховського"
date: 2013-09-11
author: 
  username: "veremchuk"
  display_name: "Ірина Веремчук"
categories: 
  - "kolonka-avtora"
tags: 
  - "brovary"
  - "veremchuk"
  - "sud"
  - "chernyahovskogo"
---

**[![протигаз](https://mpz.brovary.org/wp-content/uploads/2013/09/protigaz.png)](https://mpz.brovary.org/wp-content/uploads/2013/09/protigaz.png)«Надягти протигази!» - віддала команду Броварська міська рада мешканцям Броварів. Не подумайте, шановні читачі, що мова йде про успішно проведені військові навчання. Хоча мешканці будинків по вулиці Черняховського 25, 25-Б, 23-В  протягом вже 11 місяців перебувають у стані підвищеної боєготовності.**

Справа в тому, що територія навколо цих будинків виявилася ласим шматком для підприємливих ділків з мерії. Чиновники прийняли рішення [звести платну автостоянку на близько 300 паркомісць на місці полоси зеленої смуги шумо-газо відводу](https://mpz.brovary.org/zhiteli-bagatopoverhivki-na-chernyahovskogo-zashipuvali-dereva-na-mistsi-yakih-vlada-hoche-zrobiti-avtoparkovku/), яка межує зі трасою Київ-Санкт-Петербург (вул. Київська) поблизу ТРЦ «Термінал».

> На сайті Броварської міської ради та в ЗМІ чиновники постійно звітують про «виконання доручень Президента України щодо вирішення актуальних проблем регіону, зокрема реалізацію програми «Київщина без окраїн», мета якої - перетворення Київщини на територію економічного зростання та інтенсивного розвитку соціальної сфери» - цитата з сайту від 03.09.2013р.

Мабуть , саме знищення зелених насаджень та використання цих територій під комерційні об’екти (МАФи) та паркінги і є, з точки зору місцевої влади, «економічнім зростанням та покращенням».

> «Крім того, за результатами обговорення оперативної наради дано ряд **прокольни****х** доручень відповідним відділам та службам, у т.ч. стосовно взаємодії регіональних установ органів держаної влади та організацій, що забезпечують життєдіяльність міста із структурними підрозділами Броварської міської ради» - цитата з сайту від 03.09.13.

Броварська міська рада дійсно демонструє завидну злагодженість і взаємодію, коли мова йде про захист їх власних інтересів.

Марними виявилися спроби бодай щось отримати від міської санстанції, міського відділу архітектури, міської прокуратури, від депутата нашого округу, котрий повинен захищати жителів цього району, а не навпаки...

Мешканцям будинків так і не вдалося роздобути план прибудинкової території ні в одній структурі, починаючи від Адміністрації алюмінієвого заводу, який був забудовником, і закінчуючи міським відділом архітектури, навіть на запит суду в рамках позову цей документ не було знайдено. План прибудинкової території «хутко зник» у всіх його примірниках, ніби його й не було.

Та, мабуть, і Броварській міськрайонний суд теж є «структурним підрозділом» Броварської міської ради.

У цьому 4 вересня 2013 року змогли переконатися жителі наших будинків. Суд не прийняв до уваги жоден наш законний аргумент. На розгляд судді були надані численні експертні висновки: екологічні та шумові експертизи в різні пори року, які ми таки отримали, звернувшись до районних, обласних, державних екологічних інспекцій. Відповідно до цих висновків, всі показники досягають критичної відмітки. А кількість діоксиду азоту взагалі перевищує норму в півтора рази і є отрутою, яка викликає ураження крові, пригнічує нервову систему, подразнює дихальні шляхи, що може призвести до розвитку токсичного набряку легень.

[![Висновок якості повітря Черняховського 1](https://mpz.brovary.org/wp-content/uploads/2013/09/Visnovok-yakosti-povitrya-CHernyahovskogo-1.jpg)](https://mpz.brovary.org/wp-content/uploads/2013/09/Visnovok-yakosti-povitrya-CHernyahovskogo-1.jpg)[![Висновок якості повітря Черняховського 2](https://mpz.brovary.org/wp-content/uploads/2013/09/Visnovok-yakosti-povitrya-CHernyahovskogo-2.jpg)](https://mpz.brovary.org/wp-content/uploads/2013/09/Visnovok-yakosti-povitrya-CHernyahovskogo-2.jpg)

[![Висновок щодо рівня шуму Черняховського 1](https://mpz.brovary.org/wp-content/uploads/2013/09/Visnovok-shhodo-rivnya-shumu-CHernyahovskogo-1.jpg)](https://mpz.brovary.org/wp-content/uploads/2013/09/Visnovok-shhodo-rivnya-shumu-CHernyahovskogo-1.jpg)[![Висновок щодо рівня шуму Черняховського 2](https://mpz.brovary.org/wp-content/uploads/2013/09/Visnovok-shhodo-rivnya-shumu-CHernyahovskogo-2.jpg)](https://mpz.brovary.org/wp-content/uploads/2013/09/Visnovok-shhodo-rivnya-shumu-CHernyahovskogo-2.jpg)

Згідно з статтею 50 Конституції України кожен має право на безпечне для життя і здоров'я довкілля та на відшкодування завданої порушенням цього права шкоди. Кожному гарантується право вільного доступу до інформації про стан довкілля, про якість харчових продуктів і предметів побуту, а також право на її поширення.

Тож, мешканці будинків, яких з усіх боків осідають голодні до наживи ділки, готові боротися за чисте повітря для себе і своїх дітей та для свого майбутнього.

Далі буде!
