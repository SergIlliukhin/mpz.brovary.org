---
title: "Броварські депутати знехтували вимогами виборців та не підтримали Євромайдан"
date: 2013-12-27
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "yevromaydan"
  - "rezolyutsiya"
  - "simutin"
  - "sesiya"
---

[![plakat3](https://mpz.brovary.org/wp-content/uploads/2013/12/plakat3.jpg)](https://mpz.brovary.org/wp-content/uploads/2013/12/plakat3.jpg)**26 грудня під час 41-ої позачергової сесії міської ради (скликаної за кілька годин до її початку), броварські депутати в своїй більшості не підтримали вимоги Євромайдану.**

Так, на розгляд броварських обранців було винесено резолюцію, прийняту броварською громадою на Народному Віче 21 грудня. Однак броварські депутати спочатку не погодилися додати питання про резолюцію до порядку денного, а потім – не підтримали її ухвалення у питанні «Різне» - наприкінці сесії «ударівець» Роман Сімутін таки виголосив її текст перед депутатами.

<iframe src="//www.youtube.com/embed/PcXdWPBv52M" height="480" width="640" allowfullscreen frameborder="0"></iframe>

"Вчора депутати мали реальну можливість засвідчити, що в них поки не атрофовані почуття гідності та совісті, вчора вони мали реальний шанс почати життя з нової сторінки, та висловити свою підтримку українському народу, великою мірою перекресливши той негатив, ті плями на власній репутації, які вони заробили протягом трьох років своєї каденції.

Проте цим шансом броварські депутати не скористалися.  Українці терплячі і не бездушні, вони можуть пробачити злодія, брехуна, міліціонера, суддю, але ніколи не вибачають того, хто зрадив власний народ", - прокоментував голосування лідер броварського УДАРу **Роман Сімутін.**
