---
title: "Прибирання озера в парку: дайвери знайшли на дні автомобільні покришки та склянки - ФОТО"
date: 2017-06-06
author: 
  username: "tkachuk"
  display_name: "Вікторія Ткачук"
categories: 
  - "hromada"
  - "aktsiyi-zahodi"
tags: 
  - "lets-do-it"
  - "aktsiya"
  - "brovary"
  - "vibir-redaktsiyi"
  - "volonteri"
  - "dajver"
  - "eko-brovary"
  - "mizhnarodnyj-den-ochyshhennya-vodojm"
  - "novini"
  - "ochyshhennya-ozera"
  - "park-peremoga"
  - "smittya"
---

**В суботу, 3 червня, в рамках Міжнародного дня очищення водойм водолази та активісти зібрались у броварському парку "Перемога", щоб допомогти вільно “дихати” місцевому озеру. Володимир Редька зі своїми друзями-дайверами, ГО “ЕКО-Бровари” та “Let's do it, Ukraine” спільно організували екологічну акцію по очищенню дна водойми в парку. Захід тривав близько 5 годин, впродовж яких професіоналам на березі допомагали діти та небайдужі мешканці міста. Найбільш активні броварчани отримали медалі та іменні грамоти.**

[Підготовку](https://mpz.brovary.org/volonter-dajver-zaklykav-brovarchan-pryyednatysya-ochyshhennya-ozera-u-parku-peremoga/) до заходу головний організатор **Володимир Редька** розпочав ще навесні з вирішення бюрократичних питань: отримання [дозволів](https://www.facebook.com/events/786093898221393/permalink/822703887893727/?action_history=null) на проїзд транспорту на територію парка та підтвердження своєї кваліфікації. Також за декілька днів дайвер власноручно розробив та зварив спеціальні сходи для безпечного входу водолазів в озеро.

\[caption id="attachment\_70958" align="aligncenter" width="600"\]![](https://mpz.brovary.org/wp-content/uploads/2017/06/Ochishennya_vodoym-48.jpg) Володимир Редька\[/caption\]

![](https://mpz.brovary.org/wp-content/uploads/2017/06/Ochishennya_vodoym-2.jpg)

В суботу, близько 9-ї ранку, активісти розпочали організаційні роботи. Біля колишньої станції човнів встановили палатку, в якій дайвери зберігали необхідне спорядження та речі. Периметр навколо відзначили спеціальною стрічкою. Над деревами розтягнули банер, а для привернення уваги броварчан вмикнули колонку з музикою. Для дітей були приготовані напої та солодощі.

[![](https://mpz.brovary.org/wp-content/uploads/2017/06/Ochishennya_vodoym-1.jpg)](https://mpz.brovary.org/wp-content/uploads/2017/06/Ochishennya_vodoym-1.jpg)

![](https://mpz.brovary.org/wp-content/uploads/2017/06/Ochishennya_vodoym-6.jpg)

![](https://mpz.brovary.org/wp-content/uploads/2017/06/Ochishennya_vodoym-8.jpg)

Паралельно частина активістів вирішила навести лад із нещодавно [посадженими деревами](https://mpz.brovary.org/brovarchany-vysadyly-v-parku-40-derev-foto/) біля озера. Люди прийшли з власними відрами та реманентом. **Олена Лахно** та **Анна Хмуренко,** засновниці **ГО “ЕКО-Бровари”,** були занепокоєні, що дерева можуть загинути через спекотне літо. Більше за все було шкода дерев, що [посадили](https://mpz.brovary.org/osoblyvi-dity-vysadyly-shhe-40-derev-u-parku-peremoga-foto/) діти з особливими потребами з "Мозаїки".

[![](https://mpz.brovary.org/wp-content/uploads/2017/06/Ochishennya_vodoym-_-3.jpg)](https://mpz.brovary.org/wp-content/uploads/2017/06/Ochishennya_vodoym-_-3.jpg)

_“Ми висаджували ці дерева та дуже сподівались на підтримку міста, що буде за ними якійсь догляд. Але, як бачимо, на сьогодні ніхто ними не опікується, крім нас. Ми намагаємося якнайчастіше приїджати поливати. Сьогодні також трошки вспорошили землю, прибрали зілля, полили. Але хотілося, щоб це було на рівні не тільки активістів, але й міста. Тому що дерева - це наше майбутне, наш кисень, наше повітря, наші легені,”_ - каже Олена Лахно.

![](https://mpz.brovary.org/wp-content/uploads/2017/06/Ochishennya_vodoym-5.jpg)

![](https://mpz.brovary.org/wp-content/uploads/2017/06/Ochishennya_vodoym-9.jpg)

![](https://mpz.brovary.org/wp-content/uploads/2017/06/Ochishennya_vodoym-23.jpg)

Власне, сам захід по очистці озера почався о 12:00. Спочатку до нього приєднувались здебільше користувачі Фейсбуку, які дізнались про подію з інтернету. Але згодом акція привернула увагу відпочиваючих у парку, більшість підходили та пропонували допомогу. Серед бажаючих допомогти було багато родин з дітьми.

![](https://mpz.brovary.org/wp-content/uploads/2017/06/Ochishennya_vodoym-16.jpg)

![](https://mpz.brovary.org/wp-content/uploads/2017/06/Ochishennya_vodoym-81.jpg)

![](https://mpz.brovary.org/wp-content/uploads/2017/06/Ochishennya_vodoym-21.jpg)

Деякі активісти проявили неабиякий креатив, створивши спеціальні засоби для очищення берега від водоростів: частина граблів кріпилась на міцну мотузку, що закидалась у воду.

![](https://mpz.brovary.org/wp-content/uploads/2017/06/Ochishennya_vodoym-54.jpg)

![](https://mpz.brovary.org/wp-content/uploads/2017/06/Ochishennya_vodoym-55.jpg)

![](https://mpz.brovary.org/wp-content/uploads/2017/06/Ochishennya_vodoym-66.jpg)

Потім траву, що витягли, допомагали пакувати у мішки.

![](https://mpz.brovary.org/wp-content/uploads/2017/06/Ochishennya_vodoym-69.jpg)

![](https://mpz.brovary.org/wp-content/uploads/2017/06/Ochishennya_vodoym-60.jpg)

![](https://mpz.brovary.org/wp-content/uploads/2017/06/Ochishennya_vodoym-52.jpg)

В цей час до занурення готувались дайвери **Володимир Редька** та **Ольга Оганесова**, а також підводний мисливець **Павло Олійник**. Спеціальні костюми складались із багатьох деталей та обладання, яке ретельно перевірялось.

![](https://mpz.brovary.org/wp-content/uploads/2017/06/Ochishennya_vodoym-20.jpg)

![](https://mpz.brovary.org/wp-content/uploads/2017/06/Ochishennya_vodoym-31.jpg)

![](https://mpz.brovary.org/wp-content/uploads/2017/06/Ochishennya_vodoym-32.jpg)

![](https://mpz.brovary.org/wp-content/uploads/2017/06/Ochishennya_vodoym-22.jpg)

Останнім кроком було закріплення важких 40-кілограмових балонів з повітрям, яких мало вистачити на 1,5-2 години. Після чого дайвери, під зацікавлені погляди дітлахів та броварчан, занурились на дно озера.

![](https://mpz.brovary.org/wp-content/uploads/2017/06/Ochishennya_vodoym-30.jpg)

![](https://mpz.brovary.org/wp-content/uploads/2017/06/Ochishennya_vodoym-33.jpg)

![](https://mpz.brovary.org/wp-content/uploads/2017/06/Ochishennya_vodoym-34.jpg)

![](https://mpz.brovary.org/wp-content/uploads/2017/06/Ochishennya_vodoym-35.jpg)

![](https://mpz.brovary.org/wp-content/uploads/2017/06/Ochishennya_vodoym-37.jpg)

Знайдене сміття дайвери складали у спеціальні мішки-сітки. Біля кожного дайвера тримав варту помічник, який забирав повні мішки.

![](https://mpz.brovary.org/wp-content/uploads/2017/06/Ochishennya_vodoym-59.jpg)

![](https://mpz.brovary.org/wp-content/uploads/2017/06/Ochishennya_vodoym-43.jpg)

![](https://mpz.brovary.org/wp-content/uploads/2017/06/Ochishennya_vodoym-42.jpg)

![](https://mpz.brovary.org/wp-content/uploads/2017/06/Ochishennya_vodoym-82.jpg)

![](https://mpz.brovary.org/wp-content/uploads/2017/06/Ochishennya_vodoym-83.jpg)

Найгабарітнішим сміттям, знайденим у озері, були автомобільні покришки. Володимир розказав, що колись бачив на дні озера навіть кабінки від оглядового колеса, що колись працювало у парку!

[![](https://mpz.brovary.org/wp-content/uploads/2017/06/Ochishennya_vodoym-41.jpg)](https://mpz.brovary.org/wp-content/uploads/2017/06/Ochishennya_vodoym-41.jpg)

![](https://mpz.brovary.org/wp-content/uploads/2017/06/Ochishennya_vodoym-39.jpg)

![](https://mpz.brovary.org/wp-content/uploads/2017/06/Ochishennya_vodoym-62.jpg)

[![](https://mpz.brovary.org/wp-content/uploads/2017/06/Ochishennya_vodoym-85.jpg)](https://mpz.brovary.org/wp-content/uploads/2017/06/Ochishennya_vodoym-85.jpg)

Більшість сміття складали пляшки. Особливо небезпечними були биті пляшки, одна з яких порізала пальця Володимиру, незважаючи на захисні рукавички.

[![](https://mpz.brovary.org/wp-content/uploads/2017/06/Ochishennya_vodoym-84.jpg)](https://mpz.brovary.org/wp-content/uploads/2017/06/Ochishennya_vodoym-84.jpg)

Володимир розповідає про стан паркового озера: _“На дні дуже багато мулу, складно знайти сміття. Багато розбитих пляшок, скла, місцями автомобільні покришки, які ми дістали недалеко від берега, метрах в 10-ти. Багато фауни на дні озера: раки, щука, карась, окунь, біла риба. Багато мідій, що говорить про те, що озеро не до кінця забруднене, воно ще живе. Але, на жаль, є байдужі люди, які кидають в нього сміття. Треба більше акцентувати увагу на тому, щоб воно було чистіше, робити ці заходи по його очищенню, не тільки нашими зусиллями, а й місцевої влади”._

![](https://mpz.brovary.org/wp-content/uploads/2017/06/Ochishennya_vodoym-56.jpg)

Ольга Оганесова, тендітна дівчина-дайвер, яка разом із Володимиром вже брала участь в очищенні [озера Міністерське](https://uk.wikipedia.org/wiki/%D0%A0%D0%B5%D0%B4%D1%8C%D0%BA%D0%B8%D0%BD%D0%B5_%D0%BE%D0%B7%D0%B5%D1%80%D0%BE_\(%D0%9A%D0%B8%D1%97%D0%B2\)) у Києві, теж засвідчила, що дно озера у Броварах дуже важко чистити через мул: _“Зверху йде шар до півметра трави, як мох, наче килим. І сміття знаходиться між цим мхом та мулом. Щоб його знайти, потрібно руки туди запускати та шукати навпомацки. А таких "галявинок", де пляшки видно, дуже мало. Я знаходила капці, платівки, диски, пляшки від алкогольних напоїв та дитячих соків, обгортки від насіння. На жаль, люди кидають в озеро все, що їм не потрібно”._

\[caption id="attachment\_71010" align="aligncenter" width="600"\]![](https://mpz.brovary.org/wp-content/uploads/2017/06/Ochishennya_vodoym-_-4.jpg) Ольга Оганесова\[/caption\]

![](https://mpz.brovary.org/wp-content/uploads/2017/06/Ochishennya_vodoym-_-1.jpg)

![](https://mpz.brovary.org/wp-content/uploads/2017/06/Ochishennya_vodoym-29.jpg)

![](https://mpz.brovary.org/wp-content/uploads/2017/06/Ochishennya_vodoym-58.jpg)

Павло Олійник, підводний мисливець, що чистив озеро в районі місточка та скульптури Русалоньки, вважає, якщо частіше проводити такі заходи, то буде кращий результат. _“Важко через те, що люди кидають багато битого скла. Серед пляшок знайшов навіпорожню склянку з “Бояришніком”, трошки риби, пару дохлих раків”,_ - ділиться враженнями Павло.

\[caption id="attachment\_70935" align="aligncenter" width="600"\]![](https://mpz.brovary.org/wp-content/uploads/2017/06/Ochishennya_vodoym-25.jpg) Павло Олійник\[/caption\]

![](https://mpz.brovary.org/wp-content/uploads/2017/06/Ochishennya_vodoym-28.jpg)

![](https://mpz.brovary.org/wp-content/uploads/2017/06/Ochishennya_vodoym-67.jpg)

![](https://mpz.brovary.org/wp-content/uploads/2017/06/Ochishennya_vodoym-51.jpg)

[![](https://mpz.brovary.org/wp-content/uploads/2017/06/Ochishennya_vodoym-61.jpg)](https://mpz.brovary.org/wp-content/uploads/2017/06/Ochishennya_vodoym-61.jpg)

[![](https://mpz.brovary.org/wp-content/uploads/2017/06/Ochishennya_vodoym-38.jpg)](https://mpz.brovary.org/wp-content/uploads/2017/06/Ochishennya_vodoym-38.jpg)

Занурення проводили в декілька етапів, кожен по 25 хв. Трава, що вкривала дно озера, заважала вільно рухатись водолазам.

![](https://mpz.brovary.org/wp-content/uploads/2017/06/Ochishennya_vodoym-40.jpg)

![](https://mpz.brovary.org/wp-content/uploads/2017/06/Ochishennya_vodoym-46.jpg)

![](https://mpz.brovary.org/wp-content/uploads/2017/06/Ochishennya_vodoym-65.jpg)

![](https://mpz.brovary.org/wp-content/uploads/2017/06/Ochishennya_vodoym-17.jpg)

Під час заходу найактивніші діти отримали медалі із символікою учасника акції по очищенню водойми та іменні грамоти.

![](https://mpz.brovary.org/wp-content/uploads/2017/06/Ochishennya_vodoym-10.jpg)

![](https://mpz.brovary.org/wp-content/uploads/2017/06/Ochishennya_vodoym-27.jpg)

![](https://mpz.brovary.org/wp-content/uploads/2017/06/Ochishennya_vodoym-70.jpg)

![](https://mpz.brovary.org/wp-content/uploads/2017/06/Ochishennya_vodoym-73.jpg)

![](https://mpz.brovary.org/wp-content/uploads/2017/06/Ochishennya_vodoym-75.jpg)

![](https://mpz.brovary.org/wp-content/uploads/2017/06/Ochishennya_vodoym-76.jpg)

![](https://mpz.brovary.org/wp-content/uploads/2017/06/Ochishennya_vodoym-78.jpg)

Після того, як частину озера було прибрано та зібрано багато мішків зі сміттям, активістів пригостили справжнім смачним пловом, приготованим у казані.

![](https://mpz.brovary.org/wp-content/uploads/2017/06/Ochishennya_vodoym-90.jpg)

![](https://mpz.brovary.org/wp-content/uploads/2017/06/Ochishennya_vodoym-91.jpg)

![](https://mpz.brovary.org/wp-content/uploads/2017/06/Ochishennya_vodoym-92.jpg)

В цей час комунальні служби склали зібране сміття у вантажівку.

![](https://mpz.brovary.org/wp-content/uploads/2017/06/Ochishennya_vodoym-93.jpg)

![](https://mpz.brovary.org/wp-content/uploads/2017/06/Ochishennya_vodoym-86.jpg)

[![](https://mpz.brovary.org/wp-content/uploads/2017/06/Ochishennya_vodoym-72.jpg)](https://mpz.brovary.org/wp-content/uploads/2017/06/Ochishennya_vodoym-72.jpg)

Місцевий депутат **Андрій Саук**, що є координатором “Let's do it, Ukraine”, відзначив медалями водолазів-волонтерів Володимира, Ольгу та Павла. На місці прибирання повісили пам'ятні таблички.

[![](https://mpz.brovary.org/wp-content/uploads/2017/06/Ochishennya_vodoym-7.jpg)](https://mpz.brovary.org/wp-content/uploads/2017/06/Ochishennya_vodoym-7.jpg)

\[caption id="attachment\_71008" align="aligncenter" width="600"\]![](https://mpz.brovary.org/wp-content/uploads/2017/06/Ochishennya_vodoym-_-2.jpg) Андрій Саук\[/caption\]

![](https://mpz.brovary.org/wp-content/uploads/2017/06/Ochishennya_vodoym-94.jpg)

”_Бачите, скільки ми знайшли сміття на дні озера, яке роками не прибиралося. Ми вважаємо, що влада має на екологічні проблеми в місті зважати трошки більше. Закликаємо долучатися до таких заходів, щоб показати, як це потрібно робити. Сподіваюсь, що наші чиновники побачать, що навіть малими силами можна зробити щось велике_”, - сказав Андрій Саук.

Олена Лахно також дуже задоволена тим, як пройшов захід. _“Щиро радує, що сьогодні тут багато молоді, багато дітей. Своїм прикладом ми показуєм їм, що ми справді можемо це зробити, бо все в наших руках”,_ - ділиться своїми враженнями активістка.

\[caption id="attachment\_70998" align="aligncenter" width="600"\]![](https://mpz.brovary.org/wp-content/uploads/2017/06/Ochishennya_vodoym-88.jpg) Олена Лахно\[/caption\]

![](https://mpz.brovary.org/wp-content/uploads/2017/06/Ochishennya_vodoym-89.jpg)

Наприкінці заходу Володимир Редька висловив подяку всім, хто взяв участь в акції, та поділився наступними планами: “_Зусиллями небайдужих людей ми трохи прибрали дно нашого озера, але роботи ще там багато. Я планую ще прибирати озеро, щоб завершити справу очищення дна. Потім буде наступний етап, про який ми поки не будемо розповідати, оскільки це буде сюрприз_”.

**Фото - авторки**
