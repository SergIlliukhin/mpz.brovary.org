---
title: "Земельна комісія міськради проголосувала за демонтаж «Кулиничів» у Броварах"
date: 2016-03-18
categories: 
  - "novyny"
tags: 
  - "azarov"
  - "brovary"
  - "vibir-redaktsiyi"
  - "demontazh"
  - "kulynychi"
  - "miskrada"
  - "mysyk"
  - "novini"
---

**Сьогодні, 18 березня під час засідання земельної комісії Броварської міської ради розглядалося питання щодо незаконного встановлення у 2012-му році низки МАФів, у яких потім відкрилися магазини-кафе швидкого харчування «Кулиничі».**

Під час засідання комісії були присутні представники «Кулиничів», які продемонстрували депутатам звернення на ім’я «голови міськради», написане російською мовою.  У зверненні підприємці просили узаконити МАФи, самовільно встановлені 4 роки тому.

Депутати, що прийшли на комісію звернули увагу на те, що «Кулиничі» за одну ніч встановили свої МАФи по всьому місту без жодних дозволів на це та в порушення мораторію на встановлення МАФів, що діє у Броварах. Окрім того, протягом усього цього часу «Кулиничі» не сплачували в міській бюджет жодної гривні за користування міською землею.

З огляду на це земельна комісія у повному складі проголосувала за демонтаж незаконно встановлених «Кулиничів» на всій території Броварів. Рішення підтримали усі депутати-члени земельної комісії: **Володимир Опалько** («Солідарність»), **Андрій Василенко** («Самопоміч»), **Петро Бабич** (УКРОП), **Вадим Андрієвський** («Радикальна партія Ляшка»), **Олександр Резнік** («Батьківщина») та **Василь Кочубей** (позафракційний, голова комісії).

У зв’язку з відповідним рішенням комісії та зважаючи на незаконне встановлення даних МАФів, «Кулиничі» найближчим часом зобовязані демонтувати спеціалісти спецвідділу за благоустроєм міста під голосування т.в.о. начальника відділу **Олега Єжакова.**

Нагадаємо, що за повідомленням ЗМІ корпорація "Кулиничі" належать екс-регіоналам **Олександру Мисику** та **Олексію Азарову** - сину колишнього глави уряду за часів президенства **Віктора Януковича Миколи Азарова.**
