---
title: "28 ідей за два дні: броварчани «інвестували» вихідні у проекти по розвитку міста - ФОТОРЕПОРТАЖ"
date: 2015-03-23
categories: 
  - "aktsiyi-zahodi"
tags: 
  - "infrastruktura"
  - "alina-dyachenko"
  - "andriy-kachor"
  - "andriy-sauk"
  - "arhitektura-bezpeki"
  - "brend-mista"
  - "britanska-rada"
  - "brovary"
  - "valentina-gatsko"
  - "vibir-redaktsiyi"
  - "volodimir-bryuhov"
  - "volodimir-korolenko"
  - "maks-zabashtanskiy"
  - "nove-misto"
  - "nove-misto-brovari"
  - "novini"
  - "oleg-berestoviy"
  - "olena-hil"
  - "prezentatsiya"
  - "proekti"
  - "proektna-sesiya"
  - "ruslan-yaremchuk"
  - "svitlana-kisil"
  - "svitlana-fedyukova"
  - "tetyana-boyko"
  - "transport"
---

**[![DSC_4761](https://mpz.brovary.org/wp-content/uploads/2015/03/DSC_4761.jpg)](https://mpz.brovary.org/wp-content/uploads/2015/03/DSC_4761.jpg)Цілу суботу і добру половину неділі, 21-22 березня активні броварчани провели разом для того, аби розробити, презентувати та обговорити власні проекти для розвитку міста.**

Проектна сесія «Нове місто – Бровари» стала наступним етапом та логічним продовженням одноіменної [стратегічної сесії, що відбулась в останній день зими в ресторані «Чарівна тайстра»](https://mpz.brovary.org/viziya-novih-brovariv-pershiy-krok-na-pochatku-velikogo-shlyahu/). Нагадаємо, що тоді понад 60 учасників намагалися виробити візію нових Броварів: міста, в якому було би комфортно жити усім його мешканцям. Цього ж разу броварчани мали намір перейти до розробки та оцінки конкретних міських проектів, які б допомогли втілити цю «візію» у життя та запланувати свої подальші дії.

<iframe src="https://www.youtube.com/embed/3liL6eanFxw" width="640" height="360" frameborder="0" allowfullscreen="allowfullscreen"></iframe>

Проектна сесія відбулась менш ніж за місяць після стратегічної і не потребувала подібної масовості, як на попередньому заході. Відтак у приміщенні офісного центру «Ліза» минулими вихідними зібралось близько чотирьох десятків відібраних активістів, більшість з яких – учасники стратегічної сесії. Змінились і модератори зустрічі: цього разу організовувати роботу сесії взялись сертифіковані тренери курсу «Активний громадянин» при Британській раді - керівник Відкритого Університету Майдану **Олена Хіль** та її колега **Тетяна Бойко.**

\[caption id="attachment\_35119" align="aligncenter" width="600"\][![DSC_4356](https://mpz.brovary.org/wp-content/uploads/2015/03/DSC_4356.jpg)](https://mpz.brovary.org/wp-content/uploads/2015/03/DSC_4356.jpg) Олена Хіль\[/caption\]

\[caption id="attachment\_35120" align="aligncenter" width="600"\][![DSC_4368](https://mpz.brovary.org/wp-content/uploads/2015/03/DSC_4368.jpg)](https://mpz.brovary.org/wp-content/uploads/2015/03/DSC_4368.jpg) Тетяна Бойко\[/caption\]

На початку першого дня проектної сесії – після традиційного знайомства учасників – фасилітатори запропонували присутнім обміркувати бажані результати заходу, визначитись зі своїми очікуваннями від проектної сесії в контексті короткотермінових та довгострокових перспектив. Свої думки з цього приводу учасники сесії записували на стікерах та кріпили на «фасилітаційному дереві», зображеному на фліпчарті. Така проста вправа допомогла спланувати подальший хід сесії.

[![DSC_4475](https://mpz.brovary.org/wp-content/uploads/2015/03/DSC_4475.jpg)](https://mpz.brovary.org/wp-content/uploads/2015/03/DSC_4475.jpg)

[![DSC_4435](https://mpz.brovary.org/wp-content/uploads/2015/03/DSC_4435.jpg)](https://mpz.brovary.org/wp-content/uploads/2015/03/DSC_4435.jpg)

[![DSC_4448](https://mpz.brovary.org/wp-content/uploads/2015/03/DSC_4448.jpg)](https://mpz.brovary.org/wp-content/uploads/2015/03/DSC_4448.jpg)

За тим відбулась ще низка цікавих завдань в ігровій формі, котрі допомогли учасникам дещо розслабитись, відчути себе «у своїй тарілці» та з більш натхненним настроєм підійти до головного: власне, презентацій та подальшої розробки проектів.

[![DSC_4524](https://mpz.brovary.org/wp-content/uploads/2015/03/DSC_4524.jpg)](https://mpz.brovary.org/wp-content/uploads/2015/03/DSC_4524.jpg)

[![DSC_4517](https://mpz.brovary.org/wp-content/uploads/2015/03/DSC_4517.jpg)](https://mpz.brovary.org/wp-content/uploads/2015/03/DSC_4517.jpg)

[![DSC_4537](https://mpz.brovary.org/wp-content/uploads/2015/03/DSC_4537.jpg)](https://mpz.brovary.org/wp-content/uploads/2015/03/DSC_4537.jpg)

[![DSC_4549](https://mpz.brovary.org/wp-content/uploads/2015/03/DSC_4549.jpg)](https://mpz.brovary.org/wp-content/uploads/2015/03/DSC_4549.jpg)

Однак, «основну страву» проектної сесії фасилітатори вирішили відкласти майже на кінець першого дня заходу. Перед цим ще відбулось кілька презентацій, зокрема з приводу автентичності міст, схожих на Бровари, переваг та недоліків близького розташування до столиці, «архітектури безпеки» міста тощо.

[![DSC_4623](https://mpz.brovary.org/wp-content/uploads/2015/03/DSC_4623.jpg)](https://mpz.brovary.org/wp-content/uploads/2015/03/DSC_4623.jpg)

Лише в другій половині першого дня учасники нарешті почергово почали виходити до фліпчартів та стисло представляти власні проекти. Таких проектів виявилось аж 28 і стосувались вони майже усіх сфер міського життя: від питань поліпшення транспортної інфраструктури, стимулювання створення ОСББ і до локальних культурно-мистецьких проектів, музичних та поетичних вечорів, створення міського телебачення та радіо тощо. Детальна розробка цих напрямків шляхом командної роботи в складі робочих груп мала відбутись вже наступного дня.

> Понад 100 фотографій з проектної сесії - в альбомах ["Маєш право знати" на Фейсбук.](https://www.facebook.com/pravo.znaty.brovary) За цим посиланням - [**фото з першого дня сесії.**](https://www.facebook.com/media/set/?set=a.758670627574519.1073741843.156562511118670&ENGINE=1) Тут - [**фото другого дня.**](https://www.facebook.com/media/set/?set=a.758671917574390.1073741844.156562511118670&type=1) 

**День другий. Розробка проектів.**

22 березня учасники проектної сесії зібрались в тому ж місці і в той же час, аби довести розпочату справу до кінця. Після нетривалої «розкачки», активісти шляхом відкритого голосування обрали найсильніші, на їхню думку, проекти та за результатами власного вибору сформували команди-робочі групи.

[![DSC_4642](https://mpz.brovary.org/wp-content/uploads/2015/03/DSC_4642.jpg)](https://mpz.brovary.org/wp-content/uploads/2015/03/DSC_4642.jpg)

Таким чином більшість проектів було об’єднано у п’ять великих напрямків з робочими назвами **«Культура»**, **«Відкритий Громадський Простір»**, **«Транспорт»**, **«ОСББ: господар у своєму домі»** та **«Громадський контроль».**

[![DSC_4628](https://mpz.brovary.org/wp-content/uploads/2015/03/DSC_4628.jpg)](https://mpz.brovary.org/wp-content/uploads/2015/03/DSC_4628.jpg)

Відтак більшу частину другого дня сесії учасники провели в роботі у складі власних команд, розробляючи обрані проекти та напрямки, користуючись для цього запропонованою фасилітаторами «Бостонською матрицею» та шкалою оцінювання сильних та слабких сторін проектів.

[![DSC_4645](https://mpz.brovary.org/wp-content/uploads/2015/03/DSC_4645.jpg)](https://mpz.brovary.org/wp-content/uploads/2015/03/DSC_4645.jpg)

[![DSC_4666](https://mpz.brovary.org/wp-content/uploads/2015/03/DSC_4666.jpg)](https://mpz.brovary.org/wp-content/uploads/2015/03/DSC_4666.jpg)

[![DSC_4671](https://mpz.brovary.org/wp-content/uploads/2015/03/DSC_4671.jpg)](https://mpz.brovary.org/wp-content/uploads/2015/03/DSC_4671.jpg)

[![DSC_4682](https://mpz.brovary.org/wp-content/uploads/2015/03/DSC_4682.jpg)](https://mpz.brovary.org/wp-content/uploads/2015/03/DSC_4682.jpg)

[![DSC_4703](https://mpz.brovary.org/wp-content/uploads/2015/03/DSC_4703.jpg)](https://mpz.brovary.org/wp-content/uploads/2015/03/DSC_4703.jpg)

[![DSC_4773](https://mpz.brovary.org/wp-content/uploads/2015/03/DSC_4773.jpg)](https://mpz.brovary.org/wp-content/uploads/2015/03/DSC_4773.jpg)

Важливо, що окрім визначення головних стратегічних завдань, тактичних задач, переліку ресурсів, необхідних для реалізації того чи іншого проекту, учасники мали ще й «прикинути», скільки часу їм потрібно для реалізації свого проекту або хоча б його перших етапів. Слід зауважити, що різні робочі групи по-своєму зрозуміли деякі нюанси отриманого завдання, відтак презентації первинних концепцій проектів відбувались в різних форматах та з різним рівнем деталізації.

[![DSC_4761](https://mpz.brovary.org/wp-content/uploads/2015/03/DSC_47611.jpg)](https://mpz.brovary.org/wp-content/uploads/2015/03/DSC_47611.jpg)

[![DSC_4708](https://mpz.brovary.org/wp-content/uploads/2015/03/DSC_4708.jpg)](https://mpz.brovary.org/wp-content/uploads/2015/03/DSC_4708.jpg)

[![DSC_4730](https://mpz.brovary.org/wp-content/uploads/2015/03/DSC_4730.jpg)](https://mpz.brovary.org/wp-content/uploads/2015/03/DSC_4730.jpg)

[![DSC_4742](https://mpz.brovary.org/wp-content/uploads/2015/03/DSC_4742.jpg)](https://mpz.brovary.org/wp-content/uploads/2015/03/DSC_4742.jpg)

[![DSC_4748](https://mpz.brovary.org/wp-content/uploads/2015/03/DSC_4748.jpg)](https://mpz.brovary.org/wp-content/uploads/2015/03/DSC_4748.jpg)

[![DSC_4768](https://mpz.brovary.org/wp-content/uploads/2015/03/DSC_4768.jpg)](https://mpz.brovary.org/wp-content/uploads/2015/03/DSC_4768.jpg)

Першим на «суд людський» вийшли представники робочої групи **«Культура»** - відомий тренер і танцюрист **Максим Забаштанський** разом з юною активісткою **Валентиною Гацько.** Молоді люди презентували відразу низку проектів, що стосуються соціально-культурної сфери життя міста: від локальних творчих вечорів в різних районах міста до ідеї великого загальноміського фестивалю та власного броварського театру.

[![DSC_4816](https://mpz.brovary.org/wp-content/uploads/2015/03/DSC_4816.jpg)](https://mpz.brovary.org/wp-content/uploads/2015/03/DSC_4816.jpg)

[![DSC_4818](https://mpz.brovary.org/wp-content/uploads/2015/03/DSC_4818.jpg)](https://mpz.brovary.org/wp-content/uploads/2015/03/DSC_4818.jpg)

За ними до фліпчартів вийшли **Олег Берестовий** та **Андрій Качор:** хлопці презентували напрямок **«Відкритий Громадський Простір»**, котрий також об’єднував у собі кілька ідей різних проектів, які, однак, тісно взяємопов'язані між собою. Основний акцент зробили на створенні першого у Броварах коворкінгу як стаціонарної локації, де завирує громадське, культурно-мистецьке та освітнє життя міста, а також на стимулюванні створення формального чи неформального «Клубу Меценатів» з числа великих та середніх підприємців міста, які на конкурсній основі могли би підтримувати той чи інший потрібний міський проект.

[![DSC_4867](https://mpz.brovary.org/wp-content/uploads/2015/03/DSC_4867.jpg)](https://mpz.brovary.org/wp-content/uploads/2015/03/DSC_4867.jpg)

[![DSC_4935](https://mpz.brovary.org/wp-content/uploads/2015/03/DSC_4935.jpg)](https://mpz.brovary.org/wp-content/uploads/2015/03/DSC_4935.jpg)

[![DSC_4887](https://mpz.brovary.org/wp-content/uploads/2015/03/DSC_4887.jpg)](https://mpz.brovary.org/wp-content/uploads/2015/03/DSC_4887.jpg)

Третьою виступила група **«Транспорт»** - **Світлана Кисіль** та **Олександр Короленко** – з однією з найкращих, найбільш зрозумілих та детально прописаних презентацій. Команді, яку представляли Світлана та Олександр, вдалось навіть приблизно прорахувати вартість свого проекту та співставити його зі схожими в інших містах. Основний акцент учасники зробили на ідеї створення першої в місті велодоріжки, попередньо запланованої на бульварі Незалежності, чим викликали одностайне схвалення та овації присутніх.

[![DSC_4925](https://mpz.brovary.org/wp-content/uploads/2015/03/DSC_4925.jpg)](https://mpz.brovary.org/wp-content/uploads/2015/03/DSC_4925.jpg)

[![DSC_4906](https://mpz.brovary.org/wp-content/uploads/2015/03/DSC_4906.jpg)](https://mpz.brovary.org/wp-content/uploads/2015/03/DSC_4906.jpg)

[![DSC_4920](https://mpz.brovary.org/wp-content/uploads/2015/03/DSC_4920.jpg)](https://mpz.brovary.org/wp-content/uploads/2015/03/DSC_4920.jpg)

За тим «трибуну взяли» **Володимир Брюхов** та **Микола Щербань** які презентували напрямок «ОСББ: господар у своєму домі». На жаль, під час цієї презентації був відсутній броварський «експерт з ОСББ» **Андрій Саук**, однак і без нього учасникам вдалося презентувати досить значний перелік заходів щодо стимулювання створення ОСББ у місті.

[![DSC_4939](https://mpz.brovary.org/wp-content/uploads/2015/03/DSC_4939.jpg)](https://mpz.brovary.org/wp-content/uploads/2015/03/DSC_4939.jpg)

**Світлана Федюкова** та **Руслан Яремчук** завершували презентації проектів своїм напрямком **«Громадський контроль»**. Ця робоча група мала певні переваги у порівнянні з попередніми, позаяк за словами Руслана, проект вже виконаний приблизно на 20% за рахунок діяльності ГО «Народний контроль», яка вже активно працює у Броварах майже рік. Однак, багато напрямків у цій роботі досі не закриті, тож роботи у царині громадського контролю у броварчан ще досить багато.

[![DSC_4951](https://mpz.brovary.org/wp-content/uploads/2015/03/DSC_4951.jpg)](https://mpz.brovary.org/wp-content/uploads/2015/03/DSC_4951.jpg)

Після презентацій учасників фасилітатори наголосили, що окремі з презентованих проектів можуть бути підсилені фінансуванням з боку Британської ради, позаяк саме з квітня Британська рада планує розпочати наступний етап видачі мікрогрантів на міські проекти в рамках курсу «Активний громадянин». Так, Олена Хіль наголосила, що два проекти, презентовані раніше в іншому місті на аналогічній проектній сесії, буквально учора, 21 березня, отримали гранти від Британської ради.

Останньою надихаючою презентацією став виступ Тетяни Бойко з приводу брендування міст. Тетяна поділилась своїм досвідом спроб створення міських брендів в Україні, розповіла та показала, як розроблявся зокрема бренд Чернігова і до чого це все призвело. Виявилось, що бренд міста – це не лише і навіть не завжди логотип, а значно більш багатогранний процес, який – як ремонт у квартирі - «можна розпочати, але ніколи не вдасться закінчити». Це перманентний процес, що постійно розвивається і чимдалі, тим захоплює все більше сфер міського життя.

[![Опис_лого_Чернігова](https://mpz.brovary.org/wp-content/uploads/2015/03/Opis_logo_CHernigova.jpg)](https://mpz.brovary.org/wp-content/uploads/2015/03/Opis_logo_CHernigova.jpg)

Вже на завершення фасилітатори вручили усім учасникам сертифікати, котрі підтверджують участь активістів у проектній сесії та проходження курсу «Активний громадянин».

[![10479034_1087160047976140_4868979279605833955_n](https://mpz.brovary.org/wp-content/uploads/2015/03/10479034_1087160047976140_4868979279605833955_n.jpg)](https://mpz.brovary.org/wp-content/uploads/2015/03/10479034_1087160047976140_4868979279605833955_n.jpg)

У відповідь організатори цієї сесії – активісти та журналісти «Маєш право знати» -  вручили Олені й Тетяні подяки від броварчан, які цими вихідними отримали безпрецедентний досвід розробки міських проектів. На цьому закінчилась проектна сесія, але основна робота лише розпочалась. Головним результатом обох сесій тепер має стати доля розроблених проектів – чи вдасться їх втілити у життя. Тож уважно стежимо за розвитком подій! ;)

**Фото - Микола Кожемяко**
