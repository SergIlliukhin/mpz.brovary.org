---
title: "Броварчани допомагають постраждалим на Грушевського"
date: 2014-02-04
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "dopomoga-postrazhdalim"
  - "shatnyuk"
---

**[![IMG_2418](https://mpz.brovary.org/wp-content/uploads/2014/02/IMG_2418.jpg)](https://mpz.brovary.org/wp-content/uploads/2014/02/IMG_2418.jpg)Десять тисяч гривень мешканці Броварів зібрали для лікування Олексія Шатнюка – юнака, котрому пострілом з міліцейської рушниці вибило око під час сутичок протестувальників з "Беркутом". Гроші збирали, як кажуть, «усім миром» - під час неодноразових акції протесту та пікетувань броварської міської ради.**

Про передачу матеріальної допомоги матері Олексія – **Катерині Шатнюк** – повідомив голова броварського осередку партії УДАР **Роман Сімутін** під час чергового Народного Віче на Майдані Свободи. Сімутін підкреслив, що це – допомога від усіх броварчан, а опозиційні партії лише передали допомогу родині постраждалого.

<iframe src="//www.youtube.com/embed/pw6VIgOWRjs" height="360" width="640" allowfullscreen frameborder="0"></iframe>

_«Звісно, це не поверне повністю здоров’я молодому патріоту, який частково втратив зір під час сутичок з «Беркутом» на вул. Грушевського в Києві. Однак скромна родина з Васильківщини була вельми вдячна броварчанам, які прониклись горем людини, котра пожертвувала власним здоров’ям в ім’я перемоги справедливості в Україні. В ці складні часи всі українці мають об’єднатись в боротьбі проти влади та підтримувати одне одного, особливо тих, хто став жертвою режиму Януковича»_ - сказав Сімутін.
