---
title: "У середу 22 жовтня Павло Різаненко запрошує броварчан на зустріч у «Прометей»"
date: 2014-10-20
author: 
  username: "pravoznaty"
  display_name: "Маєш право знати"
tags: 
  - "97-okrug"
  - "blok-petra-poroshenka"
  - "brovary"
  - "vibir-redaktsiyi"
  - "vibori-2014"
  - "novini"
  - "pavlo-rizanenko"
  - "parlamentski-vibori-2014"
  - "prometey"
  - "rizanenko"
coverImage: "wp-content/uploads/2014/10/Bez-imeni.jpg"
---

**[![1](https://mpz.brovary.org/wp-content/uploads/2014/10/11.jpg)](https://mpz.brovary.org/wp-content/uploads/2014/10/11.jpg)Народний депутат України та кандидат в народні депутати від Блоку Петра Порошенка Павло Різаненко 22 жовтня о 19:00 проведе зустріч з виборцями в МКЦ «Прометей». Про це «Маєш право знати» повідомили в штабі Павла Різаненка.**

Зустріч Різаненка з броварчанами вочевидь планується як центральний захід передвиборчої кампанії кандидата від Блоку Петра Порошенка, позаяк відбудеться за чотири дні до виборів. До цього Павло Різаненко проводив щоденні зустрічі з мешканцями міст, сіл та селищ нашого округу. Окрім того вже наступного дня, 23 жовтня, у селищі Велика Димерка відбудеться зустріч з іще одним кандидатом від Блоку Петра Порошенка - Павлом Розенком, котрий прибуває на Броварщину на запрошення Павла Різаненка. Розенко з Різаненком мають намір зустрітись з мешканцями Великої Димерки у місцевому кафе «Барвінок»  о 17:00.

Нагадаємо, що сьогодні довірена особа кандидата Павла Різаненка, депутат міськради **Юрій Плакся** [оприлюднив інформацію](https://mpz.brovary.org/bandformuvannya-brovarskih-regionaliv-krishuyut-rozpovsyudzhennya-chornuhi-proti-rizanenka/) про масоване розповсюдження наклепницьких матеріалів, спрямованих проти Павла Різаненка. Штабісти Різаненка заявляють, що участь в поширенні чорного піару беруть учасники т.зв. «самооборони» під керівництвом **Андрія Піддубного**, а також діючі працівники броварського УДСО.

<iframe src="//www.youtube.com/embed/UdTtffFzO_0" width="640" height="360" frameborder="0" allowfullscreen="allowfullscreen"></iframe>

Так, молодиків, що поширювали відповідні незаконні матеріали [«на гарячому» було затримано у Броварах та Великій Димерці](https://mpz.brovary.org/bandformuvannya-brovarskih-regionaliv-krishuyut-rozpovsyudzhennya-chornuhi-proti-rizanenka/) – обидва рази молодики діяли вночі. Прикметно, що у Великій Димерці розповсюдженням «чорних матеріалів» проти Різаненка займався діючий працівник броварського УДСО [**Василь Павлуцький.**](https://vk.com/id133278028)

Раніше на підтримку Павла Різаненка до Броварів [приїжджали відомі українські журналісти та громадські діячі, а тепер – кандидати в народні депутати, **Сергій Лещенко, Мустафа Найєм та Світлана Заліщук**.](https://mpz.brovary.org/troyanskiy-kin-u-velikiy-polititsi-top-zhurnalisti-pidtrimali-rizanenka-abi-spilno-onovlyuvati-ukrayinu/) Візит Найєма, Лещенка та Заліщук до «Прометею» на підтримку Різаненка був [першим в їхньому передвиборчому турі.](https://www.facebook.com/leshchenko.ukraine/posts/730362867034384?fref=nf)
