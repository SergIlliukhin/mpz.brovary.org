---
title: "АНОНС: Програму «Безпечне місто» обговорять 5 липня, засідатиме робоча група"
date: 2016-07-04
categories: 
  - "announce"
  - "novyny"
tags: 
  - "bezpechne-misto"
  - "bmr"
  - "brovary"
  - "vibir-redaktsiyi"
  - "zasidannya"
  - "novini"
  - "obgovorennya"
  - "robocha-grupa"
---

**Завтра, 5 липня, в одному з приміщень міськвиконкому відбудеться засідання робочої групи з обговорення програми «Безпечне місто». Про це йдеться в повідомленні від апарату ради Броварської міської ради, зазначають декілька депутатів.**

Як вказано у повідомленні, зустріч відбудеться **о 9:00 в каб. 421**, що на 4 поверсі виконкому по **вул. Гагаріна, 15**.

Нагадаємо, що «Безпечне місто» - це програма, що покликана підвищити безпеку мешканців міста та знизити рівень злочинності. Її [обговорення](https://mpz.brovary.org/bezpechne-misto-u-brovarah-organizovuyut-videosposterezhennya-ta-patruli/) започаткували представники громадських формувань, міліції та декількох політсил ще рік тому. Серед основних заходів, які тоді планували втілити: запровадження патрулювання вулицями та налагодження у Броварах системи відеоспостереження.

Згідно із цьогорічними [повідомленнями](https://mpz.brovary.org/u-brovarah-kradut-vse-bilshe-chomu-rozgulyavsya-kryminal-i-shho-robyt-politsiya/) поліції, рівень злочинності як в Україні в цілому, так і у Броварах зокрема, лише зростає. У місті нерідко скаржаться на крадіжки велосипедів і майна з автівок. Окрім того, раніше повідомляли про можливі злочини, які вчиняли ймовірно на ґрунті політичного протистояння: [спалення машин](https://mpz.brovary.org/tsiyeyi-nochi-brovarskomu-deputatu-znovu-spalyly-avto-foto-video/) і [напад на офіс](https://mpz.brovary.org/ozbroyeni-zlochyntsi-pograbuvaly-pidpryyemstvo-deputata-cherepejnyka/) опозиційних депутатів, [бійка](https://mpz.brovary.org/cherez-bezdiyalnist-politsiyi-rozsliduvaty-sutychky-u-miskradi-bude-prokuratura/) під час сесії міськради тощо.
