---
title: "19 пунктів обігріву в Броварах - фейк?"
date: 2017-01-11
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "mns"
  - "novini"
  - "pozhezhna-chastyna"
  - "punkty-dlya-obigrivu"
---

**Як і годиться зимовому місяцю, січень прийшов у Бровари зі снігом, завірюхами та морозами. Уже в перший тиждень нового року стовпчик термометра опустився до відмітки - 10. Пік холодів припав на Різдво: - 19. Влада традиційно рапортує про відкриття пунктів обігріву. Наші журналісти вирішили перевірити, чи справді у Броварах облаштовано такі пункти і як вони функціонують, чи може чиновники зводять усе до формальностей на папері? У цьому нам допоміг безхатченко Валентин. Чи раді були Валентину в броварських закладах та установах, де повинні бути пункти обігріву, читайте в нашому матеріалі.**

Ще 3 січня міський голова Ігор Сапожко видав [розпорядження](http://brovary-rada.gov.ua/documents/26540.html) «Про створення пунктів обігріву населення на території міста Бровари», а 4 січня виконком затвердив [перелік об’єктів](https://onedrive.live.com/view.aspx?resid=76CC13A1B9E773BD!1670&ithint=file%2cdocx&app=Word&authkey=!AEWRam9CUGAEIWk), на базі яких до 10 січня пропонувалося створити стаціонарні пункти обігріву в зимовий період 2017 року. Через пару днів  Київська обласна адміністрація (КОДА) [відрапортувала](http://koda.gov.ua/news/kiivshhina-gotova-do-pogirshennya-pogodn/): «Київщина готова до погіршення погодних умов» та оприлюднила перелік пунктів обігріву, які діють у всіх районах області. За інформацією КОДА, у Броварах таких пунктів – **4**. Як повідомив начальник відділу цивільного захисту Броварського районного управління ГУ ДСНС України в Київській області Андрій Личагін, усього в Броварах діє **19** пунктів обігріву, а в районі – **35**.

Щоб зрозуміти, чи створено стаціонарні пункти обігріву на базі 19-ти об’єктів, рекомендованих броварським міськвиконкомом, та чи раді там не тільки журналістам, а і людям соціально незахищених категорій та безхатькам, ми попросили допомоги у **Валентина.** 59-річного чоловіка можна зустріти на вул. Незалежності біля пункту прийому відходів сировини, куди він щодня носить здавати пляшки та картон, які відсортовує із сміттєвих контейнерів.

\[caption id="attachment\_64957" align="aligncenter" width="600"\][![](https://mpz.brovary.org/wp-content/uploads/2017/01/3.jpg)](https://mpz.brovary.org/wp-content/uploads/2017/01/3.jpg) Валентин\[/caption\]

Спочатку ми поїхали в ЖЕКи. На кожній із **4** житлово-експлуатаційних контор - **№1, 3, 4, 5** на вході висять повідомлення: "Пункт обігріву".

[![](https://mpz.brovary.org/wp-content/uploads/2017/01/17.jpg)](https://mpz.brovary.org/wp-content/uploads/2017/01/17.jpg)

\[caption id="attachment\_64973" align="aligncenter" width="600"\][![](https://mpz.brovary.org/wp-content/uploads/2017/01/18.jpg)](https://mpz.brovary.org/wp-content/uploads/2017/01/18.jpg) У ЖЕК №1 головний інженер запропонував погрітися чаєм із лимоном\[/caption\]

У кожному із ЖЕКів Валентину в проханні погрітися не відмовили. Однак такі пункти обігріву працюють строго по графіку: з 9 до 17 год. І в обідню перерву  - із 12 до 13 год  ніхто допомогу не надає. Хочеш погрітися – чекай, поки в конторі пообідають.

\[caption id="attachment\_64947" align="aligncenter" width="600"\][![](https://mpz.brovary.org/wp-content/uploads/2017/01/1.jpg)](https://mpz.brovary.org/wp-content/uploads/2017/01/1.jpg) ЖЕК №3 \[/caption\]

\[caption id="attachment\_64959" align="aligncenter" width="600"\][![](https://mpz.brovary.org/wp-content/uploads/2017/01/4-1.jpg)](https://mpz.brovary.org/wp-content/uploads/2017/01/4-1.jpg) У ЖЕК №3 Валентина прийняли, але сказали, що чаю немає, бо чайник зламався. Натомість журналісту гарячий напій запропонували\[/caption\]

\[caption id="attachment\_64965" align="aligncenter" width="600"\][![](https://mpz.brovary.org/wp-content/uploads/2017/01/10.jpg)](https://mpz.brovary.org/wp-content/uploads/2017/01/10.jpg) У ЖЕК №4 не вигнали, та  чаю не запропонували \[/caption\]

\[caption id="attachment\_64970" align="aligncenter" width="600"\][![](https://mpz.brovary.org/wp-content/uploads/2017/01/15.jpg)](https://mpz.brovary.org/wp-content/uploads/2017/01/15.jpg) У ЖЕК №5 потрапили всередину із другої спроби: щоб погрітися, потрібно було чекати, доки закінчиться обідня перерва. Чай запропонували\[/caption\]

У МКЦ «Прометей» Валентинове прохання погрітися сприйняли з подивом, адже ні про який пункт обігріву, який мав би бути облаштований у їхньому закладі до 10 січня, нічого не чули.

[![](https://mpz.brovary.org/wp-content/uploads/2017/01/6.jpg)](https://mpz.brovary.org/wp-content/uploads/2017/01/6.jpg)

Не чули про пункт обігріву і в амбулаторії для дорослих №2, що на бульв. Незалежності, 12. Тільки після дзвінка «вищому начальству», завідуюча амбулаторією Тетяна Сморжевська дозволила нам у коридорчику «сидіти, скільки хочемо». Тобто, приєднатися до хворих у масках, які очікують своєї черги до лікаря.

\[caption id="attachment\_64975" align="aligncenter" width="600"\][![](https://mpz.brovary.org/wp-content/uploads/2017/01/20.jpg)](https://mpz.brovary.org/wp-content/uploads/2017/01/20.jpg) У амбулаторії №2 на бульв. Незалежності,12\[/caption\]

\[caption id="attachment\_64977" align="aligncenter" width="600"\][![](https://mpz.brovary.org/wp-content/uploads/2017/01/22.jpg)](https://mpz.brovary.org/wp-content/uploads/2017/01/22.jpg) Валентин: «Пункту обігріву тут немає. Немає і вивіски»\[/caption\]

Черговий пункт обігріву нам із Валентином довелося шукати найдовше: жоден і медпрацівників та працівників реєстратури, до яких ми звернулися в поліклініці на вул. Шевченка, 14, не зміг підказати – де ж знаходиться [амбулаторія №5](http://brovmedcentr.in.ua/%D0%B0%D0%BC%D0%B1%D1%83%D0%BB%D0%B0%D1%82%D0%BE%D1%80%D1%96%D1%8F-%D0%B7%D0%B0%D0%B3%D0%B0%D0%BB%D1%8C%D0%BD%D0%BE%D1%97-%D0%BF%D1%80%D0%B0%D0%BA%D1%82%D0%B8%D0%BA%D0%B8-%D1%81%D1%96%D0%BC%D0%B5%D0%B9%D0%BD%D0%BE%D1%97-%D0%BC%D0%B5%D0%B4%D0%B8%D1%86%D0%B8%D0%BD%D0%B8-%E2%84%965-%D0%BA%D0%B7-%D0%B1%D0%BC%D1%80-%C2%AB%D0%B1%D0%BC%D1%86%D0%BF%D0%BC%D1%81%D0%B4%C2%BB)? Ще більше медпрацівники бентежилися, коли чули, що там має бути пункт обігріву.

\[caption id="attachment\_64968" align="aligncenter" width="600"\][![](https://mpz.brovary.org/wp-content/uploads/2017/01/13.jpg)](https://mpz.brovary.org/wp-content/uploads/2017/01/13.jpg) Одна із медпрацівниць: "Амбулаторія №5? Усе це крило на 2-му поверсі - амбулаторія №5"\[/caption\]

Після наполегливих пошуків ми знайшли амбулаторію №5 на 2-му поверсі поліклініки: купи людей під дверима, кабінети зачинені, ніхто про пункт обігріву не чув, вивіски ніде немає.

Не краща ситуація і в самій Броварській лікарні. У зв’язку з карантином, двері у приймальне відділення було зачинено. Не пропустили Валентина в приймальне відділення і через центральний вхід хірургічного корпусу, хоча чоловік просив дозволу «десь погрітися», адже саме у Броварській лікарні мав би бути розташований цілодобовий пункт обігріву.

Чергові на посту-пропускнику, поспілкувавшись із медпрацівниками приймального відділення, порадили Валентину йти в парк «Перемога», де  буцімто стоїть намет, облаштований під пункт для обігріву.

\[caption id="attachment\_64962" align="aligncenter" width="600"\][![](https://mpz.brovary.org/wp-content/uploads/2017/01/7.jpg)](https://mpz.brovary.org/wp-content/uploads/2017/01/7.jpg) Пост-пропускник у хірургічному корпусі\[/caption\]

Із два десятки опитаних нами броварчан так і не змогли назвати жодного пункту обігріву, куди можна звернуться в разі необхідності. Лише кілька людей згадали про «палатку» в парку. Насправді ж ніякого намету в парку «Перемога» немає. І не відомо, чи буде він там узагалі. Знайшли ми намет біля пожежної частини на вул. Симона Петлюри.

\[caption id="attachment\_64978" align="aligncenter" width="600"\][![](https://mpz.brovary.org/wp-content/uploads/2017/01/23.jpg)](https://mpz.brovary.org/wp-content/uploads/2017/01/23.jpg) Люди, які йдуть на ж/д вокзал, заходять на "димок"\[/caption\]

\[caption id="attachment\_64982" align="aligncenter" width="600"\][![](https://mpz.brovary.org/wp-content/uploads/2017/01/27.jpg)](https://mpz.brovary.org/wp-content/uploads/2017/01/27.jpg) Олексій: «Найбільше людей до нас заходить грітися ближче до вечора, коли температура значно знижується»\[/caption\]

[![](https://mpz.brovary.org/wp-content/uploads/2017/01/28.jpg)](https://mpz.brovary.org/wp-content/uploads/2017/01/28.jpg)

Валентина не тільки  радо прийняли та обігріли, а і напоїли чаєм із цукром та печивом. Це **єдине** в Броварах місце, де нужденним цілодобово надають реальну допомогу.

Чому цьогоріч мобільний пункт обігріву розташувався біля пожежної частини, а не на звичному місці – в парку «Перемога»? Як пояснив начальник відділу цивільного захисту Броварського районного управління ГУ ДСНС України в Київській області **Андрій Личагін**, згідно п.5 рішення міськвиконкому, розгортання тимчасових мобільних пунктів обігріву у вказаних місцях забезпечать тільки _«при прогнозованому різкому зниженні температури повітря... та за окремим рішенням комісії з питань техногенно-екологічної безпеки та надзвичайних ситуацій виконавчого комітету Броварської міської ради»._ Виявляється, - 19 замало, щоб тимчасовий мобільний пункт встановили хоча б у центрі міста.

З надією знайти в Броварах ще хоча б пару реально існуючих пунктів обігріву, ми вирушили  перевірити 4 пункти, заявлені на сайті КОДА. Тут нас трішки випередили колеги з ТСН: [у своєму матеріалі](http://tsn.ua/vypusky/tsn/vipusk-tsn-19-30-za-9-sichnya-2017-roku-860034.html) (2.38 хв – 2.52 хв) за 9 січня журналісти повідомили: по 2 із 4 адрес у м. Бровари вони ніяких пунктів обігріву не знайшли. Можливо, столичні колеги помилилися чи не додивилися?

\[caption id="attachment\_64953" align="aligncenter" width="600"\][![](https://mpz.brovary.org/wp-content/uploads/2017/01/1ts.jpg)](https://mpz.brovary.org/wp-content/uploads/2017/01/1ts.jpg) Вул. Толстого, 17\[/caption\]

Однак нас також очікувало розчарування: на Розвилці по вул. Толстого, 17 замість пункту обігріву ми побачили закинену хату. Сусіди підтвердили: у будівлі років із 10 ніхто не живе. За  іншою адресою -  вул. Незалежності, 11 замість пункту - секондхенд.

\[caption id="attachment\_64948" align="aligncenter" width="600"\][![](https://mpz.brovary.org/wp-content/uploads/2017/01/1j.jpg)](https://mpz.brovary.org/wp-content/uploads/2017/01/1j.jpg) Вул. Незалежності, 11 - колишня "Калина"\[/caption\]

Не менше розчарування очікувало нас і на Гагаріна, 18 – в адмінбудівлі, що на площі Свободи. Як повідомили нам у інформаційно-довідковій службі, вони поняття не мають, що за цією адресою має бути пункт обігріву.

\[caption id="attachment\_64950" align="aligncenter" width="600"\][![](https://mpz.brovary.org/wp-content/uploads/2017/01/1s.jpg)](https://mpz.brovary.org/wp-content/uploads/2017/01/1s.jpg) Вул. Гагаріна, 18\[/caption\]

\[caption id="attachment\_64951" align="aligncenter" width="600"\][![](https://mpz.brovary.org/wp-content/uploads/2017/01/1u.jpg)](https://mpz.brovary.org/wp-content/uploads/2017/01/1u.jpg) "Який пункт обігріву? Тут нічого немає"\[/caption\]

І відіслали нас ... у МКЦ «Прометей». Також було названо ще кілька адрес, де насправді пунктів обігріву не існує. І лише на Гагаріна, 8А – у міському центрі територіального обслуговування ми побачили таку бажану вивіску «Пункт обігріву». Цікаво, хто ж надавав  КОДА інформацію про "діяльність"4 пунктів обігріву?

\[caption id="attachment\_64955" align="aligncenter" width="600"\][![](https://mpz.brovary.org/wp-content/uploads/2017/01/1ya.jpg)](https://mpz.brovary.org/wp-content/uploads/2017/01/1ya.jpg) вул. Гагаріна, 8А\[/caption\]

Залишалося з’ясувати: чи рекомендував міськвиконком, як озвучено у п. 4 розпорядження, «підприємствам мережевої торгівлі міста «ФОРА», «ФОРУМ», Мінімаркет «РЦ», «ВАРУС», «АТБ», «НОВУС», «СІЛЬПО», «МЕГАМАРКЕТ» розглянути питання щодо можливості розгортання пункту обігріву для громадян».

\[caption id="attachment\_64954" align="aligncenter" width="600"\][![](https://mpz.brovary.org/wp-content/uploads/2017/01/1ch.jpg)](https://mpz.brovary.org/wp-content/uploads/2017/01/1ch.jpg) У центральному супермаркеті Броварів людям, які потерпатимуть від холоду, допомагати не збираються\[/caption\]

У супермаркетах **«Форум»** (біля ринку "Нива"), **«Варус», «Фора»** (на Незалежності) на наше прохання пустити на годинку погрітися людей незахищених категорій, адміністратори та охоронці відповіли категорично: ніякого розпорядження «згори» не отримували, тож **нікого пускати не збираються** - у них магазин, а не пункт обігріву. До того ж, потім у супермаркеті неприємно пахнутиме, чим відлякуватиме покупців. Адміністратори були одностайні: «Ми - приватна фірма, нехай цим займається влада міста». Тому у супермаркетах знайти для себе прихисток від холоду броварчани, особливо незахищених категорій, не зможуть.

\[caption id="attachment\_64989" align="aligncenter" width="600"\][![](https://mpz.brovary.org/wp-content/uploads/2017/01/30Stambul.jpg)](https://mpz.brovary.org/wp-content/uploads/2017/01/30Stambul.jpg) Стамбул. Власники магазинів і кафе по всьому місту запускають у приміщення грітися не тільки людей, а і тварин.\[/caption\]

Нам вдалося об’їхати **11** із 19 об’єктів, на базі яких пропонувалося створити пункти обігріву.  Із 11 тільки **6**, де створено більш-менш належні умови для обігріву людей: згідно п. 3 розпорядження, забезпечено людей, які постраждали від переохолодження, _«місцем для зігріву, гарячим чаєм та медичною допомогою, в разі потреби»_. Отже, навіть при тому, що нам не вдалося відвідати ще 8 об'єктів, де рекомендовано відкрити пункти обігріву, ні про які 19 пунктів порятунку від холоднечі мови немає. Невже міськрада годує броварчан фейковою інформацією?

[![](https://mpz.brovary.org/wp-content/uploads/2017/01/29.jpg)](https://mpz.brovary.org/wp-content/uploads/2017/01/29.jpg)

За словами заступника головного лікаря Броварської ЦРЛ **Григорія Павліна**, за 10 днів нового року з переохолодженням у лікарню звернувся лише один чоловік. До кінця  цього тижня мороз плавно спадатиме, та вже з наступного понеділка стовпчики термометра знову стрімко поповзуть униз.

Так на скільки низько має опуститися стовпчик термометра і скільки має постраждати від переохолодження людей, щоб насправді запрацювали всі заявлені стаціонарні пункти обігріву та розгорнулися тимчасові мобільні пункти? І, не менш важливо: у який спосіб броварчани, особливо незахищені категорії громадян старшого віку, можуть дізнатися **ДЕ** розміщені пункти обігріву? Міська рада пропонує довести до населення цю інформацію у "надзвичайно дієвий"  спосіб: _«через офіційний веб-портал Броварської міської ради»._

Людям незахищених категорій багато не треба: тепла грубка, чашка чаю та добре слово. На жаль, у Броварах навіть це запропонувати  потребуючим можуть не всюди.

**Фото - автора**
