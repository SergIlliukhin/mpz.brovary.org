---
title: "Громада Броварів визначилась, кому довірити забезпечення громадського порядку в місті"
date: 2014-11-26
author: 
  username: "yschenko"
  display_name: "Ірина Ющенко"
tags: 
  - "vibir-redaktsiyi"
  - "gromadske-obgovorennya"
  - "zastupnik-nachalnika-militsiyi"
  - "klimenko"
  - "narodniy-kontrol"
  - "novini"
  - "otroh"
  - "skidan"
---

_[![заступник начальника24](https://mpz.brovary.org/wp-content/uploads/2014/11/zastupnik-nachalnika24.jpg)](https://mpz.brovary.org/wp-content/uploads/2014/11/zastupnik-nachalnika24.jpg)_**У Броварах знайшла своє продовження традиція обговорювати кандидатів на керівні посади в місцевих органах МВС. 21 листопада в актовій залі броварського міськвідділу міліції зібралось кілька десятків** **громадських активістів, представників місцевої самооборони, ветеранських організацій, працівників міліції, підприємців, депутатів міськради та журналістів, щоб поспілкуватись з кандидатом на посаду заступника начальника  МВ - начальника блоку з охорони громадського порядку.**

[![заступник начальника01](https://mpz.brovary.org/wp-content/uploads/2014/11/zastupnik-nachalnika01.jpg)](https://mpz.brovary.org/wp-content/uploads/2014/11/zastupnik-nachalnika01.jpg)

[![заступник начальника03](https://mpz.brovary.org/wp-content/uploads/2014/11/zastupnik-nachalnika03.jpg)](https://mpz.brovary.org/wp-content/uploads/2014/11/zastupnik-nachalnika03.jpg)

[![заступник начальника02](https://mpz.brovary.org/wp-content/uploads/2014/11/zastupnik-nachalnika02.jpg)](https://mpz.brovary.org/wp-content/uploads/2014/11/zastupnik-nachalnika02.jpg)

Ще навесні громадськість ініціювала першу подібну процедуру обговорення: перед призначенням нового начальника Броварського МВактивісти [направили колективне звернення](https://mpz.brovary.org/brovarchani-vimagayut-uzgoditi-z-gromadoyu-kandidaturu-na-posadu-nachalnika-militsiyi/) в Головне управління МВС в Київській області з проханням узгодити з громадою кандидата на відповідальну посаду. Це звернення знайшло підтримку, і вже у вересні Бровари, [нарешті, отримали нового очільника міліції](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/), якого обрала громада.

\[caption id="attachment\_31250" align="aligncenter" width="600"\][![заступник начальника04](https://mpz.brovary.org/wp-content/uploads/2014/11/zastupnik-nachalnika04.jpg)](https://mpz.brovary.org/wp-content/uploads/2014/11/zastupnik-nachalnika04.jpg) Микола Клименко\[/caption\]

**Микола Клименко**, якого тоді підтримала громадськість, пообіцяв, що надалі буде відкрито спілкуватися з громадою та радитися щодо кандидатур на ключові посади в міськвідділі. Тож коли активісти дізналися про нове призначення, яке готує ГУ, знову звернулися до очільників міліції щодо можливості проведення громадського обговорення. І не залишилися розчарованими: влада в погонах намагається бути послідовними та дотримуватися свого слова.

[![заступник начальника06](https://mpz.brovary.org/wp-content/uploads/2014/11/zastupnik-nachalnika06.jpg)](https://mpz.brovary.org/wp-content/uploads/2014/11/zastupnik-nachalnika06.jpg)

З весни цього року посада заступника начальника Броварського МВ також була вакантною, обов'язки тимчасово виконували кілька співробітників. Їх роботу, а також трудові біографії інших претендентів новий в .о. начальника Броварського МВ Микола Клименко уважно вивчав, й зупинився на кандидатурі підполковника **Максима Скидана**. Свій вибір пояснив так: «_Мені потрібні  професіонали своєї справи і просто порядні люди_».

\[caption id="attachment\_31251" align="aligncenter" width="600"\][![заступник начальника05](https://mpz.brovary.org/wp-content/uploads/2014/11/zastupnik-nachalnika05.jpg)](https://mpz.brovary.org/wp-content/uploads/2014/11/zastupnik-nachalnika05.jpg) Максим Скидан\[/caption\]

> Народився на Броварщині в с. Красилівка. Після закінчення школи вступив у Національну академію внутрішніх справ. З 2001 по 2010 р. у Броварському райвідділі (пізніше -  об'єднаному міськвідділі) пройшов усі щаблі від лейтенанта до заступника начальника карного розшуку. Працював начальником сектору карного розшуку в лінійному відділі Бориспільського аеропорту. У 2011 р. - у департаменті карного розшуку транспортної міліції  МВС.  

[![заступник начальника09](https://mpz.brovary.org/wp-content/uploads/2014/11/zastupnik-nachalnika09.jpg)](https://mpz.brovary.org/wp-content/uploads/2014/11/zastupnik-nachalnika09.jpg)

Серед присутніх на обговоренні представників громади думки щодо підтримки кандидата дещо розділились. Наприклад, депутат міської ради **Юрій Плакся** підтримав кандидатуру Максима Скидана_,_ якого  давно знає як розумну й чесну людину, адже родом  із одного села – Красилівки.

[![заступник начальника17](https://mpz.brovary.org/wp-content/uploads/2014/11/zastupnik-nachalnika17.jpg)](https://mpz.brovary.org/wp-content/uploads/2014/11/zastupnik-nachalnika17.jpg)

Висловився на користь новопризначеного заступника міськвідділу й громадський активіст, броварський підприємець  **Леонід Черепейник**, який наголосив: «Якщо його підтримує Клименко, якому ми висловили довіру, маємо повірити і Скидану».

[![заступник начальника16](https://mpz.brovary.org/wp-content/uploads/2014/11/zastupnik-nachalnika16.jpg)](https://mpz.brovary.org/wp-content/uploads/2014/11/zastupnik-nachalnika16.jpg)

[![заступник начальника08](https://mpz.brovary.org/wp-content/uploads/2014/11/zastupnik-nachalnika08.jpg)](https://mpz.brovary.org/wp-content/uploads/2014/11/zastupnik-nachalnika08.jpg)

[![заступник начальника21](https://mpz.brovary.org/wp-content/uploads/2014/11/zastupnik-nachalnika21.jpg)](https://mpz.brovary.org/wp-content/uploads/2014/11/zastupnik-nachalnika21.jpg)

Однак не всі присутні поділяли таку позицію й мали свої запитання до керівництва міліції.

[![заступник начальника11](https://mpz.brovary.org/wp-content/uploads/2014/11/zastupnik-nachalnika11.jpg)](https://mpz.brovary.org/wp-content/uploads/2014/11/zastupnik-nachalnika11.jpg)

Зокрема громаду цікавило: як бачить новопризначений заступник збільшення ефективності роботи з охорони громадського порядку, профілактичну роботу, діяльність у боротьбі з незаконним обігом наркотиків.

[![заступник начальника10](https://mpz.brovary.org/wp-content/uploads/2014/11/zastupnik-nachalnika10.jpg)](https://mpz.brovary.org/wp-content/uploads/2014/11/zastupnik-nachalnika10.jpg)

Відповідаючи на ці та інші запитання, Максим Скидан підкреслив: лише співпраця з населенням дозволить припинити правопорушення та скоєння злочинів. Для цього, найперше, варто через дільничних інспекторів налагодити тісні зв'язки з громадськістю. Також варто розширити сектор кримінального відділу в справах дітей.

[![заступник начальника13](https://mpz.brovary.org/wp-content/uploads/2014/11/zastupnik-nachalnika13.jpg)](https://mpz.brovary.org/wp-content/uploads/2014/11/zastupnik-nachalnika13.jpg)

Не менше цікавила громадськість й інша кандидатура, яку теж розглядали на посаду заступника начальника міліції, однак яка не була представлена на громадському обговоренні. Йшлось про кандидатуру **Руслана Отроха**, котрий останні півтора місяці виконував обов'язки заступника начальника міськвідділу та начальника блоку з охорони громадського порядку і за оцінкою громадськості досить добре справлявся з роботою.

[![заступник начальника14](https://mpz.brovary.org/wp-content/uploads/2014/11/zastupnik-nachalnika14.jpg)](https://mpz.brovary.org/wp-content/uploads/2014/11/zastupnik-nachalnika14.jpg)

[![заступник начальника15](https://mpz.brovary.org/wp-content/uploads/2014/11/zastupnik-nachalnika15.jpg)](https://mpz.brovary.org/wp-content/uploads/2014/11/zastupnik-nachalnika15.jpg)

Однак сам Руслан Отрох  підтримав кадрове рішення свого керівника та запевнив, що продовжуватиме допомагати  колезі й непорозумінь між ними не буде – це призначення не розколе броварську міліцію і вона працюватиме в єдиному кулаку. Тим більше, попереду планується серйозна реорганізація, кадрові зміни, тож Отрох не залишиться без посади, на яку заслуговує, запевнив Клименко.

[![заступник начальника07](https://mpz.brovary.org/wp-content/uploads/2014/11/zastupnik-nachalnika07.jpg)](https://mpz.brovary.org/wp-content/uploads/2014/11/zastupnik-nachalnika07.jpg)

[![заступник начальника19](https://mpz.brovary.org/wp-content/uploads/2014/11/zastupnik-nachalnika19.jpg)](https://mpz.brovary.org/wp-content/uploads/2014/11/zastupnik-nachalnika19.jpg)

Щодо інших кандидатів на посаду заступника, в.о. начальника міліції повідомив: вони не пройшли перевірки в управлінні внутрішньої безпеки і особливої цікавості не представляють, адже не місцеві.

[![заступник начальника22](https://mpz.brovary.org/wp-content/uploads/2014/11/zastupnik-nachalnika22.jpg)](https://mpz.brovary.org/wp-content/uploads/2014/11/zastupnik-nachalnika22.jpg)

[![заступник начальника20](https://mpz.brovary.org/wp-content/uploads/2014/11/zastupnik-nachalnika20.jpg)](https://mpz.brovary.org/wp-content/uploads/2014/11/zastupnik-nachalnika20.jpg)

У надії на тісну співпрацю представники громадських організацій попросили Миколу Клименка та нового заступника посприяти  розслідуванню стосовно тих, хто віддавав злочинні накази рядовим міліціонерам проти місцевих активістів Євромайдану, організовував у Броварах тітушок на «антимайдан», а також  розслідувати кришування деякими міліціонерами незаконного бізнесу. З цього приводу  Микола Клименко запропонував громаді провести круглий стіл з залученням найкращих юристів, де обговорять схеми роботи по виявленню незаконного грального бізнесу, який легалізувався під виглядом державних лотерей.

[![заступник начальника18](https://mpz.brovary.org/wp-content/uploads/2014/11/zastupnik-nachalnika18.jpg)](https://mpz.brovary.org/wp-content/uploads/2014/11/zastupnik-nachalnika18.jpg)

[![заступник начальника23](https://mpz.brovary.org/wp-content/uploads/2014/11/zastupnik-nachalnika23.jpg)](https://mpz.brovary.org/wp-content/uploads/2014/11/zastupnik-nachalnika23.jpg)

_«Наразі за фактом незаконного грального бізнесу зареєстровано 13 правопорушень, однак судової перспективи вони не мають, адже схема, за якою вони адаптувалися під закон, розумно обставлена їхніми юристами, і все, що документує міліція, виявляється законним. Така ж ситуація і з відмивом піску в  річці  Десна, де є рішення райради, ліцензії на «берегоукріплення та поглиблення річки Десна»,_ \- сказав Клименко.

[![заступник начальника12](https://mpz.brovary.org/wp-content/uploads/2014/11/zastupnik-nachalnika12.jpg)](https://mpz.brovary.org/wp-content/uploads/2014/11/zastupnik-nachalnika12.jpg)

Найголовніше, над чим доведеться працювати як в.о. начальника, так і його заступнику – поверненням до міліції довіри громади, яка хоче і може допомогти, наприклад, машинами, пальним, чого нашим правоохоронцям дуже бракує. Уже сьогодні компанія «Галід»  готова спільно проводити певні заходи. Принаймні про це запевнив на обговоренні представник охоронної фірми.

[![заступник начальника24](https://mpz.brovary.org/wp-content/uploads/2014/11/zastupnik-nachalnika24.jpg)](https://mpz.brovary.org/wp-content/uploads/2014/11/zastupnik-nachalnika24.jpg)

Громада, яка переважною більшістю голосів підтримала кандидатуру Максима Скидана на посаду заступника, висловила надію, що він буде взірцевим міліціонером і не осоромить честь мундира. Також натякнули: це лише аванс довіри, і якщо броварські очільники міліції не виправдають її, на них очікує ганебна люстрація.

**Фото - Миколи Кожемяка**
