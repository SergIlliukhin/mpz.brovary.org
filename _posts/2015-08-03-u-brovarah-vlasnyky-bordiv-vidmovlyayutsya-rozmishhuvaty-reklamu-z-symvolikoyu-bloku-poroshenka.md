---
title: "У Броварах власники бордів відмовляються розміщувати рекламу з символікою Блоку Порошенка"
date: 2015-08-03
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "bpp"
  - "brovary"
  - "gromadskiy-zahist-kiyivshhini"
  - "novini"
  - "pavlo-rizanenko"
  - "politychna-reklama"
  - "tov-pro-media"
---

**Броварські власники біл-бордів відмовили в розміщенні реклами місцевої газети «Громадський захист Київщини», на якій, зокрема, був присутній логотип партії Блок Петра Порошенка «Солідарність». Про це повідомляє прес-служба народного депутата Павла Різаненка.** **_«Місцеві князьки-регіонали досі є впливовими фігурами на місцях і використовують адмінресурс не гірше ніж в 2012 році»,_ \- коментує ситуацію нардеп, обраний до Верховної Ради по 97 округу (Бровари, Броварський район, Баришівський район, Баришівка).**

Як сказано у повідомленні прес-служби, при цьому відмовки були досить "кумедні".

\[quote\]

Так, один з операторів зовнішньої реклами послався на те, що: «логотип «STOP корупції» нагадує дорожній знак та можуть виникнути проблеми з ДАЇ». Варто зазначити, що борди з рекламою цієї ініціативи БПП можна зустріти по всій Україні.

\[/quote\]

[![Борд_безпечні-stopcorruption- mini](https://mpz.brovary.org/wp-content/uploads/2015/08/Bord_bezpechni-stopcorruption-mini.jpg)](https://mpz.brovary.org/wp-content/uploads/2015/08/Bord_bezpechni-stopcorruption-mini.jpg)

Іншу причину навів директор фірми, яка володіє бордами:

\[quote\]

Директор **ТОВ «Про медіа»** в розмові взагалі зазначив: «Це видання поливає брудом міського голову та наших засновників, тому ми не будемо розміщувати його рекламу». Варто зазначити, що співзасновник цієї рекламної фірми – теща міського голови Ігоря Сапожка (був обраний від Партії регіонів). Сам директор ТОВ «ПроМедіа», **Вадим Андрієвський**, також депутат міськради.

\[/quote\]

Коментуючи ситуацію, народний депутат України **Павло Різаненко** (фракція БПП) зазначив: _«Такий підхід свідчить, що Блок Петра Порошенка аж ніяк не «партія влади» в традиційному пострадянському розумінні. Уявіть чи була б можлива така ситуація за часів режиму Януковича? Місцеві князьки-регіонали досі є впливовими фігурами на місцях і використовують адмінресурс не гірше ніж в 2012 році»._
