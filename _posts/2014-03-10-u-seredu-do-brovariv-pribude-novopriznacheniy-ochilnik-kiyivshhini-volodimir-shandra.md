---
title: "У середу до Броварів прибуде новопризначений очільник Київщини Володимир Шандра"
date: 2014-03-10
categories: 
  - "announce"
tags: 
  - "viyizniy-priyom-gromadyan"
  - "vibir-redaktsiyi"
  - "gubernator"
  - "koda"
  - "novini"
  - "oblderzhadministratsiya"
  - "shandra"
---

**[![shandra_1m_1](https://mpz.brovary.org/wp-content/uploads/2014/03/shandra_1m_1.jpg)](https://mpz.brovary.org/wp-content/uploads/2014/03/shandra_1m_1.jpg)Цієї середи, 12 березня, в приміщенні міського відділу по роботі зі зверненнями громадян (бульвар Незалежності, 2) з 10:00 виїзний прийом громадян буде проводити новопризначений голова Київської облдержадміністрації Володимир Шандра. Про це  [повідомляє](http://brovary-rada.gov.ua/do-uvagi-brovarchan-priiom-gromadyan) офіційний сайт Броварської міської ради. Аналогічна інформація подається і в [графіку прийомів](http://koda.gov.ua/grafiki_prijomu) Володимира Шандри на сайті КОДА.** 

В повідомленні йдеться, що прийом відбуватиметься за попереднім записом, однак жодних контактних телефонів на сайті БМР не вказується. Так само поки не вдалося з’ясувати дану інформацію і безпосередньо в Київській обласній держадміністрації: телефони установи не відповідають з моменту отримання інформації по прийом, вочевидь через вихідні.

Нагадаємо, що Відповідно до Указу виконуючого обов'язки Президента України, Голови Верховної Ради України Олександра Турчинова № 206/2014 від 2 березня 2014 року та відповідно до статей 112 та 118 Конституції України головою Київської обласної державної адміністрації призначено Шандру Володимира Миколайовича. Шандра змінив на посту губернатора Анатолія Присяжнюка, котрий подав у відставку після втечі до Росії Віктора Януковича.

Володимир Миколайович Шандра народився 11 січня 1963 р. у місті Зборів, Тернопільської області.

У 1987 році закінчив денне відділення [Обнінського інституту атомної енергетики](http://uk.wikipedia.org/wiki/%D0%9E%D0%B1%D0%BD%D1%96%D0%BD%D1%81%D1%8C%D0%BA%D0%B8%D0%B9_%D1%96%D0%BD%D1%81%D1%82%D0%B8%D1%82%D1%83%D1%82_%D0%B0%D1%82%D0%BE%D0%BC%D0%BD%D0%BE%D1%97_%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B8) за спеціальністю атомні електростанції і установки.

Після закінчення інституту, з квітня 1987 по листопад 1992 року працював на [Хмельницькій АЕС](http://uk.wikipedia.org/wiki/%D0%A5%D0%BC%D0%B5%D0%BB%D1%8C%D0%BD%D0%B8%D1%86%D1%8C%D0%BA%D0%B0_%D0%90%D0%95%D0%A1), де пройшов шлях від оператора реакторного відділення до провідного інженера з керування реактором.

З 1992 по 2002 рр. працював в реальному секторі економіки.

У 2002 р. обраний народним депутатом України, був заступником голови комітету Верховної Ради України з питань промислової політики і підприємництва.

З лютого 2005 по серпень 2006 року обіймав посаду Міністра промислової політики України.

У [2006](http://uk.wikipedia.org/wiki/2006) році закінчив [Національну академію управління](http://uk.wikipedia.org/wiki/%D0%9D%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B0_%D0%B0%D0%BA%D0%B0%D0%B4%D0%B5%D0%BC%D1%96%D1%8F_%D1%83%D0%BF%D1%80%D0%B0%D0%B2%D0%BB%D1%96%D0%BD%D0%BD%D1%8F), де отримав кваліфікацію магістра фінансів.

З грудня 2006 по серпень 2008 року – член Наглядової ради АТ “Укрексімбанк”.

Грудень 2007 – березень 2010 – Міністр з питань надзвичайних ситуацій та у справах захисту населення від наслідків Чорнобильської катастрофи.

Кандидат економічних наук зі спеціальності економіка та управління національним господарством.

Нагороджений [орденом «За заслуги»](http://uk.wikipedia.org/wiki/%D0%9E%D1%80%D0%B4%D0%B5%D0%BD_%C2%AB%D0%97%D0%B0_%D0%B7%D0%B0%D1%81%D0%BB%D1%83%D0%B3%D0%B8%C2%BB_\(%D0%A3%D0%BA%D1%80%D0%B0%D1%97%D0%BD%D0%B0\)) ІІІ ступеня та Почесною грамотою Кабінету Міністрів України.
