---
title: "Депутати розберуться, чому КП «Оздоровчо-реабілітаційний центр» працює збитково"
date: 2016-06-15
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "borgy"
  - "brovary"
  - "deputati"
  - "kp-orts"
  - "miskrada"
  - "novini"
  - "robocha-grupa"
coverImage: "wp-content/uploads/2013/05/Baseyn-KP-ORTS-1.jpg"
---

**Утворити робочу групу для вивчення стану господарсько-фінансової діяльності Броварського комунального підприємства «Оздоровчо-реабілітаційний центр» - таке [розпорядження](https://www.brovary.kiev.ua/rozporyadzhennya-m%D1%96skogo-golovi-v%D1%96d-14062016%E2%84%96145-od-pro-utvorennya-robocho%D1%97-grupi-dlya-vivchennya-st) 14 червня видав міський голова Ігор Сапожко.**

До складу групи увійшли **10** депутатів від різних фракцій, які визначать причини неефективної діяльності підприємства, зокрема збільшення заборгованості по оплаті комунальних послуг. Про результати своєї роботи вони доповідатимуть на наступній черговій сесії.

Нагадаємо, що 7 червня, на черговій сесії Броварської міськради депутати [розглядали](https://mpz.brovary.org/720-tysyach-gryven-borgy-komunalnogo-basejnu-profinansuyut-z-rezervnogo-fondu-mista/) звернення КП «Оздоровчо-реабілітаційний центр» про виділення коштів для покриття боргів басейну. Більшість депутатів підтримали це звернення, і з метою поліпшення фінансового стану підприємства запропонували виділити додаткові кошти в тому числі із резервного фонду міста  на 2016 рік в сумі **720 тисяч гривень**. Разом з тим присутні вирішили розібратись, чому протягом тривалого часу комунальне підприємство працює збитково і як цьому зарадити, тому запланували створити робочу групу, яка дослідить це питання.

**Склад робочої групи:**

Бабич Петро Іванович – депутат міської ради (за згодою);

Берестовий Олег Ігорович – депутат міської ради (за згодою);

Веремчук Ірина Сергіївна – депутат міської ради (за згодою);

Дудко Борис Володимирович – депутат міської ради (за згодою);

Коваленко Вікторія Миколаївна – депутат міської ради (за згодою);

Крилова Тетяна Миколаївна – депутат міської ради (за згодою);

Мутило Вадим Анатолійович – депутат міської ради (за згодою);

Сенько Лідія Іванівна – депутат міської ради (за згодою);

Семенов Максим Володимирович – депутат міської ради (за згодою);

Шевчук Олег Сергійович – депутат міської ради (за згодою).
