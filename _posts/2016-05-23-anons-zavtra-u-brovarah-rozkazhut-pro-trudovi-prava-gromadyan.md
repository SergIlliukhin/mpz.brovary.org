---
title: "АНОНС: Завтра у Броварах розкажуть про трудові права громадян"
date: 2016-05-23
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "demalyans"
  - "lektsiya"
  - "novini"
  - "prava"
  - "pratsevlashtuvannya"
  - "trudovi-prava"
coverImage: "wp-content/uploads/2016/05/fitsiyne-pratsevlashtuvannya.jpg"
---

**24 березня відбудеться юридична лекція «****Підводні камені працевлаштування: на що звертати увагу при прийомі на роботу». Фахівець у галузі працевлаштування розповість усім охочим, як захистити свої трудові права. Про це у соцмережах [повідомляє](https://www.facebook.com/demalliancebrovary/posts/1708485489414739) броварський осередок «Демократичного альянсу», який виступає організатором заходу.**

 Як ідеться у повідомленнях, під час лекції можна буде дізнатись:

- які документи працедавець має право вимагати під час приймання на роботу, а які ні;
- що потрібно підписувати, а що не варто;
- як має виглядати посадова інструкція;
- що таке «положення про конфіденційність»;
- які бувають трудові договори;
- яким документом визначаються права та обов'язки працівників на підприємстві.

Як зазначають організатори, зустріч відбудеться завтра о **19:00** за адресою: **вул. Грушевського, 9/1** на 3-му поверсі в офісі «Демократичного альянсу». Вхід на лекцію вільний.

Згідно із повідомленням, лекцію вестиме керівник юридичного бюро «Ваше право» **Анна Маліновська**, фахівець із багаторічним досвідом відстоювання трудових прав громадян.

У «Демократичному альянсі» вказують, що це буде не останній освітній захід політсили, покликаний підвищити рівень правової свідомості громадян і «озброїти» мешканців Броварів знаннями для захисту своїх прав.
