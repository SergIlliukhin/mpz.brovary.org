---
title: "Міська влада намагалася перешкодити проведенню першого засідання окружної виборчої комісії?"
date: 2012-08-29
author: 
  username: "sergilliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "vibori-2012"
  - "kovbasa"
  - "logovchenko"
  - "ovk"
---

[![](https://mpz.brovary.org/wp-content/uploads/2012/08/398062_228473533898173_2123851950_n.jpg "Анатолій Гаркуша")](https://mpz.brovary.org/wp-content/uploads/2012/08/398062_228473533898173_2123851950_n.jpg)Броварчанин **Анатолій Гаркуша** у мережі Facebook [розповів про те](https://www.facebook.com/groups/444862562203426/permalink/452589368097412/), як відбувалося перше засідання [Окружної виборчої комісії по округу №97](https://mpz.brovary.org/brovarsku-okruzhnu-viborchu-komisiyu-ocholiv-predstavnik-partiyi-bratstvo/ "Броварську окружну виборчу комісію очолив представник партії «Братство»").

Вважаю необхідним розповісти про це нашим читачам (далі - пряма мова):

_29.08.2012_ Міська влада сьогодні перешкоджала проведенню першого засідання окружної виборчої комісії в окрузі № 97. Члени ОВК зібралися біля приміщення Центру зайнятості о восьмій вечора. Спочатку їх було п"ять чоловік, згодом їх нараховувалося вже 12. Тобто, кворум для проведення засідання був. Але охоронник двері не відчиняв, як він потім пояснив, наказав йому нікого в приміщення не "пущать" такий собі пан Кузнецов, який працює у міськвиконкомі. Згодом він все ж відчинив, але після того як, за ще одним наказом все того ж Кузнецова, охоронник проконсультувався з **Юлею Логовченко**, яка у ОВК представляє Партію регіонів. Так що долю проведення першого засідання ОВК вирішила ось така всесильна Юлія. Засідання відбулося в абсолютно непристосованому для цього приміщення. У кімнаті лише один стіл, члени комісії розсілися на якихось лавках, освітлення не вистачала - ось так міська влада підготувалася до роботи ОВК. Засідання відбулося під головуванням заступника голови **Клавдії Ковбаси**, оскільки голова комісії Світлана Сємєрєй так і не з"явилася - ні фізично, ні навіть на телефонному зв"язку. До порядку денного внесили одне питання - складання присяги та вручення посвідчень. Коли з усим цим 12 членів ОВК впоралися, на порозі з"явився сюрприз. Було вже десь о пів на десяту вечора, як на порозі постав молодий чоловік. Показавши постанову ЦВК, він представився як секретар комісії, новий секретар. Партія "Русь єдина" замінила свого представника. Отже, ОВК має нового секретаря. Це, схоже, не остання несподіванка. Можливо вже завтра "Братство" замінить і голову комісії... Більше про це засідання - вже завтра.

> **Для довідки** Юлія Логовченко - член ОВК від Партії Регіонів, яка вже встигла себе дуже добре зарекомендувати, як відданий та добросовісний виконавець волі броварських можновладців. На виборах 2010 року вона була першим заступником голови міської виборчої комісії та зробила все можливе, щоб [відсіяти потенційно небезпечних для влади кандидатів ще на етапі реєстрації](https://brovary.wordpress.com/2011/09/07/%D1%80%D0%B5%D1%94%D1%81%D1%82%D1%80%D0%B0%D1%86%D1%96%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%96%D0%B2-%D1%87%D0%B0%D1%81%D1%82%D0%B8%D0%BD%D0%B0-%D1%82%D1%80%D0%B5%D1%82%D1%8F/). Як член МГО "Броварщина Молода" Юлія Логовченко є членом громадської ради і вже встигла свідомо саботувати її роботу, відмовившись підписати протокол засідання комітету, на якому були ухвалені дуже "незручні" для влади рішення.
> 
> <iframe width="560" height="315" src="https://www.youtube.com/embed/JJkCVWns_gw" frameborder="0" allowfullscreen></iframe>

**P.S.** Детальніше про перше засідання ОВК (+фото/відео) [можна почитати у огляді Аліни Дяченко](https://mpz.brovary.org/pershe-zasidannya-brovarskoyi-ovk-proyshlo-z-drugoyi-sprobi-usuperech-pereshkodam-vladi-ta-bez-golovi/ "Перше засідання броварської ОВК пройшло з другої спроби, усупереч перешкодам влади та без голови")
