---
title: "Ключова сесія: Сапожко втратив Виноградову, \"Свобода\" підтримала регіонала та отримала секретаря"
date: 2016-02-22
author: 
  username: "kachor"
  display_name: "Андрій Качор"
categories: 
  - "vlada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "zastupnyky"
  - "novini"
  - "sekretar"
  - "sesiya"
---

**22 лютого відбулася довгоочікувана позачергова сесія міської ради, під час якої депутати мали намір обрати секретаря міськради, затвердити заступників міського голови, керуючого справами виконавчого комітету та обрати новий склад виконкому.**

**Пролог**

Призначення цієї сесії міським головою затягувалося ще з минулого року, що навіть стало приводом для [судового позову](https://mpz.brovary.org/deputat-alina-dyachenko-podala-do-sudu-na-mera-brovariv-igorya-sapozhka/) проти мера Броварів. Головною причиною подібної затримки насправді була невизначеність щодо кандидатури на секретаря: мер не міг зібрати достатню кількість голосів за власного висуванця з числа депутатів.

\[caption id="attachment\_52308" align="aligncenter" width="600"\][![IMG_3869](https://mpz.brovary.org/wp-content/uploads/2016/02/IMG_3869.jpg)](https://mpz.brovary.org/wp-content/uploads/2016/02/IMG_3869.jpg) Ігор Сапожко\[/caption\]

Схожа ситуація була і серед залишків «демократичного табору»: ближче до призначення сесії «демократи» вже майже не називали в якості своїх кандидатів прізвища **Веремчук** (БПП) та **Дяченко** («ДемАльянс»), а також **Олексія Здоровця** від «Свободи» - останнього запідозрили у паралельних перемовинах із Сапожком. Наприкінці цього процесу все частіше обговорювалась кандидатура **Максима Семенова** від «Самопомочі» - як очевидно слабша за інших, однак «компромісна». Вирішальним фактором було те, що особисту відповідальність за Семенова у разі його обрання обіцяв взяти лідер фракції Садового **Андрій Василенко** – один з найбільших неформальних авторитетів серед демократичної частини міськради.

\[caption id="attachment\_52309" align="aligncenter" width="600"\][![IMG_3762](https://mpz.brovary.org/wp-content/uploads/2016/02/IMG_3762.jpg)](https://mpz.brovary.org/wp-content/uploads/2016/02/IMG_3762.jpg) Андрій Василенко\[/caption\]

Зрештою у суботу, 20 лютого на сайті міськради зявилося розпорядження міського голови про скликання позачергової сесії на 10:00 наступного понеділка. Невдовзі на сайті оприлюднили і всі проекти рішення: із зазначенням прізвищ усіх кандидатів на посади заступників міського голови, керуючого справами, та 15 претендентів у члени виконкому. Зокрема було вказано і прізвище депутата-висуванця Сапожка на посаду секретаря ради: ним став **Максим Семенов** від Самопомочі.

\[caption id="attachment\_52310" align="aligncenter" width="600"\][![IMG_3764](https://mpz.brovary.org/wp-content/uploads/2016/02/IMG_3764.jpg)](https://mpz.brovary.org/wp-content/uploads/2016/02/IMG_3764.jpg) Максим Семенов\[/caption\]

З оприлюднених прізвищ кандидатів на всі посади стало зрозуміло: у схемі Сапожка цілком прогнозовано беруть участь фракції «Єдності», РПЛ та УКРОПу, а судячи з появи прізвища О. Резніка на позиції кандидата у заступники мера, Сапожко також міг розраховувати на три голоса «Батьківщини». Інтрига лишалася лише стосовно позиції «Самопомочі»: чи підтримають вони свого депутата Семенова у випадку, якщо його висуває Сапожко.

\[caption id="attachment\_52311" align="aligncenter" width="600"\][![IMG_3915](https://mpz.brovary.org/wp-content/uploads/2016/02/IMG_3915.jpg)](https://mpz.brovary.org/wp-content/uploads/2016/02/IMG_3915.jpg) Олександр Резнік\[/caption\]

У неділю більшість «демократичних»  фракцій зібралися на свої екстрені засідання щодо визначення позиції на позачерговій сесії. Ближче до вечора представники фракцій «Солідарності», «Самопомочі», «ДемАльянсу», «Свободи» та «Батьківщини» зібралися на міжфракційну нараду, аби зрозуміти, як можуть розподілитися голоси вже під час сесії. Прийшло розуміння, що «золота акція» може опинитися у «Самопомочі» або «Свободи»: особливо, що стосується голосування по заступниках мера.

[![IMG_3884](https://mpz.brovary.org/wp-content/uploads/2016/02/IMG_3884.jpg)](https://mpz.brovary.org/wp-content/uploads/2016/02/IMG_3884.jpg)

Як написала згодом лідер фракції «ДемАльянсу» **Аліна Дяченко**, в неділю увечері фракція «Солідарності» готова була підтримати екс-регіонала **Григорія Голубовського**, позиція «Самопомочі» була достеменно невідомою: засідання їхньої фракції було заплановане на 8:00 понеділка – за дві години до початку сесії. У звязку з цим «ДемАльянс» і «Свобода» нібито домовились блокувати трибуну, раптом під час сесії почнеться «регіоналівський переворот». Також у понеділок ще до сесії на додаткове засідання мала зібратися фракція «Солідарності», однак до відкриття сесії позиція «Самопомочі» та «Солідарності» публічно не озвучувалась. Тож прогнозувати результати будь-якого голосування 22 лютого напередодні не брався ніхто.

[![07D_2851](https://mpz.brovary.org/wp-content/uploads/2016/02/07D_2851.jpg)](https://mpz.brovary.org/wp-content/uploads/2016/02/07D_2851.jpg)

Нарешті настала 10-та година понеділка, під урочисті мотиви національного гімну розпочалася позачергова сесія. Ще до перших голосувань депутат **Леонід Черепейник** від «Солідарності» запропонував змінити порядок розгляду питань на сесії: поставити голосування за секретаря на початок, а вже потім призначати заступників мера. Зі скрипом необхідні голоси за цю пропозицію таки вдалося зібрати, а домашня заготовка міського голови почала давати тріщину. Зрештою, апарат ради почав готувати бюлетені для голосування за Максима Семенова від «Самопомочі» на посаду секретаря міськради. За інсайдерською інформацією МПЗ, це голосування було більше технічним: голосів за Семенова у раді не було. Голосування за Семенова мало відбутися, аби право внесення наступної кандидатури секретаря перейшло до депутатського корпусу.

[![07D_2914](https://mpz.brovary.org/wp-content/uploads/2016/02/07D_2914.jpg)](https://mpz.brovary.org/wp-content/uploads/2016/02/07D_2914.jpg)

Після оголошення результатів таємного голосування за Максима Семенова здогадки підтвердились: депутат від «Самопомочі» встановив антирекорд підтримки серед депутатів: лише 13 голосів «за».

**«Ми не вийдемо звідси, поки не оберемо секретаря!»**

Після оголошення результатів голосування за Семенова міський голова з президії суворо оголосив: «Ми не вийдемо сьогодні з цієї зали, поки не оберемо секретаря!». Майже одночасно з цим закликом зі свого місця встав лідер УКРОПу **Петро Бабич** та пішов до Сапожка: у руках він тримав депутатське подання на висування кандидатури **Олексія Здоровця** від «Свободи» на посаду секретаря. Щойно подання опинилося в руках мера, Сапожка обступили фотографи: усім було цікаво дізнатися, хто саме з депутатів поставив під ним підписи. Виявилося, що на підтримку Здоровця виступили переважно партії зі сферу впливу мера («Єдність», УКРОП та РПЛ) + депутати «Свободи» та «Батьківщини».

[![07D_2888](https://mpz.brovary.org/wp-content/uploads/2016/02/07D_2888.jpg)](https://mpz.brovary.org/wp-content/uploads/2016/02/07D_2888.jpg)

Апарат ради пішов готувати новий бюлетень для голосування, лічильна комісія почала заповнювати «козу» протоколу,  а депутати полишили залу згідно з вимогами регламенту.

[![07D_2858](https://mpz.brovary.org/wp-content/uploads/2016/02/07D_2858.jpg)](https://mpz.brovary.org/wp-content/uploads/2016/02/07D_2858.jpg)

[![07D_2860](https://mpz.brovary.org/wp-content/uploads/2016/02/07D_2860.jpg)](https://mpz.brovary.org/wp-content/uploads/2016/02/07D_2860.jpg)

Таємне голосування розпочалося близько 11:30: депутатів по одному, в алфавітному порядку, почали запрошувати до зали.

[![07D_2897](https://mpz.brovary.org/wp-content/uploads/2016/02/07D_2897.jpg)](https://mpz.brovary.org/wp-content/uploads/2016/02/07D_2897.jpg)

Дехто з депутатів відверто демонстрував результат свого волевиявлення журналістам та іншим присутнім, дехто згортав бюлетень кілька разів, аби не було видно, де поставлена «галочка», але більшість кидала бюлетень у прозору урну у розгорнутому вигляді: таким чином кореспонденту «МПЗ» легко було встановити поіменні результати голосування:

> «ЗА»:  Сенько, Оксютенко, Темченко, Тоцька, Лемпіцький, Мельник  («Єдність»),  Андрієвський, Коваленко (Радикальна партія Ляшка), Білокінь, Бабич, Зінченко (УКРОП),  Резнік, Дудко, Бельський («Батьківщина»), Бойко, Шевчук, Кочубей, Здоровець («Свобода»), Дяченко, Саук, Берестовий («ДемАльянс»), Семенов («Самопоміч»), Лопатюк (позафракційний), Сапожко (міський голова). Всього – 24 голосів «за». Усі інші – «проти», «утримались» або вкидали пусті бюлетені, які були визнані недійсними.
> 
> [![IMG_3847](https://mpz.brovary.org/wp-content/uploads/2016/02/IMG_3847.jpg)](https://mpz.brovary.org/wp-content/uploads/2016/02/IMG_3847.jpg)
> 
> Прикметно, що під час підрахунку голосів лічильна комісія оголосила інший результат: 23 голоси «за». Члени лічильної комісії не визнали дійсним бюлетень, де замість «галочки» навпроти позначки «ЗА» був поставлений «хрестик».

[![07D_2867](https://mpz.brovary.org/wp-content/uploads/2016/02/07D_2867.jpg)](https://mpz.brovary.org/wp-content/uploads/2016/02/07D_2867.jpg)

Багатьох представників "демократичної більшості" приголомшила позиція "ДемАльянсу" щодо підтримки Здоровця під час голосування за секретаря: попри те, що три голоси "ДемАльянсу" не стали вирішальними, низкою депутатів це було розцінено як гра на користь пулу Сапожка. Пізніше лідер фракції ДА Аліна Дяченко заявила: її партія мусила піти на подібний компроміс, сподіваючись, що взамін за їхні голоси "Свобода" не підтримає на посадах заступників колишніх регіоналів. Однак як показали наступні події, партійці Тягнибока не витримали домовленостей.

[![IMG_3801](https://mpz.brovary.org/wp-content/uploads/2016/02/IMG_3801.jpg)](https://mpz.brovary.org/wp-content/uploads/2016/02/IMG_3801.jpg)

Відразу після оголошення результатів голосування, Олексій Здоровець поспіхом зайняв місце в президії поруч із Ігорем Сапожком.

\[caption id="attachment\_52322" align="aligncenter" width="600"\][![IMG_3882](https://mpz.brovary.org/wp-content/uploads/2016/02/IMG_3882.jpg)](https://mpz.brovary.org/wp-content/uploads/2016/02/IMG_3882.jpg) Мер Сапожко та його секретар Олексій Здоровець демонструють узгодженість позицій\[/caption\]

Невдовзі до них приєднався народний депутат **Павло Різаненко**, який в цей день увесь час перебував у броварській міськраді.

\[caption id="attachment\_52326" align="aligncenter" width="600"\][![07D_2922](https://mpz.brovary.org/wp-content/uploads/2016/02/07D_2922.jpg)](https://mpz.brovary.org/wp-content/uploads/2016/02/07D_2922.jpg) Різаненко, Сапожко, Здоровець\[/caption\]

Так само, до речі, як і обласні депутати Сімановський («Батьківщина»), Хмельницький («Свобода») та Дорошенко («Самопоміч»). Кожен з представників «вищих інстанцій» намагався вплинути на своїх підопічних у Броварах: хто проконтролювати поведінку, хто підказати «правильне» рішення, а хто – убезпечити від впливу стороннього.

**«Свобода» голосує за організаторів Антимайдані та члена партія Януковича**

Зрештою, депутати перейшли до голосування за заступників міського голови. Першим за списком йшов **Григорій Голубовський:** давній куратор сфери ЖКГ у Броварах, але поруч з цим – один з організаторів «антимайданів» в часи режиму Януковича. Саме провальна політика Голубовського у житлово-комунальній сфері та його участь у боротьбі проти Революції Гідності стали основними аргументами окремих депутатів «дембільшості» під час обговорення кандидатури Григорія Павловича. Найяскраве виступив **Андрій Саук**, який згадав не лише антимайдан, але й розвалену інфраструктуру міста, масла у вогонь підлив активіст **Віктор Малофієнко**, який згадав Голубовському «вічну» тему підтоплення старого міста.

[![07D_2946](https://mpz.brovary.org/wp-content/uploads/2016/02/07D_2946.jpg)](https://mpz.brovary.org/wp-content/uploads/2016/02/07D_2946.jpg)

Однак ці аргументи не вплинули на депутатів, котрі згідно з попередніми домовленостями планували у будь-якому випадку підтримати Голубовського на посаді заступника Сапожка по ЖКГ. «За» Голубовського проголосували фракції «Єдності», РПЛ, УКРОПу, «Батьківщини» та «Свободи». Депутати «Свободи» дуже невпевнено піднімали руки під вигуки «ДемАльянсу» «ганьба!», однак «свободівців» це не зупинило. «Золота акція» «Свободи» була розіграна на користь регіоналів та організаторів антимайдану.

Варто зазначити, що під час голосування сесійну залу покинув депутат-«свободівець» **Сергій Бойко**: таким чином його голос Григорій Голубовський не отримав, що, втім, на загальний результат не вплинуло. На своїй посаді «вічного міністра ЖКГ» підтримали «Єдність», УКРОП, РПЛ, «Свобода» та «Батьківщина».

\[caption id="attachment\_52324" align="aligncenter" width="600"\][![IMG_3733](https://mpz.brovary.org/wp-content/uploads/2016/02/IMG_3733-1.jpg)](https://mpz.brovary.org/wp-content/uploads/2016/02/IMG_3733-1.jpg) Кочубей VS Бойко\[/caption\]

На цьому етапі здавалося, для демократичних сил усе втрачено: своїми голосами за Голубовського «Свобода», здавалося, показала на чиєму боці вона тепер за два роки після революції. Однак наступні голосування продемонстрували, що сюрпризи тривають.

Обструкція від колег-майданівців, вочевидь, подіяла на партійців Тягнибока і вже під час голосування за чергову «антимайданівку» та члена ПР **Ларису Виноградову** «Свобода» не дала жодного голосу. Водночас голосів «Батьківщини», «Єдності», УКРОПу та «радикалів» Ляшка для порятунку Виноградової не вистачило – Лариса Миколаївна втратила свою посаду, котру займала понад сім років. Кажуть, що станом на зараз вже зняли відповідну табличку і з її кабінету.

[![IMG_3749](https://mpz.brovary.org/wp-content/uploads/2016/02/IMG_3749.jpg)](https://mpz.brovary.org/wp-content/uploads/2016/02/IMG_3749.jpg)

Аналогічна участь чекала і наступного висуванця Сапожка: керуючого справами виконкому **Костянтина Кузнєцова**, котрий також є фігурантом кримінального провадження у справі розслідування злочинів антимайдану. Костянтин Володимирович не дочекався підтримки «Свободи», а тому був змушений залишити власний кабінет.

Однак по останньому претеденту в заступники Сапожка «Свобода» витримала домовленості з «Батьківщиною»: в купі з голосами «Єдності», РПЛ та УКРОПу, «Батьківщина» отримала собі позицію заступника міського голови в особі лідера фракції **Олександра Резніка.**

**Новий склад виконкому**

Після такого «політичного трилеру» думалося, що до затвердження виконкому сьогодні – всупереч порядку денному – справа вже не дійде.  Однак на цьому етапі своє слово сказав спочатку лідер фракції «Солідарність» **Євген Гредунов**, а потім – нардеп **Павло Різаненко.** Вони нагадали, що згідно із запропонованим проектом рішення, у виконкомі не враховані вкоти усіх фракцій міської ради: усі позиції розподілені виключно між «людьми Сапожка», «Батьківщиною» та «Свободою», а відтак за такий варіант депутатський корпус голосувати не буде. В дискусію намагалась втрутитись «штатний глашатай» Ігоря Сапожка **Ірина Нілова**, однак після кількох контрреплік депутата Дяченко пані Нілова припинила подавати голос аж до завершення сесії.

\[caption id="attachment\_52327" align="aligncenter" width="600"\][![IMG_3929](https://mpz.brovary.org/wp-content/uploads/2016/02/IMG_3929.jpg)](https://mpz.brovary.org/wp-content/uploads/2016/02/IMG_3929.jpg) Ігор Муратов сьогодні став членом виконкому\[/caption\]

Зрештою, виснажені чотиримісячної епопеєю з виборами секретаря, депутати міської ради досить швидко затвердили виконавчий комітет у складі 23 осіб:

1. Ігор Сапожко – міський голова (за посадою)
2. Олексій Здоровець – секретар ради (за посадою)
3. Олександр Резнік – заступник міського голови (за посадою)
4. Григорій Голубовський – заступник міського голови (за посадою)
5. Вакантна позиція – заступник міського голови (за посадою)
6. Вакантна позиція – керуючий справами виконкому (за посадою)
7. Галина Котляр – квота УКРОПу
8. Олександр Каднай – квота «Єдності»
9. Сергій Потрясаєв – квота «Батьківщини»
10. Андрій Федоровський – квота «Радикальної партії Ляшка»
11. Володимир Кріпкий – квота «Самопомочі»
12. Роман Загурький – квота «Солідарності»
13. Сергій Іллюхін – квота «ДемАльянсу»
14. Анатолій Панченко – квота «Свободи»
15. Роман Сімутін – депутат обласної ради від «Солідарності»
16. Олег Іваненко – депутат обласної ради від «Солідарності»
17. Олексій Дорошенко – депутат обласної ради від «Самопомочі»
18. Тельман Надиров – голова Броварської ради ветеранів
19. Микола Кравченко – ГО «Комітет громадського самоврядування Київської області»
20. Ігор Романенко – голова Громадської ради при управлінні освіти м. Бровари
21. Ігор Муратов – квота учасників АТО
22. Олександр Чекмаз – квота учасників АТО
23. Максим Мовчан – квота учасників АТО

У питанні різному вперше за останні кілька років жоден з учасників сесії ніхто не підняв жодного питання. Депутати розійшлися до наступної позачергової сесії, на які розглянуть звіт за останні пять років начальниці відділу культури Наталії Багмут та начальника відділу молоді та смпорту Дмитра Рожкова. Дата даної позачергової сесії наразі не відома.

_Фото Світлани Яцив_
