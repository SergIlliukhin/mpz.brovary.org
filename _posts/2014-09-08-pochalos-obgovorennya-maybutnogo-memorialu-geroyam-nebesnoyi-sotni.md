---
title: "Почалось обговорення майбутнього меморіалу героям Небесної сотні"
date: 2014-09-08
author: 
  username: "kachor"
  display_name: "Андрій Качор"
categories: 
  - "kolonka-avtora"
---

**[![3355_dsc_8393](https://mpz.brovary.org/wp-content/uploads/2014/09/3355_dsc_8393.jpg)](https://mpz.brovary.org/wp-content/uploads/2014/09/3355_dsc_8393.jpg)Минулої середи, 3 вересня відбулась [перша зустріч](https://mpz.brovary.org/brovarchani-mayut-vidnoviti-memorial-nebesniy-sotni/) ініціативної групи по створенню меморіалу полеглим Героям Небесної сотні у Броварах. Мешканці міста вирішили предметно підійти до цього питання після нещодавнього [варварського знищення](https://mpz.brovary.org/chorna-nedilya-spaplyuzhena-pam-yat-geroyiv-maydanu-onovlennya-pam-yatniku-berkutu-ta-vidnovlennya-mazhorskogo-pritonu/) стенду на честь Небесної сотні, що близько півроку стояв на Майдані Свободи. Тепер броварчани прагнуть створити справжній скульптурний меморіал, який не могли б зруйнувати вандали і котрий став би всенародним місцем вшанування пам’яті героїв, які поклали життя за волю України в боротьбі з кривавим режимом Януковича.**

Наразі ініціативна група спільно з усією громадою Броварів планує визначити найбільш вдале місце для такого меморіалу, місце, яке найбільше відповідатиме значенню та суті цієї скульптурної композиції.

Після цього ми порадимось з броварчанами щодо вигляду пам'ятнику, його концепції, вже за тим – хто розробить ескіз, а головне – скільки на це потрібно часу та коштів. Орієнтуємось на те, аби відкрити пам'ятну скульптуру до річниці тих трагічних, але героїчних подій

Тож сьогодні ми закликаємо усіх небайдужих висловити свої ідеї та побажання щодо місця, де має бути встановлений меморіал, а також аргументувати свій вибір. Обговорення триває в спеціальній групі на Фейсбуці [**"Меморіал Небесної сотні у Броварах"**](https://www.facebook.com/groups/1484669978458482/), активне обговорення найкращого можливого місця для встановлення пам'ятного знаку наразі триває [**за цим посиланням!**](https://www.facebook.com/photo.php?fbid=848367688520176&set=gm.1484674148458065&type=1&permPage=1) Долучайтесь – ми маємо спільно шукати рішення для нашого міста!
