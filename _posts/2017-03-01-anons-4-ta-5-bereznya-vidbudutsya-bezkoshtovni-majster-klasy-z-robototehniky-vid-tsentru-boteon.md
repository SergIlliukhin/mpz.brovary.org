---
title: "АНОНС: 4 та 5 березня відбудуться безкоштовні майстер-класи з робототехніки від центру \"BOTEON\""
date: 2017-03-01
author: 
  username: "pravoZnaty"
  display_name: "Маєш право знати"
categories: 
  - "announce"
  - "brovary"
  - "novyny"
tags: 
  - "boteon"
  - "brovary"
  - "mayster-klas"
  - "novini"
  - "robototehnika"
coverImage: "wp-content/uploads/2017/03/16905003_1929540060610208_499072264934529061_o.jpg"
---

**Новий навчальний сертифікований центр [“Boteon”](http://boteon.com/) організовує цими вихідними безкоштовний майстер-клас у Броварах. З нагоди відкриття нового гуртка у місті, 4 та 5 березня школярам віком від 8 років проведуть навчання по робототехніці.**

Як повідомляє [офіційна сторінка](https://www.facebook.com/BoteonCom/posts/1927222007508680) Центру робототехніки "Boteon" у FB, з нагоди відкриття нового гуртка у Броварах, **4 та 5 березня** відбудеться безкоштовний майстер-клас з робототехніки. Організатори запрошують дітей віком від 8 років та їхніх батьків відвідати новий центр за адресою **булв.Незалежності, 6-Б.** На майстер-класі діти отримають можливість створювати та програмувати роботів самостійно за унікальною програмою.

> Для участі у безкоштовному майстер-класі організатори пропонують [зареєструватись](https://goo.gl/Wp1gCg).

[![](https://mpz.brovary.org/wp-content/uploads/2017/03/17097156_1929537037277177_2914004154206280466_o.jpg)](https://mpz.brovary.org/wp-content/uploads/2017/03/17097156_1929537037277177_2914004154206280466_o.jpg)

[![](https://mpz.brovary.org/wp-content/uploads/2017/03/17016055_1929540043943543_8791097084485770703_o-1.jpg)](https://mpz.brovary.org/wp-content/uploads/2017/03/17016055_1929540043943543_8791097084485770703_o-1.jpg)

В ході заходу можна буде записатись у групи на регулярні курси, де дітей навчатимуть основам мехатроніки, схемотехніки, або вдосконалити навички програмування в S4A, Ardublock та Arduino IDE (С++), а також спроектувати власний пристрій.

[![](https://mpz.brovary.org/wp-content/uploads/2017/03/17038812_1929540063943541_6578896466597647415_o.jpg)](https://mpz.brovary.org/wp-content/uploads/2017/03/17038812_1929540063943541_6578896466597647415_o.jpg)

[![](https://mpz.brovary.org/wp-content/uploads/2017/03/16992149_1929545367276344_4801930482995796705_o.jpg)](https://mpz.brovary.org/wp-content/uploads/2017/03/16992149_1929545367276344_4801930482995796705_o.jpg)

Як зазначено на [офіційному сайті](http://edu.boteon.com/), навчальний центр "Boteon" має 6 регулярних курсів, які структуруються за рівнями:

- 1-й рівень «Фізика та техніка» (Physics & Technics) (32 заняття);
- 2-й рівень: Основи робототехніки «Розумний дім. IOT» (Smart Devices & Smart house. IOT) (32 заняття);
- 3-й рівень: Сервісна робототехніка «Мобільні роботи. Виробництво майбутнього» (Service & Mobile Robotics) (32 заняття);
- 4-й рівень: «Промислова робототехніка та автоматика» (Manufacturing Robotics & Automatics) (32 заняття);
- Бліц-курс: Біомедична електроника «Біомеханічні системи» (12 занять);
- Бліц-курс: 3D моделювання та друк «3D друк у кожен будинок» (12 занять).

[![](https://mpz.brovary.org/wp-content/uploads/2017/03/4.jpg)](https://mpz.brovary.org/wp-content/uploads/2017/03/4.jpg)

[![](https://mpz.brovary.org/wp-content/uploads/2017/03/5.jpg)](https://mpz.brovary.org/wp-content/uploads/2017/03/5.jpg)

[![](https://mpz.brovary.org/wp-content/uploads/2017/03/7.jpg)](https://mpz.brovary.org/wp-content/uploads/2017/03/7.jpg)

Протягом навчального року центр двічі проводить конкурс **Boteon Robotics Challenge,** в межах якого дитина проходит шлях від ідеї до готового виробу. Конкурс спонукає учнів до креативного мислиння та закріплення отриманих знань. Минулого року у конкурсі, що пройшов у Львові, взяли участь 158 команд з різних куточків України, загальна кількість учасників налічувала понад 500 осіб. Кожна команда представила свій унікальний проект на основі Arduino, які оцінювалися у трьох номінаціях.

Офіційний сайт також містить інформацію про відкриті навчальні центри в таких містах, як Київ (12 гуртків), Харків (2 гуртки) та Дніпро (2 гуртки), Одеса, Суми, Львів, Черкаси, Чернівці, Хмельницький, Ірпінь, Житомир та навіть Ізраїль. Окрім Броварів, цими днями заплановане масштабне відкриття одразу декількох гуртків у Києві: на Троєщині, Позняках, Харьківському масиві та Солом'янці.

Окрім регулярних курсів “Boteon” організовує для дітей міські табори на канікулах. Також центр пропонує програму підвищення квалификації для вчителів фізики, математики або інформатики.

За всіма питаннями організатори просять звертатися за телефоном: **0 800 752 572 та (096) 337 75 33**, або писати за адресою: brovary@boteon.com.

**Фото - зі сторінки НЦ "Boteon" у FB**
