---
title: "Завтра у міськраді почнуть створювати Громадську раду при виконкомі"
date: 2016-02-08
author: 
  username: "pravoznaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "vykonkom"
  - "gromadska-rada"
  - "novini"
coverImage: "wp-content/uploads/2016/02/gerb-Brovari.jpg"
---

9 лютого 2016 року у малій залі виконкому Броварської міської ради о 14-00, за адресою: Гагаріна, 15, відбудеться перше засідання ініціативної групи з питань організації та проведення установчих зборів Громадської ради при виконавчому комітеті Броварської міської ради на виконання Постанови Кабінету Міністрів України від 3 листопада 2016 року №996 «Про забезпечення участі громадськості у формуванні та реалізації державної політики». Про це [йдеться в повідомленні](https://brovary.kiev.ua/pro-provedennya-zas%D1%96dannya-%D1%96n%D1%96ts%D1%96ativno%D1%97-grupi-z-p%D1%96dgotovki-%D1%96-provedennya-ustanovchikh-zbor%D1%96v-gromad) на офіційному сайті Броварської міської ради.

Нагадаємо, що в січні згідно з розпорядженням в.о міського голови **Василя Андрєєва** була [сформована ініціативна група](https://mpz.brovary.org/gromadsku-radu-pry-vykonkomi-stvoryat-chynovnyky-i-veterany/), котра має організувати установчі збори зі створення Громадської ради. До ініціативної групи потрапили представники ветеранських організацій, благодійного фонду для людей з вадами зору, працівники виконавчого комітету та громадських організацій, наближених до міської влади. Як зазначали представники інших інститутів громадянського суспільства Броварів, про формування ініціативної групи більшість з них не повідомляли.
