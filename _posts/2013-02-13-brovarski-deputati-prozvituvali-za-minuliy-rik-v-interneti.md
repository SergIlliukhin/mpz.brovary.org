---
title: "Броварські депутати прозвітували за минулий рік... в Інтернеті"
date: 2013-02-13
author: 
  username: "Aleechka"
  display_name: "Аліна Дяченко"
tags: 
  - "brovary"
  - "veb-sayt"
  - "vibir-redaktsiyi"
  - "deputati"
  - "zvit"
  - "zvituvannya"
  - "novini"
coverImage: "wp-content/uploads/2013/02/site.png"
---

[![site](https://mpz.brovary.org/wp-content/uploads/2013/02/site.png)](https://mpz.brovary.org/wp-content/uploads/2013/02/site.png)На офіційному веб-сайті Броварської міськради оприлюднено звіти місцевих депутатів про роботу у 2012 році. Щоправда, не всіх, а лише **36** броварських обранців із 41-го. Серед п'ятьох депутатів, чиїх звітів немає на сайті, двоє - [**Роман Сімутін**](https://mpz.brovary.org/na-svoyemu-zvituvanni-roman-simutin-rozpoviv-pro-robochi-budni-opozitsiynogo-deputata/) та [**Володимир Оксютенко**](https://mpz.brovary.org/meshkantsi-pekarni-ta-geologorozvidki-hochut-novu-kanalizatsiyu-asfalt-na-dorogah-ta-marshrutku-na-kiyiv/) -  розповіли про свою діяльність на відритій зустрічі з виборцями. Відтак досі в жодний спосіб не прозвітували перед громадою троє депутатів - **Віктор Антоненко, Євген Віканов** та **Валерій Чабур**.

Зокрема на офіційному сайті опубліковано звіти наступних депутатів: [Андрієвський Вадим Анатолійович](https://mpz.brovary.org/wp-content/uploads/2013/02/Andriyevskiy.doc) [Бабін Михайло Якович](https://mpz.brovary.org/wp-content/uploads/2013/02/Babin.docx) [Багмут Наталія Андріївна](https://mpz.brovary.org/wp-content/uploads/2013/02/Bagmut.doc) [Базишин Петро Євгенович](https://mpz.brovary.org/wp-content/uploads/2013/02/Brusenska-Bazishin-Kuzik.doc) [Берізко Микола Михайлович](https://mpz.brovary.org/wp-content/uploads/2013/02/Berizko.doc) [Бобко Анатолій Миколайович](https://mpz.brovary.org/wp-content/uploads/2013/02/Bobko.doc) [Брусенська Ганна Віталіївна](https://mpz.brovary.org/wp-content/uploads/2013/02/Brusenska-Bazishin-Kuzik.doc) [Бурий Анатолій Васильович](https://mpz.brovary.org/wp-content/uploads/2013/02/Buriy.doc) [Велем Олександр Михайлович](https://mpz.brovary.org/wp-content/uploads/2013/02/Velem.doc) [Гайворонський Євген Анатолійович](https://mpz.brovary.org/wp-content/uploads/2013/02/Gayvoronskiy.doc) [Гредунов Євгеній Валерійович](https://mpz.brovary.org/wp-content/uploads/2013/02/Gredunov.doc) [Добровольский Володимир Миколайович](https://mpz.brovary.org/wp-content/uploads/2013/02/Dobrovolskiy.doc) [Жеребцова Людмила Вікторівна](https://mpz.brovary.org/wp-content/uploads/2013/02/ZHerebtsova.doc) [Загуменний Микола Васильович](https://mpz.brovary.org/wp-content/uploads/2013/02/Zagumenniy.doc) [Заєць Євгеній Миколайович](https://mpz.brovary.org/wp-content/uploads/2013/02/Zayets.doc) [Іваненко Олег Валерійович](https://mpz.brovary.org/wp-content/uploads/2013/02/Ivanenko.doc) [Кириченко Олексій Валерійович](https://mpz.brovary.org/wp-content/uploads/2013/02/Kirichenko.doc) [Колесніков Вадим Олегович](https://mpz.brovary.org/wp-content/uploads/2013/02/Kolesnikov.doc) [Крат Андрій Володимирович](https://mpz.brovary.org/wp-content/uploads/2013/02/Krat.docx) [Кужим Юрій Сергійович](https://mpz.brovary.org/wp-content/uploads/2013/02/Kuzhim.docx) [Кузик Петро Миколайович](https://mpz.brovary.org/wp-content/uploads/2013/02/Brusenska-Bazishin-Kuzik.doc) [Кузьменко Борис Дмитрович](https://mpz.brovary.org/wp-content/uploads/2013/02/Kuzmenko.doc) [Михайлов Олександр Михайлович](https://mpz.brovary.org/wp-content/uploads/2013/02/Mihaylov.doc) [Нужненко Юрій Іванович](https://mpz.brovary.org/wp-content/uploads/2013/02/Nuzhnenko.doc) [Онищенко Володимир Іванович](https://mpz.brovary.org/wp-content/uploads/2013/02/Onishhenko.doc) [Плакся Юрій Сергійович](https://mpz.brovary.org/wp-content/uploads/2013/02/Plaksya.doc) [Погарський Ярослав Адамович](https://mpz.brovary.org/wp-content/uploads/2013/02/Pogarskiy.doc) [Резнік Віктор Володимирович](https://mpz.brovary.org/wp-content/uploads/2013/02/Reznik.doc) [Сачавський Анатолій Михайлович](https://mpz.brovary.org/wp-content/uploads/2013/02/Sachavskiy.doc) [Семенюк Олена Валеріївна](https://mpz.brovary.org/wp-content/uploads/2013/02/Semenyuk.doc) [Сенько Лідія Іванівна](https://mpz.brovary.org/wp-content/uploads/2013/02/Senko.doc) [Трощенко Ігор В'ячеславович](https://mpz.brovary.org/wp-content/uploads/2013/02/Troshhenko.docx) [Федоренко Сергій Миколайович](https://mpz.brovary.org/wp-content/uploads/2013/02/Fedorenko.doc) [Чаюн Володимир Григорович](https://mpz.brovary.org/wp-content/uploads/2013/02/CHayun.doc) [Чередник Юрій Павлович](https://mpz.brovary.org/wp-content/uploads/2013/02/CHerednik.doc) [Шкуренко Петро Власович](https://mpz.brovary.org/wp-content/uploads/2013/02/SHkurenko.doc)

> Оцінку "відмінно" за звітування цього року можна поставити фактично лише одному депутату - Олегу Іваненку, який і [вчасно повідомив](https://mpz.brovary.org/zvituvati-pered-vibortsyami-za-drugiy-rik-roboti-planuye-lishe-3-deputati-miskradi/) про час та місце свого звітування, і [особисто зустрівся](https://mpz.brovary.org/deputat-oleg-ivanenko-poobitsyav-zahistiti-1-shkolu-vid-zakrittya-ta-vidremontuvati-dorogi/) з мешканцями свого округу, і ще й електронну версію свого звіту передав для розміщення на офіційному веб-сайті міської ради.

**Чи достатньо просто розмістити звіт на сайті?**

Якщо ж уважно прочитати статтю 16 Закону України «Про статус депутатів місцевих рад», то стає зрозуміло, що звітування депутатів не може обмежуватись лише публікацією відомостей про роботу представника громади у владі у ЗМІ чи інших відкритих джерелах і передбачає **обов’язкову зустріч з виборцями**.

- По-перше, у п. 4 сказано, що депутат «_не пізніш як за сім днів повідомляє виборців про час і місце проведення звіту через місцеві засоби масової інформації або в інший спосіб_», що, вочевидь, передбачає анонсування зустрічі, а не дати публікації звіту у ЗМІ чи розміщення його на веб-сайті.
- По-друге, у п. 5 міститься обов’язок органів влади та їх посадовців сприяти депутатам «_в організації їх звітів (зустрічей) перед (з) виборцями шляхом надання приміщень_», що, певно, теж означає, що приміщення надається для живого спілкування з громадою.
- По-третє, п. 6 зобов’язує депутата «інформувати раду та її виконавчі органи про результати обговорення його звіту, зауважень і пропозицій, висловлених виборцями на адресу ради та її органів, а також про доручення, дані депутатові у зв’язку з його депутатською діяльністю», що власне також неможливо без проведення відкритої зустрічі, адже, приміром, доручення депутатам можуть даватись лише на зборах громади.

> **Те, що майже всі броварські депутати – від усіх політичних сил – не захотіли відкрито зустрітись з громадянами вживу, щоб розповісти про свою діяльність та почути про проблеми громади з перших вуст, насамперед демонструє справжнє ставлення народних обранців до тих, хто їх обрав, а також показує, як місцеві «законотворці» самі виконують закони та дотримуються прав своїх виборців.**
