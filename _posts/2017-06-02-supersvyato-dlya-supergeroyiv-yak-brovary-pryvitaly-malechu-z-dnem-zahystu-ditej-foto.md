---
title: "Суперсвято для супергероїв. Як Бровари привітали малечу з Днем захисту дітей - ФОТО"
date: 2017-06-02
author: 
  username: "mizina"
  display_name: "Дарина Мізіна"
categories: 
  - "brovary"
  - "aktsiyi-zahodi"
tags: 
  - "1-chervnya"
  - "bravokids"
  - "brovary"
  - "vibir-redaktsiyi"
  - "vlada"
  - "dity"
  - "den-zahistu-ditey"
  - "dityache-dozvillya"
  - "kontsert"
  - "novini"
  - "park-peremogy"
  - "rodina"
  - "svyato"
  - "talanty"
  - "hobi"
  - "yarmarok"
coverImage: "wp-content/uploads/2017/06/den-zahystu-ditej-2017-39.jpg"
---

**Якщо вчора вам довелося побувати в центрі Броварів, ви, напевне, помітили, що це місце буквально окупувала малеча. І, будьте спокійні, справа тут була зовсім не у їхній змові захопити світ. Просто 1 червня Бровари разом із усією країною святкували [День захисту дітей](https://uk.wikipedia.org/wiki/%D0%94%D0%B5%D0%BD%D1%8C_%D0%B7%D0%B0%D1%85%D0%B8%D1%81%D1%82%D1%83_%D0%B4%D1%96%D1%82%D0%B5%D0%B9). Як це було, ми розкажемо й покажемо далі.**

Як і [анонсувалося](https://mpz.brovary.org/anons-na-den-zahystu-ditej-bravokids-vlashtovuye-svyatkuvannya-u-brovarah/), на відміну від [попереднього](https://mpz.brovary.org/1-chervnya-use-dlya-ditej-ta-navit-bilshe-fotoreportazh/), цьогорічним Днем захисту дітей опікувались організатори вже відомого містянам фестивалю "[БравоKids](https://mpz.brovary.org/u-brovarah-vidbuvsya-ii-dytyachyj-festyval-bravokids/)". За підтримки управління культури та відділу спорту, вони підготували неймовірно насичену програму святкувань, фокус-темою якої стали "Діти-Супергерої".

_"Наші діти зараз — і справді супергерої. Адже якщо порівняти малечу й літню людину, перша набагто швидше розбереться в тому ж мобільному телефоні, будь-якій техніці. І взагалі, зараз діти починають перевчати своїх батьків", —_ коментує головна організаторка, засновниця "БравоKids" **Ольга Кунцевська.**

Почалося саме дійство таким собі автопробігом. Діти разом зі своїми батьками "проїхалися" центральною вулицею на транспортних засобах власного виробництва. Автомобілі учасників  були стилізовані під машини супергероїв. Іще однією живинкою параду стали ходулісти, чиє шоу було чи не вперше продемонстроване у Броварах. Взагалі, супергероїв того дня на головній вулиці міста було достатньо :)

\[caption id="attachment\_70857" align="aligncenter" width="600"\][![](https://mpz.brovary.org/wp-content/uploads/2017/06/18882246_813132008844162_5895012976641057380_n.jpg)](https://mpz.brovary.org/wp-content/uploads/2017/06/18882246_813132008844162_5895012976641057380_n.jpg) Фото з FB: Кіра Ісаєва\[/caption\]

\[caption id="attachment\_70858" align="aligncenter" width="600"\][![](https://mpz.brovary.org/wp-content/uploads/2017/06/18920240_813131915510838_9021173520185220387_n.jpg)](https://mpz.brovary.org/wp-content/uploads/2017/06/18920240_813131915510838_9021173520185220387_n.jpg) Фото з FB: Кіра Ісаєва\[/caption\]

\[caption id="attachment\_70819" align="aligncenter" width="600"\][![](https://mpz.brovary.org/wp-content/uploads/2017/06/18767420_1728009510829919_2641144143675619248_n.jpg)](https://mpz.brovary.org/wp-content/uploads/2017/06/18767420_1728009510829919_2641144143675619248_n.jpg) Фото з FB\[/caption\]

\[caption id="attachment\_70820" align="aligncenter" width="600"\][![](https://mpz.brovary.org/wp-content/uploads/2017/06/18767557_1728008877496649_3028593522670502309_n.jpg)](https://mpz.brovary.org/wp-content/uploads/2017/06/18767557_1728008877496649_3028593522670502309_n.jpg) Фото з FB\[/caption\]

\[caption id="attachment\_70822" align="aligncenter" width="600"\][![](https://mpz.brovary.org/wp-content/uploads/2017/06/18767826_1728008974163306_7463102820278663616_n.jpg)](https://mpz.brovary.org/wp-content/uploads/2017/06/18767826_1728008974163306_7463102820278663616_n.jpg) Фото з FB\[/caption\]

Після цього розпочалася концертна програма на головній сцені. У рамках першої її частини, яку готували "БравоKids", пройшов конкурс "BravoРодина". 6 сімей із Броварів демонстрували свої креативність та таланти. Одним із конкурсів став показ мод, одяг для якого учасники мали створити з підручних матеріалів.

[![](https://mpz.brovary.org/wp-content/uploads/2017/06/IMG_0856.jpg)](https://mpz.brovary.org/wp-content/uploads/2017/06/IMG_0856.jpg)

[![](https://mpz.brovary.org/wp-content/uploads/2017/06/IMG_0868.jpg)](https://mpz.brovary.org/wp-content/uploads/2017/06/IMG_0868.jpg)

[![](https://mpz.brovary.org/wp-content/uploads/2017/06/IMG_0915.jpg)](https://mpz.brovary.org/wp-content/uploads/2017/06/IMG_0915.jpg)

[![](https://mpz.brovary.org/wp-content/uploads/2017/06/IMG_0882.jpg)](https://mpz.brovary.org/wp-content/uploads/2017/06/IMG_0882.jpg)

\[caption id="attachment\_70848" align="aligncenter" width="600"\][![](https://mpz.brovary.org/wp-content/uploads/2017/06/IMG_1176.jpg)](https://mpz.brovary.org/wp-content/uploads/2017/06/IMG_1176.jpg) Переможці конкурсу "BravoРодина" сім'я Мінченко-Курач\[/caption\]

Переможцем у конкурсі стала родина **Мінченко-Курач.** _"Ми з дитинства артисти, тому довго не вагалися, —_ розповідає мама **Дарина**. — Було, _певна річ, нелегко. У нас усе робиться в останній момент, тому через піт і сльози шили костюми та ставили номери за одну ніч. Хочеться подякувати організаторам, адже в наш час проводити час із сім'єю — велика рідкість, а такі заходи — чудова нагода це зробити! "_

На головній сцені виступали різноманітні танцювальні, вокальні й спортивні колективи міста. Концерт тривав до самого вечора. Присутні також мали змогу продемонструвати власні співочі таланти під час шоу-програми "Зірка на хвилинку".

[![](https://mpz.brovary.org/wp-content/uploads/2017/06/den-zahystu-ditej-2017-4.jpg)](https://mpz.brovary.org/wp-content/uploads/2017/06/den-zahystu-ditej-2017-4.jpg)

[![](https://mpz.brovary.org/wp-content/uploads/2017/06/den-zahystu-ditej-2017-22.jpg)](https://mpz.brovary.org/wp-content/uploads/2017/06/den-zahystu-ditej-2017-22.jpg)

\[caption id="attachment\_70874" align="aligncenter" width="600"\][![](https://mpz.brovary.org/wp-content/uploads/2017/06/18835666_1203079486485268_2783537535191766477_n.jpg)](https://mpz.brovary.org/wp-content/uploads/2017/06/18835666_1203079486485268_2783537535191766477_n.jpg) Фото з FB\[/caption\]

Особливою частиною став виступ дітей із обмеженими можливостями з Центру соціальної реабілітації дітей-інвалідів міста Бровари. Їхнє виконання пісні "Мы просто другие" нагадало присутнім про те, що по-справжньому в людині важлива її особистість, а не зовнішність. Композиція також привернула увагу до проблем соціальної незахищеності "сонячної малечі".

Неподалік від головної сцени розташувався спортивний простір "STREET ART" від відділу спорту, де діти мали нагоду пограти в баскетбол, побачити виступи майстрів бойових мистецтв та просто активно провести час.

[![](https://mpz.brovary.org/wp-content/uploads/2017/06/IMG_0705.jpg)](https://mpz.brovary.org/wp-content/uploads/2017/06/IMG_0705.jpg)

[![](https://mpz.brovary.org/wp-content/uploads/2017/06/IMG_0643.jpg)](https://mpz.brovary.org/wp-content/uploads/2017/06/IMG_0643.jpg)

[![](https://mpz.brovary.org/wp-content/uploads/2017/06/IMG_0691.jpg)](https://mpz.brovary.org/wp-content/uploads/2017/06/IMG_0691.jpg)

Найбільшу ж площу займав масштабний ярмарок, обходити який, здавалося майже нереально. Тим паче, із дитиною, котрій навпевне забаглося б заглянути до кожної локації.

![](https://mpz.brovary.org/wp-content/uploads/2017/06/IMG_0609.jpg)

Один із магазинів побутової техніки пропонував малечі безкоштовне катання на гіробордах (транспортний засіб, що швидко приходить на заміну велосипедам чи самокатам; цей прилад довзоляє пересуватися, стоячи на ньому, за допомогою балансування й електромотора). Черга біля цього майданчика не зменшувалася до самого вечора.

![](https://mpz.brovary.org/wp-content/uploads/2017/06/IMG_0616.jpg)

_"Гіроборд — це транспортний засіб нового покоління, і ми намагаємося долучити наше нове покоління до нього, — такий от каламбур! —_ розповідає представниця корту **Світлана**. — _Нам також важливо звернути увагу батьків та дітей на те, що на нашому майданчику захист при їзді — обов'язковий, адже безпека — понад усе"._

Позашкільні освіта й дозвілля дітей стали вагомою частиною святкувань. Аби батьки дізналися, які гуртки й розвивальні клуби є у Броварах, організатори облаштували для них спеціальну зону. Там малеча могла безпосередньо на собі випробувати різноманітні заняття, як-от: прикрашання кондитерських виробів, роботобудування, керування різноманітними машинами, художній розпис, плетіння й багато-багато іншого.

[![](https://mpz.brovary.org/wp-content/uploads/2017/06/FullSizeRender.jpg)](https://mpz.brovary.org/wp-content/uploads/2017/06/FullSizeRender.jpg)

[![](https://mpz.brovary.org/wp-content/uploads/2017/06/IMG_3832.jpg)](https://mpz.brovary.org/wp-content/uploads/2017/06/IMG_3832.jpg)

[![](https://mpz.brovary.org/wp-content/uploads/2017/06/IMG_1087.jpg)](https://mpz.brovary.org/wp-content/uploads/2017/06/IMG_1087.jpg)

[![](https://mpz.brovary.org/wp-content/uploads/2017/06/IMG_3842.jpg)](https://mpz.brovary.org/wp-content/uploads/2017/06/IMG_3842.jpg)

[![](https://mpz.brovary.org/wp-content/uploads/2017/06/IMG_1133.jpg)](https://mpz.brovary.org/wp-content/uploads/2017/06/IMG_1133.jpg)

Увага більшості дітей була прикута до стендів із боді-артом. Там із-під руки візажистів малеча виходила з зображенням тваринок, казкових героїв і просто красивих візерунків на обличчях.

\[caption id="attachment\_70838" align="aligncenter" width="600"\]![](https://mpz.brovary.org/wp-content/uploads/2017/06/IMG_1187.jpg) А це щасливі й ситі Оля та Уля, котрі, утім, попросили називати їх Гарлі Квінн та Квіточка (відповідно до гриму!)\[/caption\]

[![](https://mpz.brovary.org/wp-content/uploads/2017/06/IMG_0731.jpg)](https://mpz.brovary.org/wp-content/uploads/2017/06/IMG_0731.jpg)

[![](https://mpz.brovary.org/wp-content/uploads/2017/06/IMG_0743.jpg)](https://mpz.brovary.org/wp-content/uploads/2017/06/IMG_0743.jpg)

[![](https://mpz.brovary.org/wp-content/uploads/2017/06/IMG_1031.jpg)](https://mpz.brovary.org/wp-content/uploads/2017/06/IMG_1031.jpg)

Певна річ, свято на честь дітей — це завжди про солодощі. А оскільки погода дозволяє, День захисту дітей у багатьох асоціюється з морозивом. Цього року саме ним організатори зохочували малечу до активної участі в заходах. Отримати морозиво могли лише ті, хто виконав умови спеціального квесту. Учасники мали карту з локаціями, на деяких їх чекало смакування, на деяких — потрібно було долучитися до якогось заняття. Усього таких пунктів було 13, за виконання 7-8 діти вигравали морозиво, а ті, кому вдалося дійти до кінця, автоматично отримували можливість виграти особливий приз від одного зі спонсорів, магазину побутової техніки.

\[caption id="attachment\_70846" align="aligncenter" width="600"\]![](https://mpz.brovary.org/wp-content/uploads/2017/06/IMG_1065.jpg) Софія, Ліза та Сара на шляху до омріяних солодощів\[/caption\]

Багатьох прихильників знайшло і шоу низьких температур, де за допомогою хімічних та фізичних експериментів модератори вражали малечу цілком реальною "магією" науки.

![](https://mpz.brovary.org/wp-content/uploads/2017/06/IMG_0981.jpg)

[![](https://mpz.brovary.org/wp-content/uploads/2017/06/den-zahystu-ditej-2017-39.jpg)](https://mpz.brovary.org/wp-content/uploads/2017/06/den-zahystu-ditej-2017-39.jpg)

Не забули цього разу і про батьків. В інтелект-просторі "SmartHero" фахівці проводили лекції щодо адаптації дитини до дитячого садочку, стилів виховання в сім'ї, а також альтернативних способів навчання. Окрім того, у рамках фестивалю пройшов і гаражний розпродаж дитячих речей.

[![](https://mpz.brovary.org/wp-content/uploads/2017/06/den-zahystu-ditej-2017-21.jpg)](https://mpz.brovary.org/wp-content/uploads/2017/06/den-zahystu-ditej-2017-21.jpg)

[![](https://mpz.brovary.org/wp-content/uploads/2017/06/IMG_0754.jpg)](https://mpz.brovary.org/wp-content/uploads/2017/06/IMG_0754.jpg)

[![](https://mpz.brovary.org/wp-content/uploads/2017/06/den-zahystu-ditej-2017-29.jpg)](https://mpz.brovary.org/wp-content/uploads/2017/06/den-zahystu-ditej-2017-29.jpg)

Загалом, із коментарів дітей та їхніх батьків, можна було переконатися, що більшість лишилися задоволеними й були вражені масштабами дійства. Зауваження гостей виникали лише щодо того, що не всі зони були безкоштовними.

**Фото - авторки та з Фейсбуку**
