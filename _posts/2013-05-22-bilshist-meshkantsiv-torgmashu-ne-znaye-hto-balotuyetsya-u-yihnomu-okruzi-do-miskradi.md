---
title: "Більшість мешканців Торгмашу не знає, хто балотується у їхньому окрузі до міськради + ВІДЕО"
date: 2013-05-22
author: 
  username: "Aleechka"
  display_name: "Аліна Дяченко"
categories: 
  - "video"
tags: 
  - "agitatsiya"
  - "vibir-redaktsiyi"
  - "kandidati"
  - "novini"
  - "promizhni-vibori"
  - "tehnichni-kandidati"
  - "torgmash"
coverImage: "wp-content/uploads/2013/05/Agitatsiya-Torgmash_2.jpg"
---

[![Агітація Торгмаш_2](https://mpz.brovary.org/wp-content/uploads/2013/05/Agitatsiya-Torgmash_2.jpg)](https://mpz.brovary.org/wp-content/uploads/2013/05/Agitatsiya-Torgmash_2.jpg)**Вчора група журналістів «Маєш право знати» вирушила на Торгмаш у 20 виборчий округ, в якому на початку літа [мають відбутись проміжні вибори](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/). Зважаючи на те, що до 2 червня залишилось менше двох тижнів, ми очікували побачити та зробити матеріал про запеклу агітаційну боротьбу [між сімома кандидатами](https://mpz.brovary.org/u-viborah-na-torgmashi-z-23-pretendentiv-na-krislo-u-miskiy-radi-berut-uchast-lishe-semero/), що претендують на крісло депутата у Броварські міській раді. Яким же було наше здивування, коли під час спілкування з тамтешніми мешканцями ми з’ясували, що більшість людей досі не знає, хто балотується по їхньому округу, а дехто взагалі ні сном ні духом не відає, що скоро має обирати нового представника у владі.**

Зі слів майбутніх виборців, з якими нам вдалось вчора поспілкуватись, ми з’ясували, що єдиний кандидат, який вже розпочав агітаційну кампанію, - це **Володимир Опалько**, висунутий партією «Батьківщина». Саме від нього та його помічників-агітаторів більшість опитаних нами людей взагалі дізнались, що у них будуть вибори у червні. Люди розповіли нам, що вже кілька днів активісти «Батьківщини» та особисто кандидат розносять агітаційні листівки за принципом «від дверей до дверей». При цьому майже ніхто з мешканців не міг згадати прізвище пана Володимира, однак більшість пам’ятали, що він «висуванець від опозиції» і дехто вже визначився, що голосуватиме за нього.

<iframe src="http://www.youtube.com/embed/r0Tmz2IEZLQ" height="315" width="420" allowfullscreen frameborder="0"></iframe>

На під’їздах 10 будинків (буд. 2, 2А, 4, 6, 6А, 8, 8А, 8Б, 10 та 10А по вул. Олімпійській), які входять до виборчого округу № 20, ані на дошках оголошень, ані деінде не було розміщено жодних агітаційних плакатів чи оголошень про майбутні чи минулі зустрічі кандидатів з виборцями. В усних розмовах мешканці також підтвердили, що агітаційних зустрічей біля їхніх будинків протягом останнього тижня не відбувалось.

[![Агітація Торгмаш_1](https://mpz.brovary.org/wp-content/uploads/2013/05/Agitatsiya-Torgmash_1.jpg)](https://mpz.brovary.org/wp-content/uploads/2013/05/Agitatsiya-Torgmash_1.jpg)[![Агітація Торгмаш_3](https://mpz.brovary.org/wp-content/uploads/2013/05/Agitatsiya-Torgmash_3.jpg)](https://mpz.brovary.org/wp-content/uploads/2013/05/Agitatsiya-Torgmash_3.jpg)[![Агітація Торгмаш_4](https://mpz.brovary.org/wp-content/uploads/2013/05/Agitatsiya-Torgmash_4.jpg)](https://mpz.brovary.org/wp-content/uploads/2013/05/Agitatsiya-Torgmash_4.jpg)[![Агітація Торгмаш_6](https://mpz.brovary.org/wp-content/uploads/2013/05/Agitatsiya-Torgmash_6.jpg)](https://mpz.brovary.org/wp-content/uploads/2013/05/Agitatsiya-Torgmash_6.jpg)[![Агітація Торгмаш_7](https://mpz.brovary.org/wp-content/uploads/2013/05/Agitatsiya-Torgmash_7.jpg)](https://mpz.brovary.org/wp-content/uploads/2013/05/Agitatsiya-Torgmash_7.jpg)[![Агітація Торгмаш_8](https://mpz.brovary.org/wp-content/uploads/2013/05/Agitatsiya-Torgmash_8.jpg)](https://mpz.brovary.org/wp-content/uploads/2013/05/Agitatsiya-Torgmash_8.jpg)

Блукаючи між будинками 20 округу у пошуках інформації про майбутні вибори, ми зустріли агітбригаду іншої кандидатки, яка також бере участь у змаганні за голоси виборців – директорки ЗОШ № 2 **Оксани Мельник**. Жінки розповіли, що це їх перший вихід «в маси». У руках панянки тримали свіжо віддруковану кольорову агітаційну брошуру своєї кандидатки. Слід зазначити, що попри те, що пані Мельник лише зараз розпочала свою рекламну кампанію, серед опитаних нами людей були такі, хто вже став її прихильнком і планує ставити "галочку" навпроти її прізвища у бюлетені.

[![Агітація Торгмаш_10](https://mpz.brovary.org/wp-content/uploads/2013/05/Agitatsiya-Torgmash_10.jpg)](https://mpz.brovary.org/wp-content/uploads/2013/05/Agitatsiya-Torgmash_10.jpg)

Підсумовуючи, можна сказати, що виборці Торгмашу, які вже зовсім скоро визначатимуть нового члена «клубу обраних» до Броварської міськради, мають всі шанси робити свій вибір наосліп, дізнавшись повний перелік претендентів на крісло депутата вже у виборчій кабінці та читаючи прізвища у бюлетені.

> «Маєш право знати» продовжує тримати руку на пульсі виборчої компанії на Торгмаші, де екс-виборці Павла Різаненка обиратимуть йому заміну у зв’язку з тим, що їх колишній представник пішов на «підвищення» - був обраний у жовтні 2012 року до Верховної Ради України.
