---
title: "Волонтери безкоштовно передають Броварам комплекс для прибирання за собаками"
date: 2016-06-17
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "aktivisti"
  - "brovary"
  - "vibir-redaktsiyi"
  - "zookompleks"
  - "novini"
  - "sobachi-vbyralni"
coverImage: "wp-content/uploads/2016/06/zookompleks-6.jpg"
---

**Ще один зоокомплекс (смітник та пакетики для прибирання за собакою) з'явиться у нас в місті завдяки броварським активістам та волонтерському проекту [Зоореформа](https://zooreforma.org.ua/). Встановлять комплекс на Масиві, на території, яку обслуговує ЖЕК №5.**

Розповідає **Олексій Коваленко**, голова ГО "Форум Юа-Вет", керівник [волонтерського проекту по встановленню зоокомплексів](https://www.facebook.com/zoocomplex/info/?entry_point=page_nav_about_item&tab=page_info): _"Ми працюємо у потрійному форматі: ми, місцеві активісти та комунальні структури. З нашого боку ми надаємо комплекс, а активісти займаються питаннями встановлення та обслуговування. Броварам наразі ми передаємо безкоштовно **одну** **конструкцію** та **200 пакетів**"._

[![зоокомплекс (6)](https://mpz.brovary.org/wp-content/uploads/2016/06/zookompleks-6.jpg)](https://mpz.brovary.org/wp-content/uploads/2016/06/zookompleks-6.jpg)

[![зоокомплекс (8)](https://mpz.brovary.org/wp-content/uploads/2016/06/zookompleks-8.jpg)](https://mpz.brovary.org/wp-content/uploads/2016/06/zookompleks-8.jpg)

Треба зазначити, що подібні комплекси вже є в нашому місті. Зокрема, три конструкції стоять на території житлових комплексів "Едем" та "Шоколад", побудованих компанією "БЗБК". Їх встановлювали також за підтримки компанії Олексія Коваленка. Він коментує: _"Соціально відповідальний бізнес купує такі комплекси (вони можуть коштувати в залежності від розмірів - **1000** або **2500 грн**), і таким чином ми маємо змогу встановлювати інші комплекси безкоштовно. Це ефективна система, яка дозволяє бізнесу підтримувати громадські ініціативи"._

\[caption id="attachment\_57444" align="aligncenter" width="600"\][![зоокомплекс (5)](https://mpz.brovary.org/wp-content/uploads/2016/06/zookompleks-5.jpg)](https://mpz.brovary.org/wp-content/uploads/2016/06/zookompleks-5.jpg) На інформаційній табличці комплексу, переданого безкоштовно, зверху буде написано: подарунок громаді від розробників. Бізнес може розміщувати на своїх комплексах свою рекламу або рекламу соціальну\[/caption\]

Броварська активістка **Оксана Зозуля**, що опікується цим питанням, розповідає: _"Я побачила такі комплекси в Києві та інших містах, захотілося, аби це з'явилося і у нас, в Броварах. Зв'язалася з директором компанії, і вони виділили нам один комплекс безкоштовно. Спочатку думали [встановити його у центральному парку або на вході до парку](https://www.facebook.com/groups/brovary/permalink/1284064984956798/). Але потім я звернулася до броварського управління ЖКГ, і вони запропонували встановити комплекс на території, яку обслуговує ЖЕК №5, десь між вулицями Короленка та Лагунової. Зоокомплекс буде обслуговувати ЖЕК: доглядати, прибирати. Встановлювати конструкцію збиралися вже наступного тижня, але скоріше за все це відбудеться вже на початку наступного місяця"_.

"Маєш право знати" півроку тому вже писало на тему "[собачих вбиралень" та майданчиків для собак](https://mpz.brovary.org/49326-2/). Там наше видання згадувало столичний приклад по встановленню подібних "вбиралень" або зоокомплексів. Нарешті ця ініціатива втілюється і в нашому місті.
