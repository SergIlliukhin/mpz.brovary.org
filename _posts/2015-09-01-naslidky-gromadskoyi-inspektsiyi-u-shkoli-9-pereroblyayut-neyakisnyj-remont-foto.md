---
title: "Наслідки громадської інспекції: у школі №9 переробляють неякісний ремонт - ФОТО"
date: 2015-09-01
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "inspektsiya"
  - "narodniy-kontrol"
  - "novini"
  - "remont"
  - "shkola"
---

**Ще у травні цього року спалахнув [скандал](https://mpz.brovary.org/koshti-vitracheno-akt-pidpisano-a-roboti-ne-vikonano-osobliviy-remont-u-shkoli-9/) навколо ремонту у школі №9. Тоді активісти із "Народного контролю" та "Асоціації батьків міста Бровари" виявили численні порушення: виконані об'єми робіт та використані будівельні матеріали не відповідали заявленим. Ознак ремонту всередині спортзалу взагалі не знайшли, хоч за документами він мав відбутися. Активісти вирішили перевірити, чи заворушились чиновники після відкриття за цим фактом кримінального провадження у прокуратурі. Результатами лишились задоволені - спортзал відремонтували, інші помилки виправляють. Про це на своєму сайті [розповів](http://nk.mybrovary.com/i-znov-remont-u-shkoli-9-abo-voni-faktichno-viznali-svoyu-provinu/) "Народний контроль".**

Як зазначають активісти, на сьогоднішній день ремонт стелі спортзалу виконали: стару штукатурку перетерли та пофарбували заново.

[![DSC010821](https://mpz.brovary.org/wp-content/uploads/2015/09/DSC010821.jpg)](https://mpz.brovary.org/wp-content/uploads/2015/09/DSC010821.jpg)

[![DSC010831](https://mpz.brovary.org/wp-content/uploads/2015/09/DSC010831.jpg)](https://mpz.brovary.org/wp-content/uploads/2015/09/DSC010831.jpg)

Під час травневої інспекції стеля мала такий вигляд.

[![школа9_2](https://mpz.brovary.org/wp-content/uploads/2015/05/shkola9_2.jpg)](https://mpz.brovary.org/wp-content/uploads/2015/05/shkola9_2.jpg)

Дослідженням виконання робіт на фасад будівлі, як вказують в організації, нині опікується прокуратура. Та поки вони розбираються, триває новий ремонт. Будівельники прибирають з утеплення пінопласт та замінюють його на мінеральну вату. За документами в утепленні мали використати лише мінеральну вату.

[![DSC01081](https://mpz.brovary.org/wp-content/uploads/2015/09/DSC01081.jpg)](https://mpz.brovary.org/wp-content/uploads/2015/09/DSC01081.jpg)

[![DSC01079](https://mpz.brovary.org/wp-content/uploads/2015/09/DSC01079.jpg)](https://mpz.brovary.org/wp-content/uploads/2015/09/DSC01079.jpg)

[![DSC01078](https://mpz.brovary.org/wp-content/uploads/2015/09/DSC01078.jpg)](https://mpz.brovary.org/wp-content/uploads/2015/09/DSC01078.jpg)

[![DSC01080](https://mpz.brovary.org/wp-content/uploads/2015/09/DSC01080.jpg)](https://mpz.brovary.org/wp-content/uploads/2015/09/DSC01080.jpg)

Активісти акцентують на результативності громадського впливу на чиновників і резюмують: "_...можна бути впевненим лише в одному – пройде ще багато часу, коли діючій владі можна буде довірити долю міста Бровари. Але навіщо так довго чекати, так і життя повз пройде, краще разом, спільними зусиллями щодня бороти це безладдя і на власні очі бачити результат від цієї кропіткої, але необхідної роботи._"

**Фото - "Народний контроль", Світлана Яцив**
