---
title: "Сапожко скликає позачергову сесію міськради для розгляду двох земельних питань"
date: 2012-11-12
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarska-miska-rada"
  - "novini"
  - "rozporyadzhennya"
  - "sesiya"
  - "sklikannya-sesiyi"
---

[![](https://mpz.brovary.org/wp-content/uploads/2012/10/gerb-Brovari-zmenshena1.jpg "герб Бровари зменшена")](https://mpz.brovary.org/wp-content/uploads/2012/10/gerb-Brovari-zmenshena1.jpg)Сьогодні броварський міський голова Ігор Сапожко видав [розпорядження №218-ОД](http://docs.pravo-znaty.org.ua/p5969/12.11.2012/218) про скликання двадцять п’ятої позачергової сесії Броварської міської ради. Згідно з цим документом, 25-та позачергова сесія Броварської міськради відбудеться 13 листопада 2012 року о 12-й годині в приміщенні малої зали Броварського міськвиконкому.

На розгляд сесії виносяться наступні питання: 1.Про віднесення земельної ділянки до категорії земель житлової та громадської забудови. 2.Про затвердження документації із землеустрою щодо передачі у користування земельних ділянок, надання дозволу на розробку проекту землеустрою щодо відведення земельної ділянки в постійне коритсування, продовження термінів укладення та державної реєстрації договорів, що посвідчують право користування земельними ділянками. Різне.

Проекти даних рішень на офіційному сайті Броварської міської ради на даний момент не оприлюднені, тому яких саме земельних ділянок стосується ці питання, невідомо.

Нагадаємо, попередня - чергова - сесія Броварської міської ради відбулась [1 листопада 2012 року](https://mpz.brovary.org/1-listopada-vidbudetsya-24-sesiya-brovarskoyi-miskoyi-radi/), на якій було ухвалено 23 рішення.
