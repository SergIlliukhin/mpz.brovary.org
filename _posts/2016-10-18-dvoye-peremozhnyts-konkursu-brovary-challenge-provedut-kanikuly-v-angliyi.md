---
title: "Двоє переможниць конкурсу Brovary Challenge проведуть канікули в Англії"
date: 2016-10-18
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "brovary-challenge"
  - "brovary"
  - "vibir-redaktsiyi"
  - "konkurs-z-angliyskoyi-movi"
  - "novini"
  - "pavlo-rizanenko"
  - "fond-rozvitku-gromad-livoberezhna-kiyivshhina"
---

**15 жовтня у приміщенні Броварської СШ №6 відбувся щорічний конкурс** **Brovary** **Challenge****, ініційований благодійним фондом розвитку громад «Лівобережна Київщина». Взяли участь у інтелектуальному змаганні 59 учасників, серед яких переможницями стали лише двоє: учениця 10 класу гімназії ім. С. Олійника - Кравченко Маргарита, та учениця 9 класу Калитянської школи - Хуторна Ірина. Невдовзі дівчата проведуть незабутні канікули у Великобританії.**

[![07d_0523](https://mpz.brovary.org/wp-content/uploads/2016/10/07D_0523-1.jpg)](https://mpz.brovary.org/wp-content/uploads/2016/10/07D_0523-1.jpg)

Цього року конкурс ювілейний, 10 років тому він проходив серед учнів Броварської ЗОШ № 2, невдовзі він розширився на рівень міста, а через деякий час охопив і Броварський район. Відтак, цього року за правилами конкурсу в результаті головний приз – поїздку до літньої школи в Англії – отримали два переможці.

[![img_0680](https://mpz.brovary.org/wp-content/uploads/2016/10/IMG_0680-1.jpg)](https://mpz.brovary.org/wp-content/uploads/2016/10/IMG_0680-1.jpg)

[![07d_0505](https://mpz.brovary.org/wp-content/uploads/2016/10/07D_0505-1.jpg)](https://mpz.brovary.org/wp-content/uploads/2016/10/07D_0505-1.jpg)

Як зазвичай, конкурс знавців англійської мови проходив серед учнів 9-10-х класів у два етапи. Перший тур – письмовий, за результатами якого 10 учнів (по 5 в кожній номінації: Бровари та Броварський район), які показали найкращі результати та набрали відповідну кількість балів, проходили до наступного туру. Під час другого етапу конкурсу – усного, учасники мали продемонструвати свої навички володіння англійського мовлення та загальну ерудицію. Після цього, фахове журі визначало переможців. До методичної комісії увійшли представники з Академії неперервної освіти, які мають досвід роботи на олімпіадах та конкурсах Всеукраїнського рівня.

[![07d_0516](https://mpz.brovary.org/wp-content/uploads/2016/10/07D_0516.jpg)](https://mpz.brovary.org/wp-content/uploads/2016/10/07D_0516.jpg)

За словами організаторів, кожного року рівень учасників підвищується. Цього року було отримано 80 заявок на участь в конкурсі від старшокласників. Конкурс має особливу атмосферу, адже для учнів створюються комфортні умови, для того, щоб кожен учасник мав змогу розкритися та продемонструвати свої знання.

[![img_0675](https://mpz.brovary.org/wp-content/uploads/2016/10/IMG_0675-1.jpg)](https://mpz.brovary.org/wp-content/uploads/2016/10/IMG_0675-1.jpg)

Визначення переможців забрало багато часу, результати учні почули близько 7-ї години вечора. Очікування вердикту, певно, найскладніша частина конкурсу, у холі діти разом з батьками та педагогами нервово чекали на свій «щасливий квиток». На нагородження фіналістів завітав засновник фонду «Лівобережна Київщина» та автор ідеї конкурсу Brovary Challenge – **Павло Різаненко,** щоб особисто привітати призерів та переможців.

[![img_0706](https://mpz.brovary.org/wp-content/uploads/2016/10/IMG_0706-1.jpg)](https://mpz.brovary.org/wp-content/uploads/2016/10/IMG_0706-1.jpg)

_«Ідея цього конкурсу в дійсності не полягає в тому, щоб відправити когось з учнів до Англії, головна ціль для нас - мотивувати молоде покоління вивчати англійську мову. Це мова, яка робить світ та безліч ресурсів доступними_», - зазначив засновник конкурсу, народний депутат **Павло Різаненко**.

[![img_0721](https://mpz.brovary.org/wp-content/uploads/2016/10/IMG_0721.jpg)](https://mpz.brovary.org/wp-content/uploads/2016/10/IMG_0721.jpg)

[![img_0730](https://mpz.brovary.org/wp-content/uploads/2016/10/IMG_0730-1.jpg)](https://mpz.brovary.org/wp-content/uploads/2016/10/IMG_0730-1.jpg)

[![07d_0512](https://mpz.brovary.org/wp-content/uploads/2016/10/07D_0512-1.jpg)](https://mpz.brovary.org/wp-content/uploads/2016/10/07D_0512-1.jpg)

Усі учасники другого етапу отримали дипломи та цінні подарунки від фонду «Лівобережна Київщина».

[![img_0686](https://mpz.brovary.org/wp-content/uploads/2016/10/IMG_0686-1.jpg)](https://mpz.brovary.org/wp-content/uploads/2016/10/IMG_0686-1.jpg)

Наприкінці директор фонду «Лівобережна Київщина» **Ігор Стародуб** побажав учням не зупинятися на досягнутих  цілях: _«Дуже цікаво спостерігати за дітьми усі ці роки, не треба засмучуватись тим, хто не переміг, адже кожен з вас робив над собою зусилля, які не будуть даремні. Ваша робота над собою буде нагороджена хоча б тим, що тепер ви більше впевнені в собі»._

**Фото - Світлана Яців**
