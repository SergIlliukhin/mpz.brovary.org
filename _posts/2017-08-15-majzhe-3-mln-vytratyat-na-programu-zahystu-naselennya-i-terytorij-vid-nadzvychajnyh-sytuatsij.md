---
title: "Майже 3 млн витратять на  Програму захисту населення і територій від надзвичайних ситуацій"
date: 2017-08-15
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhetna-komisiya"
  - "vibir-redaktsiyi"
  - "zahyst-naselennya"
  - "nadzvychajni-sytuatsiyi"
  - "novini"
  - "prykazchyk"
  - "reglamentna-komisiya"
  - "sesiya"
coverImage: "wp-content/uploads/2017/08/S1670040.jpg"
---

**31 голосом "за" депутати міської ради на черговій 31-й сесії ухвалили Міську програму захисту населення і територій від надзвичайних ситуацій. На реконструкцію захисної будівлі ЗОШ №2, створення матеріального резерву, покращення системи цивільного захисту тощо з міського бюджету витратять 2,795 млн грн.**

Нагадаємо, під час розгляду проекту в рамках засідань [регламентної](https://mpz.brovary.org/ozbroyeni-ohorontsi-u-brovarah-hochut-stvoryty-komunalne-pidpryyemstvo-munitsypalna-varta/) та [бюджетної](https://mpz.brovary.org/byudzhetna-komisiya-ne-pidtrymuye-reorganizatsiyu-btsrl-ta-vydilennya-koshtiv-go/) комісій **Петро Приказчик**, начальник відділу з питань надзвичайних ситуацій, цивільного захисту населення, мобілізаційної, оборонної роботи та взаємодії з правоохоронними органами, аргументував необхідність Програми тим, що в місті повинен бути сформований матеріальний резерв: _“У нас немає ні одного протигаза, немає мотопомпи, система оповіщення населення також потребує змін”_.

Окрім цього, у [пояснювальній записці](https://onedrive.live.com/view.aspx?resid=76CC13A1B9E773BD!5186&ithint=file%2cdocx&app=Word&authkey=!AP4H4pSTOMeN9hQ) зазначено, що з **47** житлових будинків підвищеної поверховості інженерне обладнання системи протипожежного захисту обслуговується та знаходиться в робочому стані тільки у **21**.

Під час розгляду проекту бюджетною комісією депутати були прикро вражені таким становищем. Наполягали, аби відповідні служби зайнялися інформуванням населення та ОСББ щодо можливих загроз. Окрім цього, у разі виділення коштів запрагнули звітування відділу щодо виконаних робіт через півроку.

\[caption id="attachment\_73014" align="aligncenter" width="640"\]![](https://mpz.brovary.org/wp-content/uploads/2017/08/IMG_7559-1.jpg) Петро Приказчик\[/caption\]

Під час чергової сесії зауважень до проекту рішення в депутатів не виникло, тим паче, що автори внесли поправку щодо звітування про виконані роботи двічі на рік. Зрештою, **тридцять одним голосом "за"** [програму](https://onedrive.live.com/view.aspx?resid=76CC13A1B9E773BD!5493&ithint=file%2cdocx&app=Word&authkey=!AAdGw_HNmEpXTiU) було ухвалено.

**2, 795 млн. грн.** виділять із міського бюджету на покращення системи цивільного захисту, зокрема на:

- вдосконалення системи забезпечення техногенної та пожежної безпеки житлових будинків,
- забезпечення засобами індивідуального захисту,
- забезпечення оповіщення населення про виникнення надзвичайних ситуацій техногенного, природного або воєнного (військового) характеру,
- 1 900 млн грн передбачається на створення матеріального резерву для запобігання та локалізації надзвичайних ситуацій,
- 800 тис грн - на реконструкцію захисної споруди ЗОШ №2.

**Передбачувані обсяги фінансування програми захисту населення від надзвичайних ситуацій** 

\[slideshare id=78852914&doc=random-170815103940&type=d\]
