---
title: "The End: Вільний простір “88 Free Space” закривається назавжди"
date: 2016-12-22
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "88-free-space"
  - "antykafe"
  - "brovary"
  - "vibir-redaktsiyi"
  - "zakryttya-zakladu"
  - "novini"
coverImage: "wp-content/uploads/2016/12/88-2-1-e1482435911730.jpg"
---

**Броварський заклад у форматі вільного простору “88 Free Space” повідомив про своє закриття. Власники міркують щодо відкриття нового кафе в Києві.** 

Як зазначено в [оголошенні](https://www.facebook.com/88freespace/photos/a.241313436231148.1073741833.196068287422330/349827238713100/?ENGINE=3&theater) закладу, антикафе востаннє працюватиме для відвідувачів **23 та 24 грудня**. Всіх охочих запрошують прийти до закладу пограти в настільні ігри та приставки Xbox. А ті, хто мають картки закладу, отримають безкоштовний час у подарунок.

У зв'язку із закриттям, організатори вільного простору "88 Free Space" [пропонують](https://www.facebook.com/88freespace/photos/a.241313436231148.1073741833.196068287422330/349845088711315/?type=3&theater) викупити в закладу меблі та аксесуари - дивани, крісла, полиці, стелажі, деякі ігри. Весь перелік можна довідатись в адміністраторів кафе.

[![](https://mpz.brovary.org/wp-content/uploads/2016/03/88-7.jpg)](https://mpz.brovary.org/wp-content/uploads/2016/03/88-7.jpg)

Нагадаємо, заклад [відкрили](https://mpz.brovary.org/88-free-space-pershe-antykafe-v-brovarah/) на початку цього року. Він був у Броварах першим та єдиним, який функціонував у форматі вільного простору. У “88 Free Space” можна було попрацювати, пограти в настільні ігри тощо. Пропрацювало антикафе менше року.

_«За час роботи нашого закладу ми сподівались на попит серед населення. Виявилось, що люди не дуже зацікавлені. Тому нам не вигідно працювати в Броварах. В столиці таких закладів безліч і вони користуються більшим попитом. Наразі думаємо, що відкриємо нове кафе у Києві, але трішки змінимо формат. Скоріше за все назву залишимо таку ж саму, щоб наші постійні відвідувачі з Броварів знали де нас знайти»,_ - пояснюють власники антикафе.

[Нагадаємо](https://mpz.brovary.org/pry-sprobi-pograbuvaty-zaklad-88-free-space-grabizhnykiv-spijmaly-na-garyachomu/), 15 листопада антикафе “88 Free Space” намагалися пограбувати. Два чоловіки-відвідувачі мали намір поцупити приставки Xbox. Злодіїв затримали затримали. Зі слів власників закладу, крадії наразі очікують на вирок суду. Після цього заклад тимчасово призупиняв діяьність.
