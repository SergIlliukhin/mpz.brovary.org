---
title: "Революція в Броварах: хроніка 20 лютого"
date: 2014-02-21
author: 
  username: "kachor"
  display_name: "Андрій Качор"
tags: 
  - "barikada"
  - "brovary"
  - "brovari-vstavay"
  - "vibir-redaktsiyi"
  - "novini"
  - "hronika"
---

**[![_DSC7136](https://mpz.brovary.org/wp-content/uploads/2014/02/DSC7136.jpg)](https://mpz.brovary.org/wp-content/uploads/2014/02/DSC7136.jpg)Колись ці теплі лютневі дні увійдуть до книжок історії України та Броварів. Ну а зараз час є лише на кілька коротких реплік з передової броварської революції.**

**Барикада**

Укріплення на виїзді з міста щоразу розширюється та поглиблюється, бійців стає все більше. Насправді, на барикаді зібрані найкращі чоловіки та жінки цього міста: купа знайомих, багато в масках, а тому інколи незручно, коли з кимось не вітаєшся, бо не впізнаєш. Все таки в локальних революцій є свій шарм – це коли всі один одного знають багато років, а тепер вперше бачаться на одній барикаді.

Захоплення автоматів по обіді дуже надихнуло всіх. Однак скоро їх довелося віддати – аби натомість отримати угоду про союз із військовою частиною, біля якої барикада і зведена. Начальник частини пообіцяв, що разом з повстанцями відбиватиме атаку бандитів – в погонах і без – якщо хтось таки насмілиться напасти на укріплення. На доказ своїх намірів солдати надали кілька ЗІЛів для блокади дороги.

[![_DSC7147](https://mpz.brovary.org/wp-content/uploads/2014/02/DSC7147.jpg)](https://mpz.brovary.org/wp-content/uploads/2014/02/DSC7147.jpg)

Барикада за великим рахунком забезпечується броварчанми добре, проте все одно потребує допомоги. Перелік необхідного – [тут.](https://mpz.brovary.org/potrebi-brovarskoyi-barikadi-onovlyuyetsya-postiyno/) Крім того ще постала потреба в **раціях і бензопилі**. Повстанці розробили багато планів, як зупинити ту чи іншу техніку: про більшість з них не можна говорити вголос, але повірте на слово – вони креативні та ефективні.

Сьогодні увечері перед барикадою невдало розвернулась фура, через що розбилось лобове скло. Буквально за 15 хвилин ополченці зібрали гроші для водія на ремонт. Ходять чутки, що на барикаді повний «розброд і шатанія», всі напідпитку і займаються мародерством. Не вірте. Так, є нетверезі, але їх двоє-троє на кілька сотень. Автівки ніхто не грабує, звісно, є певна розкоординація (вже сьогодні це питання має бути вирішено), але загалом усі діють злагоджено та ефективно.

[![_DSC6634](https://mpz.brovary.org/wp-content/uploads/2014/02/DSC6634.jpg)](https://mpz.brovary.org/wp-content/uploads/2014/02/DSC6634.jpg)

**Дезінформація**

Якби справдились усі повідомлення, що ми отримали від панікуючи броварчан на телефон, ситуація в місті виглядала б наступною: зранку згоріло МРЕВ, по-обіді – прокуратура, потім – ресторан «Орех». Також відбулись жахливі погроми на Торгмаші, на Незалежності, в районі вокзалу, на Порошинці, на Пекарні – усі райони розгромлені тітушками, які просто заполонили Бровари і тисячами стоять в кожному дворі. Вінцем цієї вакханалії стало повідомлення про захоплення школи в Требухові бійцями російського спецназу.  З 9 ранку і до 4 ночі тільки я отримав понад півтори сотні дзвінків. 99,9% таких повідомлень – повна маячня. Це прекрасно, що люди проявляють таку фантастичну активність та пильність, але потрібно фільтрувати інфу. Сьогодні через надмір подібних неперевірених чуток кожним нашим екіпажем за найскромнішими підрахунками лише бензину було витрачено по 15-20 літрів ( а це десятки пляшок з коктейлем!), скільки згаяно часу, який можна було б витратити на корисну роботу – окрема тема. Шановні, лишайтесь такими ж пильними, але зважте, що повідомляти потрібно не домисли і чутки, а реальні факти.

**Міліція**

Міліції на вулицях не спостерігається – мабуть, бояться. Або зализують рани: в броварську лікарню з «майданівськими» травмами привезли не одного броварського поліцая, в т.ч. дільничних. Це вони стоять по той бік барикад і розстрілюють українців у Києві. Начальнику броварської міліції було запропоновано сьогодні перейти на бік народу – він відмовився. Натомість запропонував організувати спільні з громадянами патрулювання вулиць. Звісно, цю пропозицію відкинули: на щастя, не знайшлося бійців, які були готові зганьбитися, працюючи в одній команді з мєнтами. Ми ж бо не тітушки, врешті решт. Також відомо, що міліція пригрозила: у випадку штурму міськвідділу, поліцаї будуть відстрілюватись. По всьому приміщенню розтягнуто пожежні рукави, сам міськвідділ задраюється на всі замки, поліцаї в коридорах ходять зі зброєю.

[![_DSC6805](https://mpz.brovary.org/wp-content/uploads/2014/02/DSC6805.jpg)](https://mpz.brovary.org/wp-content/uploads/2014/02/DSC6805.jpg)

**Сапожко і Партія Регіонів**

Тимчасовий мер Броварів Сапожко сьогодні заявив про розпуск фракції ПР в Броварські міськраді і свій вихід з неї. Один з останніх підлесеньких вчинків Ігоря Васильовича на своїй посаді, особливо зважаючи на те, що його відео звернення до броварчан було записано ще досить давно: місцевий гауляйтер Януковича вичікував до останнього, наважившись покинути тонучий корабель, коли його партійний шеф опинився вже загнаним в глухий кут. Зараз багато броварських регіоналів намагаються врятувати свою шкуру, заявивши, що нібито вони «з народом»: один мені телефонував і просив організувати акцію, як він привселюдно порве свій квиток на барикаді. Інші активно репостять статуси Євромайдану в соціальних мережах. Ще вчора ті виродки горою стояли за режим, виправдовуючи його злочини перед власним народом. Але коли запахло смаженим – щури починають злякано тікати з корабля. Будьте певні – найближчими днями ми станемо свідками відчайдушних спроб броварських орків перефарбуватись в революційні кольори. Цього не можна допустити, інакше вся революція утратить сенс. Ми пам’ятаємо, як вони травили нас тітушками, як вони сміялися з трупів на Грушевського, як брали участь в антиукраїнських («антифашистських») маршах, як брутально фальсифікували вибори, як крали, як били, як нищили наше з вами місто. Ніхто не забутий, ніщо не забуте: на їхніх руках кров сотень вбитих українців. Ми пропонували їм вийти з ПР і стати на бік народу рік, місяць, тиждень тому, проте вони зробили свій вибір на користь кривавого режиму Януковича.

[![_DSC6711](https://mpz.brovary.org/wp-content/uploads/2014/02/DSC67111.jpg)](https://mpz.brovary.org/wp-content/uploads/2014/02/DSC67111.jpg)

 

**Вилов тітушок**

Щодвіхвилини протягом усього дня і ночі ми ганялись за міфічними тітушками, «беркутівцями» і російським спецназом по всім Броварам. Пів-міста так робило. Ми плутали людей з регіоналами, ми ледь уникали конфліктів між групами броварчан, які думали, що «ті, за рогом – тітушки!», а то насправді була ще одна патрульна група. Патрулів на вулиці стільки, що жоден тітушко зараз не насмілиться показатись у броварах: його просто розберуть на сувеніри, бо всім дуже кортить першим зловити орка. Відтак тим, хто дуже хоче зловити «імпортного» тітушка», я нагадаю: у нас є й [свої, не менш відморожені!](https://mpz.brovary.org/stvoryuyemo-reyestr-brovarskih-sportsmeniv-boyovikiv/)

Дуже ефектно виглядало оточення готелю "Спорт" кількома сотнями наших з битами і палицями: була інформація, що там розквартировані орки. Готель перевірили, тітушок не виявили. Не менш круто стартувала і гнала кавалькада автомобілів по Незалежності на "Калину" - там начебто було кілька тітушок. Яким же було розчарування, що знову нікого не знайшли: біти сумно ховали назад до машин...

[![_DSC7109](https://mpz.brovary.org/wp-content/uploads/2014/02/DSC7109.jpg)](https://mpz.brovary.org/wp-content/uploads/2014/02/DSC7109.jpg)

**Офіс Партії Регіонів**

Народ, офіс не потрібно палити СЬОГОДНІ. Є інформація, що смотрящий Януковича по Київщині Присяжнюк готує документи на перекваліфікацію відомої будівлі на Київській, 292 назад в дитячий садок вже протягом завтрашнього дня. Орки усвідомлюють, що в іншому разі офіс ПР обов’язково спалять. Тому давайте потерпимо ще завтрашній день. Принагідно зауважу: будинок голови броварської організації Партії регіонів Сергія Федоренко знаходиться за адресою м. Бровари, вул. Драгоманова, 135. Щодо інших поганих будівель нашого міста я б усе таки закликав утриматись від їхнього нищення – скоро все одно все буде наше.

**Ленін біля прокуратури**

Гуд Бай, Ленін! :)

<iframe src="//www.youtube.com/embed/5TTWEd8Lsoo" height="315" width="560" allowfullscreen frameborder="0"></iframe>

P.S.

Нас чекає наступний день броварської революції, герої!

_фото Марії Придьми_
