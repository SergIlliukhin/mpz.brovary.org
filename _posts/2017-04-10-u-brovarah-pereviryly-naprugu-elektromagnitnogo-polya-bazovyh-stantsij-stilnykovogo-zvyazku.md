---
title: "У Броварах перевірили напругу електромагнітного поля базових станцій стільникового зв'язку"
date: 2017-04-10
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vykonkom"
  - "vplyv"
  - "elektromagnitne-pole"
  - "zdorovya"
  - "napruga"
  - "novini"
  - "operatyvna-narada"
  - "perevirka"
  - "prokopenko"
  - "ses"
  - "stilnykovyj-zvyazok"
coverImage: "wp-content/uploads/2017/04/1014879151.jpg"
---

**Про перевірку сьогодні під час оперативної наради у міськраді заявив завідуючий райвідділом лабораторних досліджень ДУ «Київський обласний лабораторний центр Держсанепідслужби України»Віталій Прокопенко.**

Разом із фахівцями обласного лабораторного центру служба провела заміри напруги електромагнітного поля, що створюється базовими станціями стільникового зв'язку. Вимірювання проводилося в таких житлових зонах і біля об'єктів, що найближче розташовані до антен, а саме: поблизу будівлі Броварського виконкому та на територіях Броварського професійного ліцею №4, стадіону "Спартак" і окремих житлових будинків. На жодному з об'єктів норму в 2,5 мкВт/см² не порушено, натомість найвищий показник, 1,8 мкВт/см², було зафіксовано саме біля будівлі міськвиконкому.

\[caption id="attachment\_68862" align="aligncenter" width="600"\]![](https://mpz.brovary.org/wp-content/uploads/2017/04/IMG_0266.jpg) Віталій Прокопенко\[/caption\]

Зазначимо, що в результаті стрімкого науково-технічного прогресу кількість і різноманітність джерел електромагнітного випромінювання швидко зростає. Щодня будуються та реконструюються базові станції стільникового зв’язку, дообладнуються та реконструюються телерадіопередавальні центри, об’єкти радіонавігації, станції супутникового зв’язку, активно використовуються бездротові способи передачі даних у мережі Інтернет тощо. Однак найбільшу стурбованість викликають базові станції стільникового зв’язку, адже вони будуються в безпосередній близькості до місць перебування людини: житлові та громадські будівлі, відкриті території і т.д..

Контролюють вплив цих об'єктів в Україні «Державні санітарні норми і правила захисту населення від впливу електромагнітних випромінювань»,  у яких затверджено умови розміщення та експлуатації базових станцій мобільного стільникового зв’язку, що дозволяє забезпечити захист здоров’я населення від впливу електромагнітних полів, що виникають у навколишньому середовищі. До речі, вітчизняна норма показників випромінювання (2,5 мкВт/см²) набагато жорсткіша, ніж в інших країнах. Наприклад, у Скандинавії вона взагалі складає 100 мкВт/см².

Цікаво й те, що чим ближче мобільний телефон знаходиться до базової станції, тим менше випромінювання він здійснює на абонента. Відповідно, чим більше базових станцій знаходиться в районі, тим меншим є навантаження на телефон.
