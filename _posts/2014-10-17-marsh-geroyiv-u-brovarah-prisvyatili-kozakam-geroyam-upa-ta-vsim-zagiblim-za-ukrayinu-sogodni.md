---
title: "Марш Героїв у Броварах присвятили козакам, воїнам УПА та всім нині загиблим за Україну"
date: 2014-10-17
tags: 
  - "brovary"
  - "vibir-redaktsiyi"
  - "marsh"
  - "marsh-geroyiv"
  - "novini"
  - "obyednannya-nezalezhnoyi-ukrayinskoyi-molodi"
  - "onum"
---

**[![Марш Героїв DSC_0901](https://mpz.brovary.org/wp-content/uploads/2014/10/Marsh-Geroyiv-DSC_0901.jpg)](https://mpz.brovary.org/wp-content/uploads/2014/10/Marsh-Geroyiv-DSC_0901.jpg)14 жовтня віднині стало не лише релігійним святом, що вшановує Покрову Пресвятої Богородиці, а й Днем захисника України – так вирішив президент Порошенко своїм указом, скасувавши в такий спосіб святкування Дня захисника Вітчизни 23 лютого. Понад 15 років 14 жовтня відзначалося як День українського козацтва, адже Мати Божа з давніх-давен вважається покровителькою всіх козаків. Окрім того, 14 жовтня святкує свій день народження і українська повстанська армія (УПА), яку було створено на Покрову в 1942 році.**

Напередодні такої знаменної дати - 13 жовтня - у Броварах відбувся благодійний Марш Героїв, який організувало Об’єднання незалежної української молоді (ОНУМ).

[![Марш Героїв DSC_0820](https://mpz.brovary.org/wp-content/uploads/2014/10/Marsh-Geroyiv-DSC_0820.jpg)](https://mpz.brovary.org/wp-content/uploads/2014/10/Marsh-Geroyiv-DSC_0820.jpg)

[![Марш Героїв DSC_0828](https://mpz.brovary.org/wp-content/uploads/2014/10/Marsh-Geroyiv-DSC_0828.jpg)](https://mpz.brovary.org/wp-content/uploads/2014/10/Marsh-Geroyiv-DSC_0828.jpg)

**«**_14 жовтня я називаю днем української боротьби і лицарства,_ _адже в цей день сформувалися основні українські сили_, **\-** говорить один із ініціаторів Маршу **Валентин Гаврищук**. – _Цю акцію_ _ми присвячуємо усім полеглим героям УПА, воїнам 1 та 2 світових війн, козакам, афганцям, тим, котрі загинули за Україну сьогодні. Також ми хочемо показати, що армія УПА – не фашисти, це - патріоти, які мали один інтерес поміж двох сил – соборну і самостійну українську державу. Взагалі, мета ОНУМівців - повернення національної самосвідомості та правдивої української історії_».

**[![Марш Героїв DSC_0811](https://mpz.brovary.org/wp-content/uploads/2014/10/Marsh-Geroyiv-DSC_0811.jpg)](https://mpz.brovary.org/wp-content/uploads/2014/10/Marsh-Geroyiv-DSC_0811.jpg)**

Це не перший захід активної молоді Броварів. За півроку своєї діяльності ОНУМівці провели низку різноманітних акцій, частина з яких – благодійні. Щоб залучити до свого заходу побільше людей, організатори маршу дали оголошення в соціальних мережах, по місту розклеїли листівки.

[![Марш Героїв DSC_0854](https://mpz.brovary.org/wp-content/uploads/2014/10/Marsh-Geroyiv-DSC_0854.jpg)](https://mpz.brovary.org/wp-content/uploads/2014/10/Marsh-Geroyiv-DSC_0854.jpg)

[![Марш Героїв DSC_0830](https://mpz.brovary.org/wp-content/uploads/2014/10/Marsh-Geroyiv-DSC_0830.jpg)](https://mpz.brovary.org/wp-content/uploads/2014/10/Marsh-Geroyiv-DSC_0830.jpg)

І 13 жовтня о 18:30 бажаючі стати частинкою творення історії міста та держави зібралися на майдані Свободи. Після короткого вступного слова Валентина Гаврищука молоді люди вшанували хвилиною мовчання пам’ять усіх загиблих героїв, натхненно виконали гімн, і, високо піднявши національні прапори, під барабанний дріб із вигуками: «Слава Україні – героям слава!», «Слава нації – смерть ворогам», «Україна понад усе!», «Одна, єдина, соборна Україна» вирушили з центральної площі міста на бульвар Незалежності, потім пройшлася вулицями Короленка, Лагунової та Гагаріна.

[![Марш Героїв DSC_0887](https://mpz.brovary.org/wp-content/uploads/2014/10/Marsh-Geroyiv-DSC_0887.jpg)](https://mpz.brovary.org/wp-content/uploads/2014/10/Marsh-Geroyiv-DSC_0887.jpg)

[![Марш Героїв DSC_0845](https://mpz.brovary.org/wp-content/uploads/2014/10/Marsh-Geroyiv-DSC_0845.jpg)](https://mpz.brovary.org/wp-content/uploads/2014/10/Marsh-Geroyiv-DSC_0845.jpg)

[![Марш Героїв DSC_0917](https://mpz.brovary.org/wp-content/uploads/2014/10/Marsh-Geroyiv-DSC_0917.jpg)](https://mpz.brovary.org/wp-content/uploads/2014/10/Marsh-Geroyiv-DSC_0917.jpg)

Протягом усього шляху учасники маршу скандували: «Путін – ху@ло», «Путіна собаку повісим на гілляку», «Крим – це Україна», «Донбас – це Україна», «Бандера, Шухевич – герої України», «Герої не вмирають», «Комуняку – на гілляку», співали українські пісні, вигукували кричалки та кидали на узбіччя доріг петарди, в такий спосіб привертаючи до себе більше уваги. Навіть за таку «виходку» міліція учасників акції не чіпала, лише терпляче супроводжувала їх протягом усього маршу, де потрібно перекриваючи дорогу транспорту для безперешкодного переходу процесії.

[![Марш Героїв DSC_0928](https://mpz.brovary.org/wp-content/uploads/2014/10/Marsh-Geroyiv-DSC_0928.jpg)](https://mpz.brovary.org/wp-content/uploads/2014/10/Marsh-Geroyiv-DSC_0928.jpg)

[![Марш Героїв DSC_0853](https://mpz.brovary.org/wp-content/uploads/2014/10/Marsh-Geroyiv-DSC_0853.jpg)](https://mpz.brovary.org/wp-content/uploads/2014/10/Marsh-Geroyiv-DSC_0853.jpg)

Під час маршу до організованого натовпу приєднувалися школярі, молодь, рідше – люди старшого віку. І зовсім одиниці – сім’ї.

[![Марш Героїв DSC_0923](https://mpz.brovary.org/wp-content/uploads/2014/10/Marsh-Geroyiv-DSC_0923.jpg)](https://mpz.brovary.org/wp-content/uploads/2014/10/Marsh-Geroyiv-DSC_0923.jpg)

[![Марш Героїв DSC_0939](https://mpz.brovary.org/wp-content/uploads/2014/10/Marsh-Geroyiv-DSC_0939.jpg)](https://mpz.brovary.org/wp-content/uploads/2014/10/Marsh-Geroyiv-DSC_0939.jpg)

Ольга прийшла на марш зі своєю мамою Аллою Анатоліївною та піврічною донькою Полінкою. Ще навіть під час вагітності молода жінка брала участь у різних проукраїнських маршах та мітингах. Алла Анатоліївна своїми дітьми Ольгою та Сергієм пишається і підтримує їх. «_Син уже років із 13 був налаштований патріотично_, - каже жінка. – _Він - не лише «свободівець», а й голова молодіжної організації, воював у зоні АТО. Трішки страшно за нього, але ж хто, як не наші діти змінять життя на краще. А ми маємо їх підтримувати хоч би так_».

[![Марш Героїв DSC_0835](https://mpz.brovary.org/wp-content/uploads/2014/10/Marsh-Geroyiv-DSC_0835.jpg)](https://mpz.brovary.org/wp-content/uploads/2014/10/Marsh-Geroyiv-DSC_0835.jpg)

[![Марш Героїв DSC_0857](https://mpz.brovary.org/wp-content/uploads/2014/10/Marsh-Geroyiv-DSC_0857.jpg)](https://mpz.brovary.org/wp-content/uploads/2014/10/Marsh-Geroyiv-DSC_0857.jpg)

Під час ходи представники ОНУМівців зі скриньками кольорів прапора підходили до перехожих із проханням пожертвувати кошти для наших солдат, які планують передати Координаційному центру допомоги броварським солдатам.

[![Марш Героїв DSC_0940](https://mpz.brovary.org/wp-content/uploads/2014/10/Marsh-Geroyiv-DSC_0940.jpg)](https://mpz.brovary.org/wp-content/uploads/2014/10/Marsh-Geroyiv-DSC_0940.jpg)

[![Марш Героїв DSC_0942](https://mpz.brovary.org/wp-content/uploads/2014/10/Marsh-Geroyiv-DSC_0942.jpg)](https://mpz.brovary.org/wp-content/uploads/2014/10/Marsh-Geroyiv-DSC_0942.jpg)

[![Марш Героїв DSC_0964](https://mpz.brovary.org/wp-content/uploads/2014/10/Marsh-Geroyiv-DSC_0964.jpg)](https://mpz.brovary.org/wp-content/uploads/2014/10/Marsh-Geroyiv-DSC_0964.jpg)

По закінченні маршу Валентин звернувся до присутніх: «_Скоро позачергові парламентські вибори. На жаль, я поки що не маю права голосу, адже мені лише 16 років. Ви ж, коли прийде на виборчі дільниці, пам’ятайте: доля нашої держави – у ваших руках, тому важливо не помилитися, адже парламент обираємо на 5 років. І як ми будемо жити в майбутньому – залежить саме від вас_».

[![Марш Героїв DSC_0968](https://mpz.brovary.org/wp-content/uploads/2014/10/Marsh-Geroyiv-DSC_0968.jpg)](https://mpz.brovary.org/wp-content/uploads/2014/10/Marsh-Geroyiv-DSC_0968.jpg)

[![Марш Героїв DSC_0930](https://mpz.brovary.org/wp-content/uploads/2014/10/Marsh-Geroyiv-DSC_0930.jpg)](https://mpz.brovary.org/wp-content/uploads/2014/10/Marsh-Geroyiv-DSC_0930.jpg)

> P.S.: Ідея козацтва щільно переплелася з історією українського народу. І сьогодні козак - це не той, хто одягнений у шаровари, вишиванку та має на голові «оселедець». Козак, це, перш за все, воїн за духом. Але воюватиме він тільки за одну річ - свободу.

**Фото - Марії Придьми**
