---
title: "АНОНС: броварські депутати від «Солідарності» завтра дадуть прес-конференцію"
date: 2016-03-29
categories: 
  - "vlada"
  - "novyny"
tags: 
  - "novini"
  - "pres-konferentsiya"
  - "solidarnist"
---

**У середу, 30 березня, о 17:00 у конференц-залі офісного центру на бульварі Незалежності, 14 (четвертий поверх), члени фракції партії «Солідарність» у Броварській міській раді дадуть прес-конференцію для ЗМІ, депутатів, представників громадських організацій та мешканців міста. Про це повідомляється [на сторінці](https://www.facebook.com/BPP.brovary/) броварського осередку «Солідарності» на Фейсбук.**

Як повідомляється, участь в прес-конференції візьмуть всі сім членів фракції «Солідарності», депутати **Євген Гредунов, Леонід Черепейник, Галина Негода, Ірина Веремчук, Валерій Іваненко, Сергій Батюк, Володимр Опалько.** Серед питань, які депутати планують підняти на прес-конференції: історія створення «Солідарності» у Броварах, ситуація у Броварській міській раді очима «Солідарності», підсумки роботи фракції за період з моменту виборів та плани на майбутнє. Окрім того, учасники заходу планують висловитися і з приводу останніх резонансних подій у місті. Основними доповідачами виступлять голова фракції **Євген Гредунов** та заступник голови фракції **Леонід Черепейник.**
