---
title: "Футбол для АТО: у благодійному турнірі в підтримку армії взяли участь 17 команд"
date: 2014-08-22
author: 
  username: "shako"
  display_name: "Тарас Шако"
tags: 
  - "blagodiyniy-futbolniy-turnir"
  - "brovary"
  - "vibir-redaktsiyi"
  - "novini"
  - "obyednannya-nezalezhnoyi-ukrayinskoyi-molodi"
  - "onum"
  - "futbol"
coverImage: "wp-content/uploads/2014/08/futbol04.jpg"
---

[![футбол05](https://mpz.brovary.org/wp-content/uploads/2014/08/futbol05.jpg)](https://mpz.brovary.org/wp-content/uploads/2014/08/futbol05.jpg)**Благодійний футбольний турнір, організований Об’єднанням незалежної української молоді (ОНУМ), викликав неабиякий ажіотаж серед броварських любителів найпопулярнішої на планеті гри. На міні-футбольному полі 5 школи ніде було яблуку впасти: пограти у футбол і таким чином підтримати українську армію зареєструвались аж 17 команд. Восновному команди-учасники складались зі школярів та студентів міста, однак були й команди зі старшими гравцями.**

Можна лише уявити наскільки їх було б більше, якби турнір влаштували у вихідний, а не о 10 ранку робочої середи 20 серпня.

![футбол04](https://mpz.brovary.org/wp-content/uploads/2014/08/futbol04.jpg)

Обов’язковою умовою участі  в  турнірі був організаційний благодійний грошовий внесок від кожної команди. Всі зібрані кошти організатори витратять на потреби броварських військових, які воюють в зоні АТО. На турнірі для наших солдат вдалось зібрати 1900 гривень.

[![футбол02](https://mpz.brovary.org/wp-content/uploads/2014/08/futbol02.jpg)](https://mpz.brovary.org/wp-content/uploads/2014/08/futbol02.jpg)

Перед початком турніру «онумівець» Валентин Гаврищук закликав пом’янути хвилиною мовчання українських військових, які ціною власного життя захищали рідну землю на Донбасі.

\[caption id="attachment\_28375" align="aligncenter" width="600"\][![футбол06](https://mpz.brovary.org/wp-content/uploads/2014/08/futbol06.jpg)](https://mpz.brovary.org/wp-content/uploads/2014/08/futbol06.jpg) Валентин Гаврищук\[/caption\]

Після хвилини мовчання спортсмени проспівали гімн, і слово взяв відомий у Броварах активіст-«свободівець» Сергій Нечипоренко, який воював у складі батальйону «Айдар». «_Ого! Він воював в «Айдарі!_», - захоплено перешіптувались молоді хлопці у футбольній формі.

\[caption id="attachment\_28376" align="aligncenter" width="600"\][![футбол07](https://mpz.brovary.org/wp-content/uploads/2014/08/futbol07.jpg)](https://mpz.brovary.org/wp-content/uploads/2014/08/futbol07.jpg) Сергій Нечипоренко\[/caption\]

Нечипоренко висловив подяку броварчанам та міській молоді зокрема за підтримку бійців у зоні АТО. «Кожна зібрана гривня для закупівлі необхідного може врятувати життя солдата», - наголосив він.

Після виступів перейшли безпосередньо до спортивної складової благодійного заходу. Внаслідок жеребкування утворилось 4 групи: по 4 команди в трьох групах і п’ять в одній групі відповідно.

[![футбол08](https://mpz.brovary.org/wp-content/uploads/2014/08/futbol08.jpg)](https://mpz.brovary.org/wp-content/uploads/2014/08/futbol08.jpg)

Згідно з регламентом турніру, кожен матч тривав десять хвилин. Попри такий короткий таймінг кожної гри, турнір який стартував об 11:00, затягнувся аж до 20:00.

[![футбол10](https://mpz.brovary.org/wp-content/uploads/2014/08/futbol10.jpg)](https://mpz.brovary.org/wp-content/uploads/2014/08/futbol10.jpg)

Незважаючи на спеку, кожна команда викладалась на повну, відтак турнір вийшов по-спортивному захопливим – футболісти боролися за кожен клаптик зношеного поля, конкуренція серед команд сягала найвищого рівня.

[![футбол11](https://mpz.brovary.org/wp-content/uploads/2014/08/futbol11.jpg)](https://mpz.brovary.org/wp-content/uploads/2014/08/futbol11.jpg)

[![футбол14](https://mpz.brovary.org/wp-content/uploads/2014/08/futbol14.jpg)](https://mpz.brovary.org/wp-content/uploads/2014/08/futbol14.jpg)

[![футбол13](https://mpz.brovary.org/wp-content/uploads/2014/08/futbol13.jpg)](https://mpz.brovary.org/wp-content/uploads/2014/08/futbol13.jpg)

В результаті півфінальних ігор першість турніру у фінальному поєдинку виборола команда **«Локомотив»**, яка переграла своїх суперників – **«Метеор»** –  з рахунком 3-1 і задовольнилась «сріблом». Третє місце здобула команда під назвою **«Титан»**.

\[caption id="attachment\_28389" align="aligncenter" width="600"\][![футбол20](https://mpz.brovary.org/wp-content/uploads/2014/08/futbol20.jpg)](https://mpz.brovary.org/wp-content/uploads/2014/08/futbol20.jpg) "Локомотив" (в оранжево-чорній формі) атакують\[/caption\]

\[caption id="attachment\_28384" align="aligncenter" width="600"\][![футбол15](https://mpz.brovary.org/wp-content/uploads/2014/08/futbol15.jpg)](https://mpz.brovary.org/wp-content/uploads/2014/08/futbol15.jpg) Гравець "Титану" кладе на п'яту точку голкіпера суперника\[/caption\]

[![футбол19](https://mpz.brovary.org/wp-content/uploads/2014/08/futbol19.jpg)](https://mpz.brovary.org/wp-content/uploads/2014/08/futbol19.jpg)

Призери благодійного турніру отримали медалі та солодощі від спонсора ТМ «Лукич».

\[caption id="attachment\_28398" align="aligncenter" width="600"\][![ukEGksYSriE](https://mpz.brovary.org/wp-content/uploads/2014/08/ukEGksYSriE.jpg)](https://mpz.brovary.org/wp-content/uploads/2014/08/ukEGksYSriE.jpg) Фото зі сторінки "ОНУМ"\[/caption\]

Команда «Маєш право знати» теж [брала участь](https://mpz.brovary.org/yak-mpz-futbol-grali/) в турнірі: журналістам-футболістам вдалось зіграти лише 1 матч з номінальними господарями турніру – командою «ОНУМ». Однак забивати голи в працівників медіа-сфери виходило гірше, ніж в молодих та активних «онумівців».

\[caption id="attachment\_28395" align="aligncenter" width="600"\][![футбол26](https://mpz.brovary.org/wp-content/uploads/2014/08/futbol26.jpg)](https://mpz.brovary.org/wp-content/uploads/2014/08/futbol26.jpg) "Онум" забиває гол "МПЗ"\[/caption\]

Враховуючи небувалий ажіотаж серед команд-учасників, організатори впродовж найближчого місяця планують влаштувати ще один благодійний футбольний турнір, щоб допомогти військовим в зоні АТО.

Фото Миколи Кожемяка
