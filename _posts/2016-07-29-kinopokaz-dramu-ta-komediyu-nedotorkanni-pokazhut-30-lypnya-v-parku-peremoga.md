---
title: "Кінопоказ: Драму та комедію «Недоторканні» покажуть 30 липня в парку «Перемога»"
date: 2016-07-29
categories: 
  - "announce"
  - "novyny"
tags: 
  - "anons"
  - "brovary"
  - "desonstratsiya"
  - "kivikino"
  - "kino"
  - "novini"
  - "pokaz"
  - "strichka"
  - "film"
---

**Цієї суботи на відкритому повітрі безкоштовно продемонструють французьку кінострічку «Недоторканні». Цього разу фільм обрали самі глядачі – шляхом відкритого інтернет-голосування. Про це в соцмережах [повідомили](https://www.facebook.com/292837514439664/photos/a.292839967772752.1073741827.292837514439664/315487692174646/?type=3) організатори заходу, ініціатива** **KiwiKino.**

Як зазначено в оголошенні, стрічку покажуть **30 липня о 21:00** в парку «Перемога» на галявині біля «Мушлі». Учасники ініціативи кличуть на перегляд охочих. Однак, зауважують, що фільм має вікові обмеження. Він заборонений для демонстрації дітям до 16 років.

Організатори вказують, що стрічку для перегляду цього разу обрали самі глядачі – за результатами відкритого голосування на Фейсбуку. Воно [розпочалось](https://mpz.brovary.org/glyadachi-obyrayut-yaku-komediyu-yim-pokazhut-u-nastupni-vyhidni-v-parku-peremoga/) ще в кінці минулого тижня.

Нагадаємо, що ініціатори кінопоказів «стартували» на [День молоді](https://mpz.brovary.org/spekotnyj-den-molodi-v-brovarah-foto/). Вони показали стрічку «Завжди кажи ТАК» із Джимом Керрі в головній ролі. Після того кіноманам продемонстрували «[Форрест Ґамп](https://mpz.brovary.org/bezkoshtovnyj-kinopokaz-2-lypnya-v-parku-peremoga-pokazhut-forrest-gamp/)» із Томом Генксом. А позаминулих вихідних – документальний фільм про екологію «[Дім. Історія подорожі](https://www.facebook.com/permalink.php?story_fbid=303454560044626&id=292837514439664)».
