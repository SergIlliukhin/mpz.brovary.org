---
title: "Боротьба з «тіньовим налом»: податківці Броварів викрили «конвертаційний центр»"
date: 2015-06-08
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovarska-odpi"
  - "novini"
---

**Наприкінці травня цього року співробітниками податкової міліції ліквідовано «конвертаційний центр», який надавав послуги підприємствам реального сектору економіки з формування незаконного податкового кредиту та переведення безготівкових коштів у готівку, - повідомляє Броварська ОДПІ на [офіційному сайті Броварської міської ради](http://www.brovary.kiev.ua/podatkovoyu-m%D1%96l%D1%96ts%D1%96%D1%94yu-brovarsko%D1%97-odp%D1%96-l%D1%96kv%D1%96dovano-%C2%ABkonvertats%D1%96inii-tsentr%C2%BB).**

Під час ліквідації «конвертаційного центру» виявлено **36** суб’єктів господарської діяльності з ознаками «фіктивності», які використовувались у злочинних схемах ухилення від сплати податків. Загальний обсяг реалізації послуг даних СГД склав понад **240 млн грн**, у тому числі сума неправомірно сформованого податкового кредиту склала більш ніж **40 млн грн**.

Проведено **14** обшуків у житлових приміщеннях, автомобілях та офісі учасників злочинної групи, в ході яких вилучено **25** печаток підприємств з ознаками «фіктивності» та бухгалтерські документи, що підтверджують ухилення від сплати податків, **30** одиниць комп’ютерної техніки (комп’ютери, ноутбуки, магнітні накопичувачі інформації, пристрої Інтернет зв’язку), які використовувались у злочинній діяльності. Вилучено готівкових коштів у сумі **понад 1 млн грн**.

**Джерело: [сайт Броварської міської ради](http://www.brovary.kiev.ua/podatkovoyu-m%D1%96l%D1%96ts%D1%96%D1%94yu-brovarsko%D1%97-odp%D1%96-l%D1%96kv%D1%96dovano-%C2%ABkonvertats%D1%96inii-tsentr%C2%BB)**
