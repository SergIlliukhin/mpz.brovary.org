---
title: "В УНІАНі викриють фіктивний штаб партії «УДАР» у Броварах"
date: 2012-07-20
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "groza"
  - "zolotarov"
  - "pidrobka"
  - "rizanenko"
  - "udar"
  - "unian"
  - "falshivka"
coverImage: "wp-content/uploads/2012/07/IMG_5023.jpg"
---

[![](https://mpz.brovary.org/wp-content/uploads/2012/07/IMG_5023.jpg "Кличко Різаненко")](https://mpz.brovary.org/wp-content/uploads/2012/07/IMG_5023.jpg)У понеділок, 23 липня, о 14:30, в інформаційному агентстві **УНІАН** (вул. Хрещатик, 4, конференц-зал) відбудеться прес-конференція під назвою «У Броварах викрито фіктивний штаб партії "УДАР**"**». Про це йдеться у прес-релізі громадської організації  «**Громадський захист Київщини**», який надійшов на електронну скриньку «Маєш право знати». Пряму трансляцію прес-конференції можна буде переглянути [на сайті агенції "УНІАН"](https://press.unian.net/rus/abouttranslation/).

Зокрема організатори прес-конференції заявляють: «_У Броварах викрито провокаторів, які виступають від імені партії УДАР. Ці люди ведуть агітаційну роботу в місті та в Броварському районі з метою дискредитації Павла Різаненка, який має бути затвердженим в якості кандидата від УДАРу по виборчому округу №97 на з’їзді партії. Зокрема 20 липня розповсюджено підробну газету «Громадський захист Київщини» з інформацією про те, що Павла Різаненка затримано за продаж наркотиків. Як стало відомо, за діяльністю фіктивного штабу стоять представники броварської районної та міської влади»._

Участь у прес-конференції візьмуть: **Олег Велікін** – голова Київської обласної організації партії «УДАР»; **Павло Різаненко** – голова ГО «Громадський захист Київщини»; **Євген Золотарьов** – координатор руху «ЧЕСНО», політолог.
