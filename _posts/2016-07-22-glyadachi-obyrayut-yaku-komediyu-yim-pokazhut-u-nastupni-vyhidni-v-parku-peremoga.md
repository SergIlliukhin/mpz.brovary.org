---
title: "Глядачі обирають, яку комедію їм покажуть у наступні вихідні в парку «Перемога»"
date: 2016-07-22
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "volevyyavlennya"
  - "golosuvannya"
  - "kinopokaz"
  - "komediya"
  - "novini"
  - "park"
  - "peremoga"
  - "film"
---

**30 або 31 липня в центральному парку «Перемога» відбудеться вже традиційний кінопоказ під відкритим небом. Цього разу організатори вирішили запитати в потенційних глядачів, який саме комедійний фільм ті хочуть побачити. Голосування триває в коментарях до [оригінального допису](https://www.facebook.com/292837514439664/photos/a.292839967772752.1073741827.292837514439664/310195969370485/?ENGINE=3) ініціативи KiwiKino на Фейсбуку.**

Організатори закликають викладати свої побажання та ставити лайки до дописів. З-поміж найбільш вподобаних пропозицій обіцяють провести голосування. Фільм-переможець покажуть на екрані кінопоказу наступних вихідних. У який саме день продемонструють стрічку – вирішать з огляду на погодні умови.

Водночас, у KiwiKino зазначають: фільм має бути саме комедійним. До того ж, він має бути без вікового обмеження «+18» і не мати яскраво вираженої пропаганди алкоголю, тютюну та наркотиків.

Нагадаємо, що це вже не перший кінопоказ ініціативи. На [День молоді](https://mpz.brovary.org/spekotnyj-den-molodi-v-brovarah-foto/) вони «стартували» зі стрічкою «Завжди кажи ТАК» із Джимом Керрі в головній ролі. Після того любителям кіно продемонстрували «[Форрест Ґамп](https://mpz.brovary.org/bezkoshtovnyj-kinopokaz-2-lypnya-v-parku-peremoga-pokazhut-forrest-gamp/)» із Томом Генксом. А на минулі вихідні був запланований показ документальної стрічки про екологію «[Дім. Історія подорожі](https://www.facebook.com/permalink.php?story_fbid=303454560044626&id=292837514439664)».
