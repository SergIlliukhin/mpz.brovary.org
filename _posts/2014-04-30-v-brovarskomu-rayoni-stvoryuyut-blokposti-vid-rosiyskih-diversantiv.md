---
title: "В Броварському районі створюють блокпости через загрозу руху російських диверсантів"
date: 2014-04-30
author: 
  username: "shako"
  display_name: "Тарас Шако"
categories: 
  - "video"
tags: 
  - "barikada"
  - "blok-post"
  - "brovarska-samooborona"
  - "vibir-redaktsiyi"
  - "vo-svoboda"
  - "diversanti"
  - "novini"
  - "oleg-shevchuk"
---

**[![блокпост скибин08](https://mpz.brovary.org/wp-content/uploads/2014/04/blokpost-skibin08.jpg)](https://mpz.brovary.org/wp-content/uploads/2014/04/blokpost-skibin08.jpg)На виїзді з села Скибин броварська самооборона створила блокпост, аби виявляти та затримувати проросійських сепаратистів, диверсантів та терористів в разі їх можливого руху в бік Києва. Як повідомив МПЗ керівник місцевої самооборони Олег Шевчук, відсьогодні на блокпосту встановлюється цілодобове чергування спільно з працівниками міліції та дорожньої патрульної служби.**

Під час чергувань правоохоронці із самообороною в першу чергу стежитимуть за рухом транспорту, підозрілі авто зупинятимуть та перевірятимуть.

Барикаду на Чернігівській трасі створювали з мішків із піском та бетонних блоків. Шевчук зазначив, що в Броварському районі облаштують ще 3 блок-пости.

<iframe src="//www.youtube.com/embed/V5QJIJFLp2s" width="600" height="315" frameborder="0" allowfullscreen="allowfullscreen"></iframe>

Керівник самооборони підкреслив, що для створення таких контрольних пунктів бракує робочих рук, тому мешканців міста та району закликають допомогти. Також є проблеми з матеріалами для створення блок-постів, зокрема, самооборонівці кажуть, що не вистачає піску, бетонних блоків, мішків та зав’язок до них.

[![блокпост скибин10](https://mpz.brovary.org/wp-content/uploads/2014/04/blokpost-skibin10.jpg)](https://mpz.brovary.org/wp-content/uploads/2014/04/blokpost-skibin10.jpg)

[![блокпост скибин13](https://mpz.brovary.org/wp-content/uploads/2014/04/blokpost-skibin13.jpg)](https://mpz.brovary.org/wp-content/uploads/2014/04/blokpost-skibin13.jpg)

Крім того, для чергувань самооборонівцям потрібні: генератор, бронежилети – 12 шт, прожектори, армійський намет, рибальські розкладні стільці – 12 шт, капронова військова або будівельна сітка, харчі.

Насамкінець Шевчук закликав небайдужих чоловіків записуватись чергувати на створених блокпостах.

Детальніше про потреби та запис на чергування можна дізнатись за телефонами: **098 475 61 97, 063 042 06 92 – Олег Шевчук.**
