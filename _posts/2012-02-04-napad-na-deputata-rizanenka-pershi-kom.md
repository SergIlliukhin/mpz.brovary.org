---
title: "Напад на депутата Різаненка - перші коментарі"
date: 2012-02-04
author: 
  username: "pravoznaty"
  display_name: "Маєш право знати"
tags: 
  - "ekta"
  - "novini"
  - "rizanenko"
  - "semenyuk-kiyashko"
---

![](https://mpz.brovary.org/wp-content/uploads/2012/02/Депутат-Різаненко.jpg "Депутат Різаненко")З'явились перші новини стосовно стану здоров'я Павла Різаненка, якого напередодні ввечері [було жорстоко побито](https://mpz.brovary.org/novini/%d0%bf%d0%be%d0%b1%d0%b8%d1%82%d0%be-%d0%be%d0%bf%d0%be%d0%b7%d0%b8%d1%86%d1%96%d0%b9%d0%bd%d0%be%d0%b3%d0%be-%d0%b4%d0%b5%d0%bf%d1%83%d1%82%d0%b0%d1%82%d0%b0-%d0%b1%d1%80%d0%be%d0%b2%d0%b0%d1%80/ "Побито опозиційного депутата Броварської міської ради") біля під'їзду будинку по вул.Грушевського, де він проживає.

Зараз він знаходиться у Київській міській клінічній лікарні швидкої допомоги. Лікарі кажуть, що переломів немає, є підозра на струс мозку, забої внутрішніх органів, численні синці та гематоми, йому колють знеболювальні. Сам Різаненко скаржиться на сильний головний біль та біль у лівій частині тіла. <!--more-->Більш детальну інформацію щодо стану здоров'я депутата його лікар надавати відмовився.

<iframe src="https://player.vimeo.com/video/36243615?title=0&amp;byline=0&amp;portrait=0" width="560" height="418" frameborder="0" webkitallowfullscreen mozallowfullscreen="" allowfullscreen=""></iframe>

Вранці до Павла Олександровича приїздив **Ярослав Шута** - дільничний міліціонер з Броварів, записував пояснення. Також з офіційним візитом його відвідала секретар Броварської міської ради **Олена Семенюк**.

З дивною заявою виступив начальник прес-служби Головного управління Міністерства внутрішніх справ Київської області **Микола Жукович**, який також відвідав броварського опозиційного депутата в лікарні. _"Окрім, як телефонного дзвінка в міліції, більше нічого нема. Тобто ми зараз шукаємо, намагаємося встановити, де він, що він, які тілесні ушкодження отримав, якихось свідків встановити... Людина взяла подзвонила і пропала... Ніби, як він дзвонив (Павло Різаненко)"_, - зазначив Жукович.

З броварським комунальним телеканалом ЕКТА, які також приїздили в лікарню, Різаненко спілкувати відмовився через слабкий стан. Натомість коментарі стосовно подій, що відбулись телеканалу ЕКТА надала помічниця депутата **Аліна Дяченко**

<iframe width="560" height="315" src="https://www.youtube.com/embed/sm4Uh94UD0E" frameborder="0" allowfullscreen></iframe>

У своєму короткому [інтерв'ю виданню "Братство"](http://www.bratstvo.info/analitika/3089-intervyu-pavla-rizanenka-deputata-zhorstoko-pobitogo-tsieyi-nochi-yakogo-dobu-ne-mozhe-znayti-mvs "Різаненко") Павло Різаненко повідомив, що те, що сталося, він пов'язує виключно зі своєю депутатською діяльністю. Він має певні підозри стосовно того, кому знадобилось його залякати, але озвучувати їх він поки-що відмовився.

<iframe width="480" height="360" src="https://www.youtube.com/embed/RpWY3vMkYu4" frameborder="0" allowfullscreen></iframe>
