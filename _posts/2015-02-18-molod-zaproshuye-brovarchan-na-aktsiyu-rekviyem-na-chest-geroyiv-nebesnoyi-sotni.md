---
title: "Молодь запрошує броварчан на акцію-реквієм на честь Героїв Небесної Сотні"
date: 2015-02-18
author: 
  username: "onikienko"
  display_name: "Вікторія Оникієнко"
categories: 
  - "announce"
tags: 
  - "brovarska-molod"
  - "vibir-redaktsiyi"
  - "vshanuvannya"
  - "nebesna-sotnya"
  - "novini"
  - "revolyutsiya-gidnosti"
  - "rekviyem"
coverImage: "wp-content/uploads/2015/02/NX9-BG_bZd0.jpg"
---

**[![листівка вшанування НС](https://mpz.brovary.org/wp-content/uploads/2015/02/NX9-BG_bZd0.jpg)](https://mpz.brovary.org/wp-content/uploads/2015/02/NX9-BG_bZd0.jpg)У п'ятницю, 20 лютого, о 19:00 броварськ****і активісти молодіжних організацій міста запрошують усіх броварчан прийти на Майдан Свободи до меморіального хреста та вшанувати пам'ять Героїв Небесної Сотні. Активісти «Молоді Демократичного Альянсу», «ОНУМу» та «Соколу» об’єднали свої зусилля, задля того, щоб подвиг Героїв не залишився забутим.**

Важко усвідомити, що минув рік після трагічних лютневих подій під час Революції Гідності. Молодь вважає своїм обов’язком вшанувати пам'ять загиблих Героїв Небесної Сотні й закликає усіх броварчан прийти на акцію-реквієм.

Активісти з розумінням ставляться до того, що більшість небайдужих мешканців міста цього дня будуть на Майдані в столиці, проте просить долучитися до вшанування в рідному місті, адже серед полеглих Героїв під час кривавих сутичок є броварчанка – [Антоніна Дворянець](https://mpz.brovary.org/vona-dumala-shho-zhinku-ne-chipatimut-cholovik-antonini-dvoryanets-pro-yiyi-zagibel-vid-ruk-bkrkuta/).

Молодь просить по можливості брати з собою свічки та лампадки, а також державну символіку.

Окрім цього, впродовж тижня активісти «Молоді ДемАльянсу» [проводять зйомки відео](https://vk.com/event87249358) до дня пам'яті Героїв Небесної Сотні. Кожен зацікавлений може доєднатися: в кадрі треба назвати ім'я та вік Героя, з безлічі цих імен змонтують відео, щоб у такий спосіб віддати належне загиблим.

Наступного дня після акції-реквієму - **21 лютого** - громада Броварів планує провести ще один захід - [відкриття меморіалу на честь Героїв Небесної Сотні на Майдані Свободи](https://mpz.brovary.org/rik-za-nebesnoyu-sotneyu-u-subotu-na-maydani-svobodi-vidkriyut-memorial-poleglim-geroyam-revolyutsiyi/).

> _Нагадаємо, указом Президента України встановлено щорічне відзначення 20 лютого Дня Героїв Небесної Сотні – на знак вшанування відваги, сили духу і стійкості громадян, які віддали своє життя під час Революції гідності (листопад 2013 року - лютий 2014 року), захищаючи ідеали демократії, відстоюючи права і свободи людини, європейське майбутнє України._
> 
> [![-Сотня](https://mpz.brovary.org/wp-content/uploads/2015/02/Sotnya.jpg)](https://mpz.brovary.org/wp-content/uploads/2015/02/Sotnya.jpg)
