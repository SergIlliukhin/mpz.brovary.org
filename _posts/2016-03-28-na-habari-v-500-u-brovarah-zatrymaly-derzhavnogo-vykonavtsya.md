---
title: "У Броварах на хабарі в $500  затримали державного виконавця"
date: 2016-03-28
author: 
  username: "kachor"
  display_name: "Андрій Качор"
categories: 
  - "vlada"
  - "novyny"
tags: 
  - "vibir-redaktsiyi"
  - "derzhvykonavets"
  - "novini"
  - "pisok"
  - "prokuratura"
  - "sbu"
  - "habar"
coverImage: "wp-content/uploads/2016/03/foto-1-2.jpg"
---

**Хабар у розмірі 13,5 тисяч гривень за зняття арешту з автомобіля місцевого мешканця намагався отримати посадовець державної виконавчої служби Броварського міськрайонного управління юстиції. Про це йдеться в повідомленні Служби безпеки України, [опублікованому](http://www.ssu.gov.ua/ua/news/1/category/2/view/585) на офіційному сайті відомства.**

У повідомленні йдеться, що співробітники СБУ спільно з прокуратурою та поліцією затримали хабарника та відкрили проти нього кримінальне провадження за ч.3 ст. 368 КК України («одержання неправомірної вигоди службовою особою»). Санкція даної статті передбачає позбавлення волі від 5 до 10 років із конфіскацією майна. Жодних інших подробиць так само як і посаду та прізвище затриманого, наразі офіційно не повідомляєтья.

\[caption id="attachment\_53966" align="aligncenter" width="600"\][![фото 1 (2)](https://mpz.brovary.org/wp-content/uploads/2016/03/foto-1-2-1.jpg)](https://mpz.brovary.org/wp-content/uploads/2016/03/foto-1-2-1.jpg) Приміщення державної виконавчої служби Броварського міськрайонного управління юстиції. Тут працював затриманий хабарник\[/caption\]

З власних джерел «Маєш право знати» стало відомо, що підозрюваним є старший виконавець державної виконавчої служби Броварського міськрайонного управління юстиції **Пісьок Юрій Вікторович.** За інформацією МПЗ, спецоперація із затримання зловмисник відбулася 24 березня із застосуванням технічних засобів фіксації факту передачі та отримання хабаря.

\[caption id="attachment\_53965" align="aligncenter" width="600"\][![фото 2 (2)](https://mpz.brovary.org/wp-content/uploads/2016/03/foto-2-2-1.jpg)](https://mpz.brovary.org/wp-content/uploads/2016/03/foto-2-2-1.jpg) Опечатаний кабінет державного виконавця, де ймовірно міг бути хабар\[/caption\]

Вже наступного дня у приміщення Броварського управління юстиції співробітниками СБУ та прокуратури було проведено обшук кабінетів державної виконавчої служби, які перед тим були опечатані. На місці події перебував кореспондент «Маєш право знати», однак представники прокуратури не дозволили здійснити паралельну відеофіксацію обшуку та інших слідчих дій. Наше видання стежить за подальшим розвитком подій.
