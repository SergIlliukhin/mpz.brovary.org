---
title: "АНОНС: 7 жовтня підбиватимуть підсумки громадських обговорень щодо перейменування вулиць"
date: 2016-10-06
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "vulytsi"
  - "gromadski-obgovorennya"
  - "zasidannya"
  - "komisiya"
  - "novini"
  - "pamyatni-znaky"
  - "perejmenuvannya"
---

**Завтра відбудеться засідання комісії Броварської міської ради з питань найменувань та пам’ятних знаків. Планують, зокрема, підбивати підсумки громадських обговорень щодо перейменування вулиць. Про це у групі «Бровари» на Фейсбуку [повідомив](https://www.facebook.com/groups/brovary/permalink/1381066805256615/) голова комісії Дмитро Карпій.**

Як зазначає очільник дорадчого органу, засідання відбудеться в **каб. 421**, що на 4-му поверсі центрального корпусу Броварської міської ради **по вул. Гагаріна, 15**. Початок – о **10:00.**

Дмитро Карпій вказує, що засідання може затягтись або, навіть, бути зірване, оскільки очікують прихід «представників деструктивних сил».

Нагадаємо, у липні-серпні цього року тривали громадські обговорення щодо [перейменування вулиць Тургенєва, Степана Разіна та Декабристів](https://mpz.brovary.org/startuvalo-gromadske-obgovorennya-u-brovarah-hochut-perejmenuvaty-try-vulytsi/). А в серпні-вересні – щодо [зміни назв вулицям Лермонтова та Щолківської](https://mpz.brovary.org/pochalysya-gromadski-obgovorennya-vulytsi-lermontova-ta-shholkivsku-mozhut-perejmenuvaty/). Серед інших питань, як зазначає голова комісії, розглянуть листи щодо встановлення пам’ятних знаків.
