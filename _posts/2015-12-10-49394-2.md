---
title: "Діючий веб-сайт Броварської міської ради було розроблено безкоштовно"
date: 2015-12-10
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovarska-miska-rada"
  - "veb-sayt"
  - "vibir-redaktsiyi"
  - "novini"
  - "sajt"
---

**У 2012 році у Броварської міської ради [запрацював](https://mpz.brovary.org/opublikovano-arhiv-dokumentiv-bmr/) новий офіційний веб-портал, при цьому стару версію сайту та архів документів за попередні роки було знищено. Через три роки міський голова Ігор Сапожко [заговорив](http://brovary.net.ua/golovni-novyny/u-miskoyi-rady-bude-novyj-sajt-ale-monopoliya-na-jogo-rozrobnyka/u-miskoyi-rady-bude-novyj-sajt-ale-monopoliya-na-jogo-rozrobnyka/) про розробку нового веб-ресурсу та запросив на зустріч з новообраними депутатами компанію, яка створює корпоративні інформаційні системи та веб-портали. За словами представників фірми Kitsoft, новий сайт міської ради Броварів коштуватиме близько 200 000 грн.**

"Маєш право знати" вирішило поцікавитись, у скільки обійшлось створення сайту у тому вигляді, у якому він функціонує зараз, яка фірма виконувала роботи по розробці цього сайту, по якій процедурі її було обрано, коли було заключено угоду на розробку сайту, скільки тривали роботи, а також у скільки обходиться обслуговування сайту на місяць\\на рік.

У відповідь на наш запит ми отримали наступну інформацію:

> Діючий веб-сайт Броварської міської ради почав функціонувати з липня 2012 року. Розробка і підтримка веб-сайту здійснюється працівниками відділу інформаційного забезпечення та господарської діяльності виконавчого комітету Броварської міської ради, які відповідно до своїх функціональних обов’язків, відповідають за даний напрямок роботи.
> 
> Кошти на створення та підтримку офіційного веб-сайту Броварської міської ради з міського бюджету не виділялися.
