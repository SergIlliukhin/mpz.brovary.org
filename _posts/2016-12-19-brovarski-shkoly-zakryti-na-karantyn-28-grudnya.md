---
title: "Броварські школи закриті на карантин до 28 грудня"
date: 2016-12-19
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarski-shkoly"
  - "vibir-redaktsiyi"
  - "grvi"
  - "gryp"
  - "karantin"
  - "novini"
coverImage: "wp-content/uploads/2016/12/karantin-e1482157469577.jpg"
---

**У зв’язку з ускладненням ситуації щодо захворюваності на грип та ГРВІ, у броварських школах припиненно навчання та оголошений тимчасовий карантин. Про це йдеться у [розпорядженні](http://brovary-rada.gov.ua/documents/26382.html) міського голови на офіційному сайті Броварської міської ради.**

Як зазначенно в документі, з метою попередження епідеміологічних ускладнень серед учнів, навчально-виховний процес в броварських школах призупиняється **з 20 по 28 грудня**. На садочки це рішення не розповсюджується.

Нагадаємо, що головний санітарний лікар Броварів Віталій Прокопенко раніше [зазначав](https://mpz.brovary.org/spalah-zahvoryuvanosti-na-gryp-u-brovarah-ochikuyut-na-novyj-rik/), що рівень захворюваності в Броварах нижчий епідеміологічного порогу. Але вже в кінці грудня – на початку січня очікують спалах грипу.

Згідно з [розпорядженням](http://brovary-rada.gov.ua/documents/26289.html) міського голови, навчання в закладах освіти дозволили призупиняти у випадках, якщо кількість хворих перевищує **30%**. Так, броварські школи закривались поступово. На початку грудня тимчасово було призупинено навчання в [гімназії](https://mpz.brovary.org/v-brovarskij-gimnaziyi-im-s-olijnyka-pryzupynyly-navchannya-kintsya-tyzhnya/) ім. С.І. Олійника, пізніше - в броварській [школі №5](https://mpz.brovary.org/karantyn-u-brovarskij-shkoli-5-pryzupynyly-navchannya-kintsya-tyzhnya/).
