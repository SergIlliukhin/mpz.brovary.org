---
title: "Е-декларації броварських депутатів: остання частина. Троє проігнорували декларування"
date: 2017-05-30
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "brovary"
  - "vibir-redaktsiyi"
  - "deputati"
  - "e-deklaratsiyi"
  - "e-deklaruvannya"
  - "novini"
  - "pozafraktsijni"
  - "tushki"
---

**"Маєш право знати" завершує аналіз декларацій депутатів Броварської міської ради і в сьогоднішньому матеріалі представляє е-декларації позафракційних, одного депутата фракції "Свобода" та спізнілого "батьківщинівця". Треба зауважити, що деякі обранці не оприлюднили декларації взагалі, хоча останній строк сплив 1 травня. Так, проігнорували вимоги законодавства депутати: Сергій Бойко (ВО "Свобода"), Василь Кочубей (колишній "свободівець") та Максим Семенов (колишній член фракції "Самопоміч") - на [сайті НАЗК](https://public.nazk.gov.ua/search) їхні декларації відсутні.**

\[caption id="attachment\_70671" align="aligncenter" width="2000"\][![](https://mpz.brovary.org/wp-content/uploads/2017/05/deputaty.jpg)](https://mpz.brovary.org/wp-content/uploads/2017/05/deputaty.jpg) Броварські депутати, які не подали електронні декларації за 2016 рік\[/caption\]

**ВО "Свобода"**

Фракція "Свобода" у міській раді від початку нараховувала **4** депутати: Олег Шевчук, Олексій Здоровець, Василь Кочубей та Сергій Бойко. Позаяк декларацій Кочубея та Бойка немає, а Здоровець вже не член фракції, публікуємо декларацію лише одного депутата фракції - **Олега Шевчука**.

\[caption id="attachment\_70677" align="aligncenter" width="600"\][![](https://mpz.brovary.org/wp-content/uploads/2017/05/SHevchuk.jpg)](https://mpz.brovary.org/wp-content/uploads/2017/05/SHevchuk.jpg) Олег Шевчук\[/caption\]

В [декларації](https://public.nazk.gov.ua/declaration/010a0378-948e-443a-ac3d-51712e530fbb) депутат вказує дружину та двох дітей. Нерухомістю (квартира у Броварах, набута у 2011 році, **41,2 кв.м**) Олег Шевчук володіє разом із сином Сергієм Шевчуком. У розпорядженні депутат має лише одну **"ГАЗель"** 1995 року випуску, придбану у 2015-му. Іншого майна та заощаджень родина не має. У 2016 році депутат, що є приватним підприємцем (ФОП, здійснює діяльність у сфері "роздрібної торгівлі в неспеціалізованих магазинах переважно продуктами харчування, напоями та тютюновими виробами"), заробив **48 тис грн** (4 тис у місяць), його дружина - **89 056 грн**, а син отримав стипендію - **1 244 грн;** також дружина мала **17 160 грн** соцвиплат.

**Позафракційні депутати**

Практично кожна з фракцій у Броварській міській раді має своїх "вигнанців". Найбільш гостро проходили суперечки в середині фракції "Свобода": **Олексія Здоровця**, що встиг недовго побувати секретарем міськради, [змусили стрибати](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/) з 2-го поверху під час сесії, а **Василя Кочубея**, голову земельної комісії, [всадили у сміттєвий бак](https://mpz.brovary.org/u-brovarah-golovu-zemelnoyi-komisiyi-vykynuly-u-smittyevyj-bak-foto/). Окрім цього, на засідання сесії приносили тушки курчат, що символізували "тушкування" депутатів, та навіть розпилювали сльозогінний газ. [Вимоги](https://mpz.brovary.org/u-svobodi-rozpovily-yak-vidklykatymut-zdorovtsya-ta-kochubeya-z-posad-u-miskradi/) радикально налаштованих "свободівців" були чіткі: виключити "запроданців" з фракції та змусити їх зложити мандати. Згодом пристрасті вщухли, а депутати залишилися при мандатах, щоправда на засіданнях сесії тепер особливо не побачиш на своєму місці депутата Здоровця.

По одному депутату також втратили: фракція "Батьківщина" - **[Вадим Мутило](https://mpz.brovary.org/deputat-vadym-mutylo-pozafraktsijnyj-u-radi-voyin/)**, фракція "ДемАльянс" - **Андрій Лопатюк**, фракція БПП "Солідарність" - **[Юрій Чередник](https://mpz.brovary.org/den-tushky-shestero-osib-otrymaly-usyu-povnotu-vlady-u-brovarah/)**, а також фракція "Самопоміч" - **[Максим Семенов](https://mpz.brovary.org/samopomich-vyklyuchyla-zi-svoyeyi-fraktsiyi-deputata-semenova-za-pidtrymku-regionaliv/)**.

\[caption id="attachment\_70678" align="aligncenter" width="600"\][![](https://mpz.brovary.org/wp-content/uploads/2017/05/Zdorovets-1.jpg)](https://mpz.brovary.org/wp-content/uploads/2017/05/Zdorovets-1.jpg) Олексій Здоровець\[/caption\]

Виключений з лав "Свободи" **Олексій Здоровець**, згідно оприлюдненої [декларації](https://public.nazk.gov.ua/declaration/129e4a5b-42cf-4110-b6e8-16e7aaa5143b), не має нерухомості, однак має авто **Mersedes-Benz S 420** 1997 р.в., придбане у 2015 році. Грошових активів, заощаджень депутат не має, а в 2016-му заробив лише **11 366 грн** за основним місцем роботи (947 грн в місяць) - невдалий рік був у депутата. Також декларують свої пенсії батьки обранця: батько - **37 836 грн**, мати - **18 276 грн**.

[![](https://mpz.brovary.org/wp-content/uploads/2017/05/Zdorovets-2.jpg)](https://mpz.brovary.org/wp-content/uploads/2017/05/Zdorovets-2.jpg)

Колишній "демальянсівець" **Андрій Лопатюк** вказує у [декларації](https://public.nazk.gov.ua/declaration/519c34fd-d933-4a60-90e7-1ce26606edd6) дружину та двох синів. Власного житла родина не має, проте депутат має земельну ділянку (**1 200 кв.м**) в с.Михайлівка Броварського р-ну, набуту у 2010 році. Також має авто **Сітроєн Берлінго** 2007 р.в., набутий у 2013 році. Інших активів родина не має, як і власних заощаджень. У 2016 році депутат отримав **30 тис грн** заробітної плати (2 500 грн у місяць): місцем роботи вказано - менеджер [ТДВ "Бровари Молоко"](https://youcontrol.com.ua/catalog/company_details/00445825/) (керівник - батько депутата Михайло Лопатюк). Дружина депутат отримала **12 900 грн** страхових виплат.

\[caption id="attachment\_68136" align="aligncenter" width="600"\][![](https://mpz.brovary.org/wp-content/uploads/2017/03/Andrij-Lopatyuk.jpg)](https://mpz.brovary.org/wp-content/uploads/2017/03/Andrij-Lopatyuk.jpg) Андрій Лопатюк\[/caption\]

Депутат **Юрій Чередник**, що балотувався від БПП, а теперь навіть сидить на сесіях окремо від фракції, мабуть, єдиний, у кого немає звичних доходів (заробітна плата, дохід під підприємницької діяльності, соцвиплати, пенсія). Натомість усі кошти, що отримала родина депутата у 2016 році, - це дохід від відчуження нерухомого майна, вказано в його [декларації](https://public.nazk.gov.ua/declaration/1b635967-ece0-4627-967d-4fa628d8b9d3). Три транзакції, від трьох різних осіб загалом становили **348 700 грн**.

А нерухомого майна в депутата ще немало, це:

- квартира **61.6 кв.м** у Броварах (спільна власність з дружиною), набута у 2007 році за **200 768 грн**,
- земельна ділянка **1000 кв.м** у Броварах (спільна власність з дружиною), набута у 2006 році за **151 500 грн**,
- земельна ділянка **2490 кв.м** у смт.Азовське (Бердянський р-н Запорізька обл.), придбана у березні 2008 р., віртістю **33 тис грн** (власність дружини),
- земельна ділянка **1200 кв.м** у Карпилівці (Чернігівська обл.), придбана у квітні 2008 р., вартістю **12 тис грн**,
- земельна ділянка **1106 кв.м** у Євминці (Чернігівська обл.), придбана у травні 2008 р., вартістю **37 510 грн**,
- житловий будинок **16,8 кв.м** у Києві, набутий у 2013 році за **130 тис грн** (власність дружини - 90%, третя особа - 10%),
- нежитлове приміщення **93,4 кв.м** в Григорівці (Обухівський р-н Київська обл.), набуте у 2007 р., вартістю **89 069 грн** (50/50 спільна власність з третьою особою).

\[caption id="attachment\_70680" align="aligncenter" width="600"\][![](https://mpz.brovary.org/wp-content/uploads/2017/05/CHerednyk-2.jpg)](https://mpz.brovary.org/wp-content/uploads/2017/05/CHerednyk-2.jpg) Юрій Чередник\[/caption\]

Також депутат має 50% у **ТОВ "НАБІ ПЛЮС"** (Організація будівництва об'єктів нерухомості для продажу чи здавання в оренду) та 33,33% в **обслуговуючому кооперативі "Садового товариства "Берізка"**.

Юрій Чередник декларує грошові кошти: **328 тис грн** та **27 тис дол** готівки, а також кошти, позичені третім особам, - **131 951 грн** та **25 тис дол**. Серед фінансових зобов'язань декларанта: за договорами лізінгу перед ТОВ "Автокредит Плюс" **69 280 грн** та **117 239 грн**, та кошти, сплачені банку за кредит, - 350 890 грн та 53 143 грн.

[![](https://mpz.brovary.org/wp-content/uploads/2017/05/CHerednyk-1.jpg)](https://mpz.brovary.org/wp-content/uploads/2017/05/CHerednyk-1.jpg)

Наостанок про автопарк родини: **BMW 750** 1995 р.в., придбаний у 2013-му, є у чоловіка та вантажівка **ЗІЛ 431410** - у дружини.

\[caption id="attachment\_69366" align="aligncenter" width="600"\][![](https://mpz.brovary.org/wp-content/uploads/2017/04/mutylo.jpg)](https://mpz.brovary.org/wp-content/uploads/2017/04/mutylo.jpg) Вадим Мутило\[/caption\]

Позафракційний депутат **Вадим Мутило** у своїй [декларації](https://public.nazk.gov.ua/declaration/c4edf23e-0376-41c8-a6a2-7874facc26db) вказує, що є директором **ТОВ "Проектно-будівельний центр "ІНТЕЛ ЛІГА"** (де він має 50%, інша половина - Ярошенко Олександр) а також за сумісництвом виконував роботу начальника структурних підрозділів **ТОВ "Бровари Вторма"** (власник - Леонід Черепейнік). Саме за цим місцем роботи він отримав **99 394 грн** заробітної плати, а позаяк у 2016-му був мобілізований у Нацгвардію та проходив службу, то мав ще **33 246 грн**. Дружина депутата декларує **23 889 грн** від підприємницької діяльності.

У власності депутата є авто **Ford Focus**, 2013 р.в., придбане у 2016-му за **287 280 грн** та **Volkswagen Caddy**, 2000 р.в., придбане у 2007 році за **20 400 грн**, також батько депутата декларує **Rover 620 Si**. Серед нерухомості в родини є квартира у Броварах **75 кв.м**, придбана у 1993 році за **37 600 грн** (Вадим Мутило має 1/3, іншими частинами володіють батьки), інша власність - батьків: будинок **167 кв.м** в Перемозі (Броварський р-н), квартира **49 кв.м** у Києві, земельна ділянка **600 кв.м** в Рожнах (Броварський р-н).

[![](https://mpz.brovary.org/wp-content/uploads/2017/04/mutylo-4.jpg)](https://mpz.brovary.org/wp-content/uploads/2017/04/mutylo-4.jpg)

Серед фінансових зобов'язань - отриманий кредит дружини депутата у розмірі **95 тис дол**, що з'явився у 2008 році.

**Спізнілий депутат від "Батьківщини" оприлюднив декларацію**

Із запізненням (22 травня), але з'явилася на сайті НАЗК декларація **Сергія Бельського** з "Батьківщини". Інші члени фракції, а також заступник міського голови "батьківщинівець" Олександр Рєзнік опублікували свої декларації у відведений для цього термін.

\[caption id="attachment\_70682" align="aligncenter" width="600"\][![](https://mpz.brovary.org/wp-content/uploads/2017/05/Belskyj-2.jpg)](https://mpz.brovary.org/wp-content/uploads/2017/05/Belskyj-2.jpg) Сергій Бельський\[/caption\]

Відповідно до [декларації](https://public.nazk.gov.ua/declaration/535d4482-e24d-4ea6-984d-9b3ac5b9bd67), Сергій Бельський не має дружини, а його діти мають громадянство США. Депутат працює тренером у броварській ДЮСШ, а також займає керівну посаду у ГО "Броварська міська федерація хортингу". **Доходів депутат у 2016 році не мав взагалі**, не має він і заощаджень. Серед нерухомості - гараж **17,7 кв.м** у Києві, набутий 31 грудня 2016 р. (остання оцінка вартості - **94 247 грн**), та земельна ділянка **1151 кв.м** у Красилівці (Броварський р-н), набута у 2013-му. Серед об'єктів незавершеного будівництва - будинок **100,73 кв.м** у Красилівці та квартира **49,5 кв.м** у Броварах. Також депутат має авто **Mitsubishi L 200**, 2009 р.в., придбане у 2011 році за **152 тис грн**.

[![](https://mpz.brovary.org/wp-content/uploads/2017/05/Belskyj-1.jpg)](https://mpz.brovary.org/wp-content/uploads/2017/05/Belskyj-1.jpg)

> Нагадаємо, свої декларації вже оприлюднили фракції ["БПП"](https://mpz.brovary.org/e-deklaratsiyi-fraktsiyi-bpp-uspishni-pidpryyemtsi-ta-nebagati-pensionery/), ["Самопоміч"](https://mpz.brovary.org/e-deklaruvannya-brovarska-fraktsiya-samopomich-obyednala-pidpryyemtsiv/), ["Єдність"](https://mpz.brovary.org/e-deklaratsiyi-yednosti-chynovnytsi-eks-regionalky-kolyshnij-militsioner-ta-syn-vidomogo-komunista/), ["ДемАльянс"](https://mpz.brovary.org/e-deklaruvannya-shho-zaroblyayut-brovarski-demalyansivtsi/), ["УКРОП"](https://mpz.brovary.org/e-deklaratsiyi-brovarskogo-ukropu-torgivlya-palnym-avtoperevezennya-budivnytstvo/), ["РПЛ"](https://mpz.brovary.org/e-deklaruvannya-blysk-zlydni-brovarskoyi-fraktsiyi-radykalna-partiya-lyashka/) та ["Батьківщина"](https://mpz.brovary.org/brovarska-vo-batkivshhyna-nebagati-bagati-sabotazh-e-deklaruvannya/).
