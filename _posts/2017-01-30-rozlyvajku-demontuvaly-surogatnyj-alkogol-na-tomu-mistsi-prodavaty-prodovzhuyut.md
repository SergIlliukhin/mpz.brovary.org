---
title: "«Розливайку» демонтували, а сурогатний алкоголь на тому місці продавати продовжують"
date: 2017-01-30
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "yezhakov"
  - "brovary"
  - "viddil-blagoustroyu"
  - "vibir-redaktsiyi"
  - "novini"
  - "otruyennya-alkogolem"
  - "surogatnyj-alkogol"
coverImage: "wp-content/uploads/2017/01/3-4.jpg"
---

**Минулого тижня працівники броварського** **спецвідділу контролю за станом благоустрою та зовнішнім дизайном міста** **демонтували черговий павільйон****, де продавали сурогатний алкоголь. Однак припинити  продаж спиртного невизначеної  якості  так і не вдалося.**

На оперативній нараді за участі міського голови, що відбулася 30 січня, начальник відділу організаційного забезпечення та діловодства Броварської міськради **Ніна Гнатюк** звітувала про виконання відділами та управліннями доручень, наданих міським головою та виконкомом міськради. Так, працівникам спецвідділу контролю за станом благоустрою на підставі акту обстеження незаконної тимчасової споруди, розміщеної у межах власної земельної ділянки за адресою: **вул. Петропавлівська, 106**, що реалізовувала  алкогольні напої, було надано доручення вжити заходів щодо демонтажу цього павільйону.

Як розповів нашим журналістам в.о. начальника спецвідділу **Олег Єжако****в**, демонтаж виконано 26 січня. «_Це найпроблемніша споруда, яку ми демонтували, адже продаж алкоголю без дозвільної документації здійснювався на приватній території,_ \- повідомив в.о. начальника. – _Інші 3 павільйони, які ми демонтували раніше: дві споруди – на вул._ _Симона Петлюри_ _та одну -_ _на Торгмаш__і, прибрали без проблем, адже вони були на комунальній землі»._

\[caption id="attachment\_65738" align="aligncenter" width="450"\][![](https://mpz.brovary.org/wp-content/uploads/2017/01/2-3.jpg)](https://mpz.brovary.org/wp-content/uploads/2017/01/2-3.jpg) Вул. Петропавлівська, 106\[/caption\]

[![](https://mpz.brovary.org/wp-content/uploads/2017/01/1-6.jpg)](https://mpz.brovary.org/wp-content/uploads/2017/01/1-6.jpg)

За словами Олега Єжакова, про те, що на Петровського, 106 продають сурогатний алкоголь без дозвільної документації, їм повідомили сусіди горе-бізнесменів, які постійно потерпають від їхніх «клієнтів» через порушення громадського порядку, сміття, що залишають після себе любителі оковитої.

Працівники спецвідділу неодноразово намагалися вплинути на власника павільйона: проводили роз’яснювальну роботу, попереджали про необхідність узаконення своєї діяльності, робили приписи, однак підприємці не реагували і продовжували здійснювати свій незаконний бізнес. Тож після проведення обстеження комісією торгової точки та проведення контрольних закупівель, павільйон вирішено було демонтувати. Знесення відбувалося не без супротиву власників нелегального бізнесу. Правоохоронці в «розборки» працівників спецвідділу та нелегалів не втручалися.

_«Понад рік ми просимо втрутитися в цю ситуацію правоохоронців, однак результату – нуль,_ - каже Олег Єжаков. _\-  Чому  вони не вбачають у цьому  порушень – незрозуміло. Хоча ми кіоск демонтували - та сурогатний алкоголь усе рівно продовжують продавати уже в приватній будівлі. Ми в черговий раз звернулися до правоохоронців  за допомогою»._

Нагадаємо, за незаконне виготовлення алкогольних напоїв із недоброякісної сировини (матеріалів), що становлять загрозу для життя і здоров'я людей, а так само незаконний збут таких товарів, санкція [ст.204, ч.3 КК](http://yurist-online.com/ukr/uslugi/yuristam/kodeks/024/201.php) України передбачає покарання  у вигляді  позбавленням  волі на строк від 5 до 10 років.

**Фото -  надані Олегом Єжаковим**
