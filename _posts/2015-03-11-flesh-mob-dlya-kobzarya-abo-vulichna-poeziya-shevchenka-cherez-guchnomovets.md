---
title: "Флеш-моб для Кобзаря, або Як поезія Шевченка заполонила вулиці Броварів"
date: 2015-03-11
categories: 
  - "kolonka-avtora"
tags: 
  - "aktsiya"
  - "brovary"
  - "molod"
  - "molod-demokratichnogo-alyansu"
  - "flesh-mob"
  - "shevchenko"
---

**[![молодьда шевченко (1)](https://mpz.brovary.org/wp-content/uploads/2015/03/molodda-shevchenko-1.jpg)](https://mpz.brovary.org/wp-content/uploads/2015/03/molodda-shevchenko-1.jpg)**

**Минуло****річні Шевченківські дні відзначились неабияким розголосом та масштабністю святкування як на всеукраїнському, так і на місцевих рівнях: 200-річчя Кобзаря стало знаковою датою для українців. Цьогоріч, 9 березня, на превеликий жаль, день народження Шевченка майже не було на вустах у загалу. Активісти «Молоді Демократичного Альянсу» вирішили нагадати броварчанам про цю важливу дату й влаштували своєрідний флеш-моб до святкування 201-ї річниці Дня народження Тараса Григоровича.**

До цього дня броварська молодь дуже ретельно готувалася. «_Ми довго думали, які заходи організувати до річниці Шевченка, щоб це виглядало сучасно й креативно. Врешті прийшли до думки, що необхідно провести цікаву акцію флеш-моб в людних місяцях, щоб якомога більше людей згадали про визначну дату_», - розповідають про акцію активісти**.** Оскільки Тараса Шевченка більшість знають як поета, молоді демальянсівці вирішили познайомити броварчан з його талантом художника та організували вуличну міні-виставку картин Шевченка.

[![молодьда шевченко (12)](https://mpz.brovary.org/wp-content/uploads/2015/03/molodda-shevchenko-12.jpg)](https://mpz.brovary.org/wp-content/uploads/2015/03/molodda-shevchenko-12.jpg)

[![молодьда шевченко (2)](https://mpz.brovary.org/wp-content/uploads/2015/03/molodda-shevchenko-2.jpg)](https://mpz.brovary.org/wp-content/uploads/2015/03/molodda-shevchenko-2.jpg)

Однак і поетичний доробок Кобзаря молодь вирішила нагадати читанням віршів прямо на вулицях міста.

[![молодьда шевченко (4)](https://mpz.brovary.org/wp-content/uploads/2015/03/molodda-shevchenko-4.jpg)](https://mpz.brovary.org/wp-content/uploads/2015/03/molodda-shevchenko-4.jpg)

Першою локацією пересувної виставки став майданчик біля супермаркету "Варус".  Прохожі з подивом дивилися, як молоді люди натягують мотузки між деревами, та згодом очікування змінилося цікавістю, адже всі охочі змогли роздивитися розвішані картини. Розпочався марафон читання віршів - активісти по черзі зачитували з «Кобзаря» або по пам'яті улюблені поезії поета.

[![молодьда шевченко (3)](https://mpz.brovary.org/wp-content/uploads/2015/03/molodda-shevchenko-3.jpg)](https://mpz.brovary.org/wp-content/uploads/2015/03/molodda-shevchenko-3.jpg)

[![DSC07422](https://mpz.brovary.org/wp-content/uploads/2015/03/DSC07422.jpg)](https://mpz.brovary.org/wp-content/uploads/2015/03/DSC07422.jpg)

Наступною "зупинкою" виставки став дитячий майданчик на вул. Короленка. Малеча та їх батьки пожвавилися, коли почули вірші, які молодь виголошувала через гучномовець. Флеш-моб поступово перетворився на концерт: молодь в запалі навіть виконала пісні на слова Шевченка.

[![молодьда шевченко (7)](https://mpz.brovary.org/wp-content/uploads/2015/03/molodda-shevchenko-7.jpg)](https://mpz.brovary.org/wp-content/uploads/2015/03/molodda-shevchenko-7.jpg)

[![молодьда шевченко (9)](https://mpz.brovary.org/wp-content/uploads/2015/03/molodda-shevchenko-9.jpg)](https://mpz.brovary.org/wp-content/uploads/2015/03/molodda-shevchenko-9.jpg)

Активісти запрошували прочитати вірші поета всіх бажаючих, і хоч більшість людей соромилися публічного виступу, дехто таки наважився і взяв до рук "Кобзар" та гучномовець.

[![молодьда шевченко (8)](https://mpz.brovary.org/wp-content/uploads/2015/03/molodda-shevchenko-8.jpg)](https://mpz.brovary.org/wp-content/uploads/2015/03/molodda-shevchenko-8.jpg)

[![молодьда шевченко (6)](https://mpz.brovary.org/wp-content/uploads/2015/03/molodda-shevchenko-6.jpg)](https://mpz.brovary.org/wp-content/uploads/2015/03/molodda-shevchenko-6.jpg)

Несподівані вуличні читання поезії Шевченка зворушили людей, багато слухачів підходили й дякували молодив активістам за таку незвичну ініціативу. Організацією флеш-мобу "Молодь ДемАльянсу" в першу чергу хотіла вшанувати Великого Кобзаря та показати, яку могутню спадщину має українська культура. У такі трагічні для країни часи патріотична лірика Шевченка підбадьорює дух й вселяє надію, тому залишається як ніколи актуальною.
