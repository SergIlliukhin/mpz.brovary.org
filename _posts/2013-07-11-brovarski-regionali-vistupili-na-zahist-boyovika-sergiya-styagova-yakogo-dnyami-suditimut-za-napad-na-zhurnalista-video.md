---
title: "Броварські «регіонали» виступили на захист «бойовика» Сергія Стягова - ВІДЕО"
date: 2013-07-11
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "brovary"
  - "napad-na-zhurnalistiv"
  - "park-peremoga"
  - "styagov"
  - "fedorenko"
---

**[![](https://mpz.brovary.org/wp-content/uploads/2013/07/DSC_1465.jpg "Сергій Федоренко")](https://mpz.brovary.org/wp-content/uploads/2013/07/DSC_1465.jpg)Депутати від «Партії регіонів» в броварській міській раді та члени місцевого осередку ПР засуджують «переслідування» Сергія Стягова – «бойовика», котрий завдав черепно-мозкової травми журналісту «Маєш право знати» Андрію Качору під час резонансних подій в парку «Перемога» 25 травня.**

Про це заявив голова броварської організації Партії регіонів **Сергій Федоренко** під час [останньої сесії броварської міської ради](https://mpz.brovary.org/znovu-za-stare-brovarski-deputati-namagalis-zaboroniti-zyomku-sesiyi-miskradi/), підкресливши, що це – спільна позиція усіх броварських «регіоналів».

У своєму виступі Федоренко зазначив, що сутичку з «бойовиком» **Сергієм Стяговим** спровокував саме журналіст **Андрій Качор.** «Люди, яких спровокував цей чоловік (Андрій Качор – ред.) – це люди з різною психікою, люди схильні до правопорушень і необдуманих дій… Сьогодні ці люди мають проблеми! Вони ходять в суди, дають показання, оплачують штрафні санкції, мають судимості!..» - емоційно підкреслив Сергій Федоренко.

<iframe src="//www.youtube.com/embed/0KaDC_gD1UA" height="315" width="560" allowfullscreen frameborder="0"></iframe>

Окрім того під час [засідання земельної комісії](https://mpz.brovary.org/brovarski-deputati-znovu-ne-hochut-v-kameru/https://mpz.brovary.org/brovarski-deputati-znovu-ne-hochut-v-kameru/), яке відбулось напередодні сесії, Сергій Федоренко заявив, що має відеодокази, на яких Андрій Качор начебто сам підходить до Сергія Стягова і завдає кілька ударів в обличчя та по тілу «бойовика». Федоренко обіцяв продемонструвати це відео найближчим часом, проте досі цього не зробив.

**Відео "провокації" журналіста Андрія Качора в бік бойовика Сергія Стягова**

<iframe src="//www.youtube.com/embed/vViSfB1i38k" height="315" width="420" allowfullscreen frameborder="0"></iframe>

Нагадаємо, що суд над «броварським тітушком» Сергієм Стяговим відбудеться [завтра, 12 липня, о 14:00](https://mpz.brovary.org/brovarskogo-titushka-styagova-suditimut-za-napad-na-zhurnalista-12-lipnya/) в приміщення броварського міськрайонного суду за адресою вул. Воззєднання, 1. Безпосередньо перед судовим засіданням активісти місцевого осередку партії УДАР [проведуть протестну акцію, під час якої відбудеться «конкурс на визначення найсильнішого тітушка».](https://mpz.brovary.org/u-brovarah-vidbudetsya-konkurs-na-krashhogo-titushka/) Переможці отримають призи, головним з яких стане «чорний пояс Вадіка Румина».
