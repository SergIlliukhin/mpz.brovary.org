---
title: "Батальйон «Бровари» просить вогню… і людей - ВІДЕО"
date: 2015-01-15
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "5-j-zagin-oborony"
  - "antonenko"
  - "batalyon"
  - "brovary"
  - "vibir-redaktsiyi"
  - "genshtab"
  - "zagin"
  - "zagin-ohorony-i-oborony"
  - "novini"
  - "teritorialna-oborona"
  - "teroborona"
coverImage: "wp-content/uploads/2015/01/terbat-brovari10.jpg"
---

**[![тербат бровари10](https://mpz.brovary.org/wp-content/uploads/2015/01/terbat-brovari10.jpg)](https://mpz.brovary.org/wp-content/uploads/2015/01/terbat-brovari10.jpg)За щоденним відстеженням ситуації на Донбасі, за постійною допомогою воїнам в АТО, де останніми днями – розпал чергового «перемир’я» - багато з нас чимдалі забувають про необхідність бути готовими до оборони й власного міста. Ні для кого не секрет, що Бровари перебувають в зоні досить вірогідної атаки, якщо путінські війська підуть в наступ на Україну з півночі. Наше місто з’єднує пряма дорога з Чернігівською областю, що вже межує з РФ. Тож недооцінювати загрозу вторгнення з цього напрямку не можна ніколи, доки під боком – «братній російський народ».**

У Броварах є люди, які вже понад півроку займаються підготовкою бійців для захисту міста. Ще наприкінці літа Генеральний штаб розпорядився створити у Броварах та Броварському районі шість батальйонів територіальної оборони. У випадку оголошення війни чи військового стану саме ці загони мають вийти на захист нашого міста та сіл Броварщини. І можливо, саме вони першими вступлять у бій, якщо ворог посуне з півночі.

[![тербат бровари05](https://mpz.brovary.org/wp-content/uploads/2015/01/terbat-brovari05.jpg)](https://mpz.brovary.org/wp-content/uploads/2015/01/terbat-brovari05.jpg)

У зимовий, але сонячний недільний ранок ми зустрічаємось з комвзводу батальйону «Бровари» **Валерієм** біля напівзруйнованих споруд старої промзони. Там, в бетонних лабіринтах і на полі за будівлею сьогодні відбуваються щотижневі тактичні навчання бійців. Ідемо до хлопців по руїнах якогось цеху, усіяного пластиковими «кулями» для страйкболу: раніше тут було улюблене місце військових ігор броварської молоді.

> Сюжет видання "Афіша-Бровари" 2012-го року про броварських страйкболістів, які грали на цьому ж полігоні
> 
> <iframe src="//www.youtube.com/embed/r1d3AD8TPI4" width="540" height="360" frameborder="0" allowfullscreen="allowfullscreen"></iframe>

Сьогодні в цих же стінах чутно вибухи учбових гранат та брязкання затворів АК – ігри скінчились, мешканці міста готуються до реальних бойових дій.

[![тербат бровари03](https://mpz.brovary.org/wp-content/uploads/2015/01/terbat-brovari03.jpg)](https://mpz.brovary.org/wp-content/uploads/2015/01/terbat-brovari03.jpg)

Нарешті бачимо три групи бійців. Одна в полі відпрацьовує тактику пересування на відкритій місцевості, інша всередині зруйнованої споруди тренується надавати першу медичну допомогу пораненому в бою. Поруч з ними третя група – тут вчаться основам стрілецької справи, щоправда, поки лише з учбовою зброєю.

[![тербат бровари06](https://mpz.brovary.org/wp-content/uploads/2015/01/terbat-brovari06.jpg)](https://mpz.brovary.org/wp-content/uploads/2015/01/terbat-brovari06.jpg)

[![тербат бровари12](https://mpz.brovary.org/wp-content/uploads/2015/01/terbat-brovari12.jpg)](https://mpz.brovary.org/wp-content/uploads/2015/01/terbat-brovari12.jpg)

[![тербат бровари11](https://mpz.brovary.org/wp-content/uploads/2015/01/terbat-brovari11.jpg)](https://mpz.brovary.org/wp-content/uploads/2015/01/terbat-brovari11.jpg)

«_Ці учбові автомати ми отримали тільки нещодавно_», - розповідає молодий комвзводу. Дотепер доводилось користуватись дерев’яними макетами, зібраними по школах. Валерій показує один з них: вирізьблений з дерева в натуральну величину, такі колись давали учням на уроках допризивної підготовки.

Взагалі ситуація із забезпеченням батальйону не радує. Усі бійці, з якими ми розмовляли, підтверджують: форма, амуніція, навіть саморобні учбові гранати та димові шашки, що потрібні на навчаннях, доводиться шукати самотужки. Ні держава, ні місцева влада майже жодним чином батальйону не допомагає.

\[caption id="attachment\_32344" align="aligncenter" width="600"\][![тербат бровари13](https://mpz.brovary.org/wp-content/uploads/2015/01/terbat-brovari13.jpg)](https://mpz.brovary.org/wp-content/uploads/2015/01/terbat-brovari13.jpg) Командир взводу Валерій\[/caption\]

Проте жалітися на це хлопці не воліють, кажуть, що наразі справляються самі та й розуміють, що спорядження передусім потрібне на фронті. А от чого найбільше потребують – це можливості тренуватись у стрільбі. За півроку існування батальйону бійців жодного разу не вивозили на стрільбище, через це про власне вогневу підготовку загону говорити не доводиться. Командири пояснюють: Збройні Сили – а саме в структурі ЗСУ перебуває батальйон – досі так і не організували для загону принаймні одні стрільби.

[![тербат бровари10](https://mpz.brovary.org/wp-content/uploads/2015/01/terbat-brovari101.jpg)](https://mpz.brovary.org/wp-content/uploads/2015/01/terbat-brovari101.jpg)

Окреме питання – кадрове наповнення загону. Хоч планувалось створити цілих шість батальйонів - два на Бровари та чотири на район - фактично існує лише один: 5-ий загін територіальної оборони м. Бровари та Броварського району під керівництвом колишнього міського голови Віктора Антоненка. Наразі лише йому вдалося організувати загін з регулярною підготовкою, в якому сьогодні налічується близько сотні бійців. Антоненка застаємо тут же – кадровий військовий, він командує десятком бійців, що якраз відпрацьовують навички поводження зі зброєю.

<iframe src="//www.youtube.com/embed/q2HBhClRXio" width="640" height="360" frameborder="0" allowfullscreen="allowfullscreen"></iframe>

> ДОВІДКА**:** **5-й загін оборони міста Бровари** є підрозділом Збройних Сил України, що підпорядкований штабу оперативного командування «Північ». Збір загону для виконання бойових завдань з оборони м. Бровари здійснюється у випадку оголошення воєнного стану або війни.

Між черговою ротацією груп на імпровізованому полігоні отримуємо змогу поспілкуватись з командиром. **Віктор Антоненко,** як і всі бійці, в камуфляжі й з навчальним автоматом наперевіс. Розповідає, що станом на зараз його загін укомплектований на 50%, а відтак потрібно ще як мінімум 100 чоловік. Пояснює, що йдеться не про «казармене положення»: усі бійці живуть і працюють в звичному ритмі без відриву від домівок. Батальйон стане до виконання бойових завдань лише у випадку оголошення військового стану, а до цього відбуваються регулярні тренування – два рази на тиждень, по вівторках та вихідних, наразі поки лише з тактики та фізичної підготовки.

[![тербат бровари02](https://mpz.brovary.org/wp-content/uploads/2015/01/terbat-brovari02.jpg)](https://mpz.brovary.org/wp-content/uploads/2015/01/terbat-brovari02.jpg)

За півроку свого існування, зі слів командира, батальйон здійснив виїзди на всі полігони Київщини, де була така можливість, а «фізухою»  хлопці займаються в місцевому легкоатлетичному манежі під керівництвом інструкторів. Тож для більшості броварських чоловіків, які можуть тримати в руках зброю, є мало аргументів, чому ті не можуть вступити в загін. Передбачаючи запитання, командири пояснюють: бійців батальйону не планують відправляти в зону АТО, хіба що за власним бажанням, адже завдання загону – захищати Бровари, якщо виникне така потреба. Хоча дехто з тутешніх хлопців на фронті вже побував і встиг взяти участь у бойових діях на Донбасі.

\[caption id="attachment\_32348" align="aligncenter" width="600"\][![тербат бровари17](https://mpz.brovary.org/wp-content/uploads/2015/01/terbat-brovari17.jpg)](https://mpz.brovary.org/wp-content/uploads/2015/01/terbat-brovari17.jpg) Командир загону Віктор Антоненко\[/caption\]

Серед присутніх на навчаннях помічаємо відразу кілька знайомих облич. Це і «айдарівець» **Сергій Нечипоренко**, відомий «публічним приниженням честі та гідності Партії регіонів» та ще багатьма «веселощами» до, під час і після революції, «свободівець» та «самооборонівець» **Юрій Скотніков**, «онумівець» **Євген Карпенко**. Це лише з тих, котрі й до цього були відомі своєю активною громадянською позицією у Броварах і не тільки. Є серед бійців і такі, хто не дуже в захваті від ідеї розкривати власні імена та обличчя: пояснюють, що в місті ще «досить багато «вати» і багатьом не хотілося би дрібної помсти від колорадів за їхню участь в батальйоні.

\[caption id="attachment\_32349" align="aligncenter" width="600"\][![тербат бровари04](https://mpz.brovary.org/wp-content/uploads/2015/01/terbat-brovari041.jpg)](https://mpz.brovary.org/wp-content/uploads/2015/01/terbat-brovari041.jpg) Самооборонівець Юрій Скотніков тренується "відпрацьовувати" сепаратистів та російських солдат на відкритій місцевості\[/caption\]

\[caption id="attachment\_32350" align="aligncenter" width="600"\][![тербат бровари07](https://mpz.brovary.org/wp-content/uploads/2015/01/terbat-brovari07.jpg)](https://mpz.brovary.org/wp-content/uploads/2015/01/terbat-brovari07.jpg) Сергій Нечипоренко ділиться досвідом ведення бойових дій на Донбасі. Молодий хлопець вже встиг повоювати у складі батальйону "Айдар"\[/caption\]

\[caption id="attachment\_32351" align="aligncenter" width="600"\][![тербат бровари22](https://mpz.brovary.org/wp-content/uploads/2015/01/terbat-brovari22.jpg)](https://mpz.brovary.org/wp-content/uploads/2015/01/terbat-brovari22.jpg) "Онумівець" і член ГО "Сокіл" Євген Карпенко, попри те, що досі неповнолітній, вже хоче на фронт\[/caption\]

Взагалі контингент дуже різний: чоловіки переважно середнього віку, однак є й пенсіонери, студенти, навіть школярі. Дехто приводить на навчання власних дітей-підлітків, аби хлопчаки вже в цьому віці вчились поводитись зі зброєю. Командир одного зі взводів **Віталій** на це зазначає: передусім в батальйоні чекають на чоловіків від 30-ти років, котрі ще мають гарні фізичні кондиції, однак психологічно більш готові до можливості в будь-який момент вступити в бій. Водночас до батальйону після співбесіди з командиром можуть записати кожного охочого патріота. У тому числі й жінок, хоча досі представниці жіночої статі з такими пропозиціями не звертались. Бійці наголошують: головне, аби людина мала бажання та готовність у разі потреби стати на захист рідного міста зі зброєю в руках.

> **5-й загін оборони міста Бровари запрошує громадян міста до своїх лав.**
> 
> Запрошуються патріотично налаштовані повнолітні мешканці м.Бровари, незалежно від статі. Зарахування за результатами співбесіди. Співбесіду проводить командир загону - підполковник Антоненко Віктор Олександрович. Запис на співбесіду за тел.: **[067-408-77-68](tel:067-408-77-68)**. З особовим складом загону проводяться навчання та тренувальні заходи, що спрямовані на підготовку бійців загону до виконання поставлених завдань.

**Фото - Микола Кожемяко**
