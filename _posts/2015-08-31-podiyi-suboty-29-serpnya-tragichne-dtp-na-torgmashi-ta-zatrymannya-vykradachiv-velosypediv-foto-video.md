---
title: "Події суботи 29 серпня: трагічне ДТП на Торгмаші та затримання викрадачів велосипедів - ФОТО, ВІДЕО"
date: 2015-08-31
categories: 
  - "novyny"
tags: 
  - "brovary"
  - "btsrl"
  - "dtp"
  - "novini"
  - "postrazhdali"
  - "taksyst"
---

**Суботнього вечора, 29 серпня, у Броварах по вул.Кутузова відбулося трагічне ДТП: таксист врізався на великій швидкості в стовп - чоловік загинув, його пасажирка потрапила до лікарні. Також правоохоронцям вдалося затримати крадіїв велосипедів, які випадково проїжджали повз місце аварії.**

Офіційно про інцидент [повідомляє](https://www.facebook.com/brovary.dai/posts/1640249389562423) відділення ДАІ з обслуговування м.Бровари та Броварського району:

> Близько 20:00 год. 29 серпня, на вул.Кутузова в м.Бровари, водій автомобіля ВАЗ-21104, рухаючись по вул.Кутузова в напрямку м.Прилуки, здійснив наїзд на електроопору. Внаслідок ДТП водій загинув на місці пригоди, а 19-річна пасажирка доставлена до ЦРЛ з тілесними ушкодженнями.

[![11935107_1640249332895762_1292434651413642468_n](https://mpz.brovary.org/wp-content/uploads/2015/08/11935107_1640249332895762_1292434651413642468_n.jpg)](https://mpz.brovary.org/wp-content/uploads/2015/08/11935107_1640249332895762_1292434651413642468_n.jpg)

[![11951971_1640249356229093_3622508216090324417_n](https://mpz.brovary.org/wp-content/uploads/2015/08/11951971_1640249356229093_3622508216090324417_n.jpg)](https://mpz.brovary.org/wp-content/uploads/2015/08/11951971_1640249356229093_3622508216090324417_n.jpg)

А ось що про це [пише](http://atbrovary.org/article/188) інтернет-видання At Brovary:

> 29.08.2015 року близько 20:00 в Броварах в р-ні "Торгмаш" на перехресті вул. Кутузова та вул. Красовського сталося чергове ДТП. Автомобіль (таксі) ВАЗ-21104 темного кольору, який рухався з пасажиром зі сторони мосту по вул. Кутузова, біля повороту на залізничний вокзал на великій швидкості врізався в бетонну електроопору, яка від потужного удару впала біля проїзжої частини.

<iframe src="https://www.youtube.com/embed/9ELto54idwo" width="560" height="315" frameborder="0" allowfullscreen="allowfullscreen"></iframe>

Журналісти видання At Brovary стали свідками трагедії та повідомили, що постраждалих було двое: водій та молода пасажирка.

> Доля першого склалася трагічно. Від потужного удару в стовп водія, який знаходився в непритомному стані, затисло в салоні. Витягти його з салону без втручання спеціальної техніки не було можливості. Потерпілий перестав дихати ще до приїзду швидкої допомоги, яка, до речі, завдяки оперативним діям одного із свідків, приїхала через 20 хвилин після ДТП. По приїзді лікарі констатували смерть водія. Щодо постраждалої дівчини, то після потужного удару її викинуло на узбіччя за 10 метрів від автомобіля. Дівчина лежала нерухомо, але була в свідомості та навіть могла розмовляти.

[![341orig](https://mpz.brovary.org/wp-content/uploads/2015/08/341orig.jpg)](https://mpz.brovary.org/wp-content/uploads/2015/08/341orig.jpg)

[![339orig](https://mpz.brovary.org/wp-content/uploads/2015/08/339orig.jpg)](https://mpz.brovary.org/wp-content/uploads/2015/08/339orig.jpg)

[![340orig](https://mpz.brovary.org/wp-content/uploads/2015/08/340orig.jpg)](https://mpz.brovary.org/wp-content/uploads/2015/08/340orig.jpg)

Зі слів дівчини, коли вони спускалися з мосту, водій надавив на газ та втратив керування автівкою, яка пішла в занос. Машина рухалася на зелене світло, проте з великою швидкістю. Постраждалу відправили до Броварської центральної районної лікарні, де вона перебуває і зараз. Журналісти "Маєш право знати" зв'язалися з керівництвом лікарні і дізналися, що постраждала дівчина наразі перебуває в травмологічному відділенні. Загрози для її життя немає. Медики оцінюють її стан, як "близький до задовільного". Також за інформацією заступника головного лікаря Анатолія Бурого, ввечері 29 серпня в броварський морг було доставлено труп водія, який на Торгмаші врізався в електроопору.

ДТП було серйозним, констатують свідки події:

> Передня розбита фара від автівки лежала на узбіччі десь в п'ятидесяти метрах від місця трагедії, поруч лежали і "шашечки" з номером служби таксі. Повалений бетонний стовб теж відкинуло на певну відстань.

[![338orig](https://mpz.brovary.org/wp-content/uploads/2015/08/338orig.jpg)](https://mpz.brovary.org/wp-content/uploads/2015/08/338orig.jpg)

[![342orig](https://mpz.brovary.org/wp-content/uploads/2015/08/342orig.jpg)](https://mpz.brovary.org/wp-content/uploads/2015/08/342orig.jpg)

[![343orig](https://mpz.brovary.org/wp-content/uploads/2015/08/343orig.jpg)](https://mpz.brovary.org/wp-content/uploads/2015/08/343orig.jpg)

Проте це не всі пригоди того вечора. Як [повідомляє](https://www.facebook.com/brovary.dai/photos/a.1620957081491654.1073741828.1620953004825395/1640329656221063/?type=1) відділення ДАІ з обслуговування м.Бровари та Броварського району, правоохоронцям, завдяки уважним громадянам, вдалося біля місця ДТП затримати крадіїв велосипедів. У повідомленні міліціянтів йдеться:

> 29.08.2015, на вул.Кутузова, під час оформлення дорожньо-транспортної пригоди, про яку писали раніше, до екіпажу ВДАІ звернулась громадянка, яка також знаходилась на місці події у зв"язку з виконанням своїх службових обов"язків, та повідомила, що повз місце аварії, в напрямку м.Києва, щойно проїхали два молодики на велосипедах, які у неї викрали цього ж дня в ПК та В "Перемога". Працівники ДАІ відразу виїхали за велосипедистами та, проїхавши 300 метрів, затримали останніх. Особами, які пересувались на крадених велосипедах, виявились 16-річний мешканець Броварів та 17-річний вінничанин. Затримані та велосипеди доставлені до Броварського МВ.

[![11947758_1640329656221063_8234675476686237220_o](https://mpz.brovary.org/wp-content/uploads/2015/08/11947758_1640329656221063_8234675476686237220_o.jpg)](https://mpz.brovary.org/wp-content/uploads/2015/08/11947758_1640329656221063_8234675476686237220_o.jpg)

**Фото - ДАІ та At Brovary**

**Відео - At Brovary**
