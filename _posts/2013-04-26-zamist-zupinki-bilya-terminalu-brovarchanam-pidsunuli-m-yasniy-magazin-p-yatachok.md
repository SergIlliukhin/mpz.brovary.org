---
title: "Замість зупинки навпроти \"Терміналу\" броварчанам підсунули м'ясний кіоск \"П’ятачок\""
date: 2013-04-26
tags: 
  - "pyatachok"
  - "brovary"
  - "vibir-redaktsiyi"
  - "zupinka-gromadskogo-transportu"
  - "novini"
  - "servitut"
  - "terminal"
  - "tov-goldifar"
  - "torgivelniy-kiosk"
  - "chernyahovskogo"
---

**[![Зупинка на Терміналі 8](https://mpz.brovary.org/wp-content/uploads/2013/04/Zupinka-na-Terminali-8.jpg)](https://mpz.brovary.org/wp-content/uploads/2013/04/Zupinka-na-Terminali-8.jpg)Броварчани вже давно звикли до усіляких "покращень" та "ноу-хау" від міської влади, яка не перестає "турбуватись про кожного". Дійшла черга і до мешканців вул. Черняховського та відвідувачів ТРЦ «Термінал». Чиновники вирішили подбати про їх зручність купувати м’ясні продукти прямо... на зупинці, а точніше «у складі павільйона очікування громадського транспорту».**

Щоправда, новий торговельний кіоск лише на папері є одним цілим із зупинкою громадського транспорту, насправді ж його побудували на місці зупинки навпроти «Терміналу», де завжди чималий пасажиропотік, при цьому місце для посадки та висадки пасажирів маршруток перенесли на кільканадцять метрів вперед у напрямку руху.

[![Зупинка на Терміналі 2](https://mpz.brovary.org/wp-content/uploads/2013/04/Zupinka-na-Terminali-2.jpg)](https://mpz.brovary.org/wp-content/uploads/2013/04/Zupinka-na-Terminali-2.jpg)

[![Зупинка на Терміналі 5](https://mpz.brovary.org/wp-content/uploads/2013/04/Zupinka-na-Terminali-5.jpg)](https://mpz.brovary.org/wp-content/uploads/2013/04/Zupinka-na-Terminali-5.jpg)

[![Зупинка на Терміналі 7](https://mpz.brovary.org/wp-content/uploads/2013/04/Zupinka-na-Terminali-7.jpg)](https://mpz.brovary.org/wp-content/uploads/2013/04/Zupinka-na-Terminali-7.jpg)

До появи магазину «П’ятачок» зупинка була розташована неподалік від пішохідного переходу, але й тоді люди далеко не завжди зважали на правила дорожнього руху, перебігаючи дорогу у неналежному місці. Тепер же законослухняним пішоходам доведеться долати ще кілька десятків метрів до переходу, а для менш сумлінних громадян спокуса перебігти дорогу навпростець істотно збільшилась. При цьому ті, хто все ж таки піде до "зебри", автоматично стануть потенційними покупцями м’яса в новому кіоску.

[![Схема переносу зупинки](https://mpz.brovary.org/wp-content/uploads/2013/04/Bez-imeni-1.jpg)](https://mpz.brovary.org/wp-content/uploads/2013/04/Bez-imeni-1.jpg)

[![Зупинка на Терміналі 6](https://mpz.brovary.org/wp-content/uploads/2013/04/Zupinka-na-Terminali-6.jpg)](https://mpz.brovary.org/wp-content/uploads/2013/04/Zupinka-na-Terminali-6.jpg)

[![Зупинка на Терміналі 9](https://mpz.brovary.org/wp-content/uploads/2013/04/Zupinka-na-Terminali-9.jpg)](https://mpz.brovary.org/wp-content/uploads/2013/04/Zupinka-na-Terminali-9.jpg)

Відвідавши місце появи нового торгівельного кіоску «П’ятачок», журналісти «Маєш право знати» звернули увагу на те, що перенесений павільйон очікування громадського транспорту розташували просто на зеленому газоні. Той, хто це зробив, не потурбувався не лише про асфальтне покриття під зупинкою зупинці, а й про безпеку пасажирів, адже конструкцію навіть не закріпили належним чином і в будь-який момент, наприклад, від сильного пориву вітру, вона може перевернутися.

[![Зупинка на Терміналі 4](https://mpz.brovary.org/wp-content/uploads/2013/04/Zupinka-na-Terminali-4.jpg)](https://mpz.brovary.org/wp-content/uploads/2013/04/Zupinka-na-Terminali-4.jpg)

[![Зупинка на Терміналі 1](https://mpz.brovary.org/wp-content/uploads/2013/04/Zupinka-na-Terminali-1.jpg)](https://mpz.brovary.org/wp-content/uploads/2013/04/Zupinka-na-Terminali-1.jpg)

[![Зупинка на Терміналі 3](https://mpz.brovary.org/wp-content/uploads/2013/04/Zupinka-na-Terminali-3.jpg)](https://mpz.brovary.org/wp-content/uploads/2013/04/Zupinka-na-Terminali-3.jpg)

Та навіть якщо відкинути всі моральні сторони цього питання та звернутись до пункту 2.3. [рішення Броварської міської ради від 20.12.2012 № 784-27-06](http://docs.pravo-znaty.org.ua/p6432/20.12.2012/784-27-06), яким право користування земельною ділянкою площею 0,0030га надано «Товариству з обмеженою відповідальністю «Голдіфар» для розміщення тимчасової споруди в складі павільйону очікування для здійснення підприємницької діяльності із торгівлі фасованими товарами з тривалим терміном зберігання», то до місцевих контролюючих органів виникає щонайменше два питання: **1\. Де ж, все-таки, має знаходиться «тимчасова споруда для здійснення торгівельної діяльності в складі павільйону очікування»?** **2\. З яких пір свіже м’ясо та м'ясні продукти  стали вважатися «фасованим товаром з тривалим терміном зберігання»?**

> Цей випадок, на жаль, вкотре засвідчив, що броварська влада, перш за все, дбає про бізнес-інтереси окремих підприємців, а не про зручність та безпеку громадян, і в будь-який момент готова знехтувати останніми. Та хочеться сподіватись, що місцева громадськість не залишиться осторонь та подбає про свої інтереси та дотримання законодавства під час встановлення подібних конструкцій біля їхніх будинків.
