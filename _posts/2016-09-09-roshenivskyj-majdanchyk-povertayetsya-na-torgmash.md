---
title: "«Рошенівський» майданчик повертається на Торгмаш"
date: 2016-09-09
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "dityachiy-maydanchik"
  - "dudko"
  - "novini"
  - "roshen"
  - "torgmash"
coverImage: "wp-content/uploads/2016/09/18-1.jpg"
---

**Півроку тому ми писали про пристрасті, які розгорілися навколо** [**дитячого майданчика**](https://mpz.brovary.org/hto-pryvlasnyv-i-demontuye-yedynyj-suchasnyj-dytmajdanchyk-na-torgmashi-onovleno/)**,** **безкоштовно подарованого Броварам корпорацією «Рошен». Цю надсучасну оазу дитячого відпочинку, яку встановили на Торгмаші біля колишнього будинку культури «Сотка»,  власник цього закладу Валерій Шевчик незаконно привласнив і, керуючись власними меркантильними інтересами, почав поетапно вирізати. Однак молоді матері спільно із журналістами «Маєш право знати» майданчик у пана Шевчика [відвоювали](https://mpz.brovary.org/chy-peremozhe-roshen-brovarskyh-chynovnykiv-u-borotbi-za-dytyachyj-majdanchyk-na-torgmashi/). Мер, за наказом якого комунальники зрізали залишки конструкції, обіцяв, що протягом тижня майданчик перенесуть в інше місце, і доручив займатися переселенням дитячої оази депутату міської ради Борису Дудку. Та обіцяні 7 днів розтягнулися на тижні, а тижні – на місяці. І лише через півроку ми можемо говорити, що «рошенівський» подарунок на Торгмаш нарешті повертається. Чому переселення так затягнулося, де розташується майданчик, у якому стані він повертається на Торгмаш та коли ж буде довгоочікуване його відкриття - з’ясовували наші журналісти.**

По кілька разів на день разом із дітьми молоді матусі Торгмашу навідуються на **вул. Онікієнка (Кутузова).** Там між буд. 8 і 10, за пару сотень метрів від [скандального мосту](https://mpz.brovary.org/u-yakomu-stani-shlyahoprovid-na-torgmashi-ta-yak-prosuvayetsya-jogo-remont-fotoreportazh/) підрядна організація «Скай», яка займається встановленням дитячих майданчиків від корпорації «Рошен» по всій Україні, активно веде роботи по облаштуванню оази дитячого відпочинку.

\[caption id="attachment\_60005" align="aligncenter" width="600"\][![майданчик Рошен](https://mpz.brovary.org/wp-content/uploads/2016/09/15-1.jpg)](https://mpz.brovary.org/wp-content/uploads/2016/09/15-1.jpg) Вул. Онікієнка (Кутузова)\[/caption\]

[![майданчик Рошен](https://mpz.brovary.org/wp-content/uploads/2016/09/13-1.jpg)](https://mpz.brovary.org/wp-content/uploads/2016/09/13-1.jpg)

[![майданчик Рошен](https://mpz.brovary.org/wp-content/uploads/2016/09/14-1.jpg)](https://mpz.brovary.org/wp-content/uploads/2016/09/14-1.jpg)

Ще півроку тому представники корпорації не давали гарантії, що надалі будуть робити Броварам подібні дорогокоштуючі подарунки, адже влада міста продемонструвала, що берегти їх від аферистів не вміє. Та все ж, кажуть у "Рошен", перед численними проханнями матерів встояти не змогли. _«Після того, як майданчик біля «Сотки» знесли, торгмашівським дітям практично ніде гратися, адже він був_ _єдиним сучасним місцем для відпочинку малечі, -_ розповідає одна із активісток **Ірина.** – _Ми, матері, як ніхто інший зацікавлені, щоб майданчик відкрили якнайшвидше, тому і ходимо сюди, «контролюємо» роботу»._

Від самого початку саме активні матусі допомагали місцевому депутату **Борису Дудку** підшуковувати місце для переселення майданчика, залишки якого увесь цей час зберігалися на базі броварського комунального підприємства. Вся ж біганина по різноманітних службах для збору необхідних паперів дісталася депутату.

\[caption id="attachment\_60011" align="aligncenter" width="600"\][![майданчик Рошен](https://mpz.brovary.org/wp-content/uploads/2016/09/SAM_7687.jpg)](https://mpz.brovary.org/wp-content/uploads/2016/09/SAM_7687.jpg) Борис Дудко\[/caption\]

\[caption id="attachment\_60009" align="aligncenter" width="600"\][![майданчик Рошен](https://mpz.brovary.org/wp-content/uploads/2016/09/19-1.jpg)](https://mpz.brovary.org/wp-content/uploads/2016/09/19-1.jpg) Усі ці гойдалки було вирізано\[/caption\]

\[caption id="attachment\_60010" align="aligncenter" width="600"\][![майданчик Рошен](https://mpz.brovary.org/wp-content/uploads/2016/09/20-1.jpg)](https://mpz.brovary.org/wp-content/uploads/2016/09/20-1.jpg) Те, що залишилося від майданчика після вирізування\[/caption\]

_«Щоб майданчик залишився на Торгмаші, а не перекочував в іншу частину міста, у нас було два виходи: знайти для нього ідеальну територію - 18 на 30 метрів на Торгмаші і встановити за кошти корпорації, або адаптувати те, що залишилося від майданчика на одному із підібраних місць, але за власний кошт»,_ \- каже Борис Дудко. Почали з останнього. У своїх заявах матері вказали кілька місць, однак усі вони, за словами депутата, не підходили, адже ділянка мала бути не менше 18х30 м, прохідною, не далеко від того місця, де майданчик був розміщений до цього, та ще й не «пронизана» комунікаціями. Знайти таку місцину на щільно забудованому Торгмаші було складно. Для перевірки кожної з відібраних ділянок доводилося робити топографічні карти. А це – і час, і кошти, каже Борис Дудко. До речі, і те й інше – депутата. Щораз, коли активісти вже раділи, що знайшли ділянку, яка відповідає найголовнішим вимогам, стикалися зі стіною людського нерозуміння. Наприклад, на місцині між будинками 4 та 6, що на вул. Сергія Москаленка, один погріб зіграв пріоритетну роль.

\[caption id="attachment\_60012" align="aligncenter" width="600"\][![майданчик Рошен](https://mpz.brovary.org/wp-content/uploads/2016/09/mistse-mizh-budynkamy-4-ta-6-na-vul-Sergiya-Moskadlenka-vidpalo-bo-tam-buv-1-pogrib.jpg)](https://mpz.brovary.org/wp-content/uploads/2016/09/mistse-mizh-budynkamy-4-ta-6-na-vul-Sergiya-Moskadlenka-vidpalo-bo-tam-buv-1-pogrib.jpg) Місце між буд. 4 та 6, що на вул. Сергія  Москаленка\[/caption\]

Щоб не віддавати з Торгмашу в інший район міста єдину сучасну зону дитячого відпочинку, на яку вже поклали око інші депутати, активісти продовжували вивчати в своєму районі кожен квадрат. Перебравши всі можливі варіанти в центрі Торгмашу, активісти вийшли за його межі. Згідно з Генпланом міста, розповідає Борис Дудко, біля мосту на Оникієнка (Кутузова) мав бути реабілітаційний центр. Але був практично смітник. Поруч – футбольне поле.

[![майданчик Рошен](https://mpz.brovary.org/wp-content/uploads/2016/09/8-1.jpg)](https://mpz.brovary.org/wp-content/uploads/2016/09/8-1.jpg)

\[caption id="attachment\_59997" align="aligncenter" width="600"\][![майданчик Рошен](https://mpz.brovary.org/wp-content/uploads/2016/09/7-3.jpg)](https://mpz.brovary.org/wp-content/uploads/2016/09/7-3.jpg) Броварські комунальники розчищають дерева, гілки яких нависають над майданчиком\[/caption\]

Тепер, згідно з [рішенням виконкому від 26.04](http://docs.brovary.org/p35845/26.04.2016/264) там стоятиме "рошенівський" майданчик. Хоча частина мешканців прилеглих будинків зовсім не в захопленні від цієї ідеї. Кажуть, майданчик може стати місцем для розпиття спиртних напоїв та порушення їхнього спокою. Та Борис Дудко заспокоює: встановлення майданчика - лише перший крок у облаштуванні спортивної території в районі Торгмаш. Наступний – її освітлення, огородження, охорона та озеленення. Дочекається рук і футбольне поле, обіцяє депутат. Мешканці ж сподіваються, що подбають і про вбиральню.

[![майданчик Рошен](https://mpz.brovary.org/wp-content/uploads/2016/09/6-2.jpg)](https://mpz.brovary.org/wp-content/uploads/2016/09/6-2.jpg)

[![майданчик Рошен](https://mpz.brovary.org/wp-content/uploads/2016/09/11-1.jpg)](https://mpz.brovary.org/wp-content/uploads/2016/09/11-1.jpg)

Нині на майданчику під резинове покриття вже залита бетонна «подушка» та ідуть активні роботи по розмітці  ігрових зон. Відкриття довгоочікуваного чергового подарунка від «Рошен» підрядники обіцяють на **25-30 вересня**. До Дня міста, 17 вересня, кажуть, не встигнуть, адже в їхньому пріоритеті - якість, а не швидкість.

_«Ми  провели ревізію майданчика, старі конструкції замінили на нові, закупили ті гойдалки, що були зрізані, а також огорожу, арку та резинове покриття,_  \- розповідає директор будівельно-монтажної компанії «Скай»  **Сергій Перемітчик**. -  _Ця реконструкція майданчика обійшлася «Рошен» майже у  **900 тис грн.».**_

Сергій Перемітчик наголошує: обслуговування майданчика – справа їхньої організації, головне, щоб він знову не потрапив до рук аферистів. Місто ж має зробити все, аби  цей подарунок максимально зберегти  і облаштувати навколо нього територію.

**Фото - автора**
