---
title: "\"Пласт\" у Броварах зможе виховувати скаутів - ФОТО, ВІДЕО"
date: 2015-10-08
author: 
  username: "onikienko"
  display_name: "Вікторія Оникієнко"
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "novini"
  - "plast"
---

**4 жовтня в Броварах за ініціативи зацікавлених броварчан відбулася презентація [Пласту](http://www.plast.org.ua/) - національної скаутської організації. На заході були присутні делегати зі столиці, а також ті, хто мріє стати пластунами. Як виявилося, лави охочих складають не лише діти, а й дорослі, які готові взяти на себе важливу місію виховника. На броварчан чекає кропітка робота, адже** **створити [Пласт у місті](https://www.facebook.com/groups/1621039144841305/) -  означає приділити цьому багато ресурсів, а найголовніше - часу. Попри цю часто непідйомну перешкоду, в Броварах таки знайшлися волонтери, які горять ідеєю Пласту й готові прикласти зусилля для того, щоби ця ініціатива не згасла.**

Той факт, що історично в Броварах "Пласту" не було, не завадив чималій кількості людей зацікавитися цим всеукраїнським рухом. Розповідати броварчанам про організацію приїхав спікер зі столиці  - виконавчий директор "Пласту" **Дмитро Колесник**.

[![пласт (17)](https://mpz.brovary.org/wp-content/uploads/2015/10/plast-17.jpg)](https://mpz.brovary.org/wp-content/uploads/2015/10/plast-17.jpg)

Присутні послухали коротку інформацію про зародження скаутського руху в Британії як такого. Пласт став популярним у Європі й невдовзі  у 1912-13 рр. набув поширення в Україні завдяки І. Чмолі, О. Тисовському та П. Франко, які майже одночасно й незалежно розпочали те, що пізніше отримали назву “Пласт”.

[![пласт (2)](https://mpz.brovary.org/wp-content/uploads/2015/10/plast-2.jpg)](https://mpz.brovary.org/wp-content/uploads/2015/10/plast-2.jpg)

За тим "Пласт" розвивався опосередковано на західних землях, а за радянських часів існував переважно в діаспорі. Саме звідти скаутський  рух відродився вже за часів незалежної України. Цікаво, що сьогодні такий діаспорський скаутинг досі існує в багатьох країнах світу.

<iframe src="https://www.youtube.com/embed/zqcjHefXdxY" width="420" height="315" frameborder="0" allowfullscreen="allowfullscreen"></iframe>

 

> _Сьогодні й повсякчас пластова ідея працює на те, щоб виховати відповідального громадянина, який відкритий до знань та діалогу й ініціює та реалізує позитивні зміни в житті суспільства._

[![пласт (1)](https://mpz.brovary.org/wp-content/uploads/2015/10/plast-1.jpg)](https://mpz.brovary.org/wp-content/uploads/2015/10/plast-1.jpg)

**Дмитро** пояснює, що дітей виховують традиційним способом - з наставником і нетрадиційним, коли дитині дається можливість самостійно навчатися. Це важливий освітницький інструмент отримання навички саморганізації.

> _Ідея організації закладена у трьох головних обов'язках палстуна:_ _бути вірним Богові та Україні, допомагати іншим, жити за пластовим законом та слухатись пластового проводу._

[![пласт (15)](https://mpz.brovary.org/wp-content/uploads/2015/10/plast-15.jpg)](https://mpz.brovary.org/wp-content/uploads/2015/10/plast-15.jpg)

Кожен пластун служить громаді. _Новак_ розуміє, що кожного дня він має зробити добре діло, це такі ключові аспекти, які, зокрема, поширені не лише в "Пласті", а й у інших скаутських організаціях. Під пунктом “Пластовий закон” розуміють сукупність рис характеру, яка має бути притаманна кожному пластуну. Їх існує 14, серед них такі, як: сумлінність, зрівноваженість, справедливість, ощадність і так далі. Загалом список пристойний, втім **Дмитро** заспокоює, мовляв, всі люди різні, кожен має сильні й слабкі сторони.

[![пласт (6)](https://mpz.brovary.org/wp-content/uploads/2015/10/plast-6.jpg)](https://mpz.brovary.org/wp-content/uploads/2015/10/plast-6.jpg)

> _Пласт має 4 вікові категорії: новаки (6-11 років), юнаки (12-18), старші пластуни (18-35), сеньйори (35+)._

Існує ще неофіційне угрупування, що зветься _“пташата”_ - це діти до 6 років. Дитина цього віку, однак, мусить постійно бути в супроводі батьків. Діяльність "Пласту" полягає у проведенні різного роду занять. Окрім відомих усім пластових таборів та мандрівок, організаціє живе іншими активностями. Кожного тижня гурток збирається з виховником для проведення занять, які зазвичай мають теоретичну та практичну складові та включають дискусії, навчання, ігри. З кожним роком роль виховника зменшується: _юнаки_ стають самостійнишими й фактично самі для себе вирішують чим займатися.

[![пласт (3)](https://mpz.brovary.org/wp-content/uploads/2015/10/plast-3.jpg)](https://mpz.brovary.org/wp-content/uploads/2015/10/plast-3.jpg)Наразі для броварського "Пласту" дуже важливо мати більше **виховників**, тобто дорослих, або юнаків,  які зможуть взяти на себе відповідальність та  відповідатимусь дитячому запалу.

[![пласт (11)](https://mpz.brovary.org/wp-content/uploads/2015/10/plast-11.jpg)](https://mpz.brovary.org/wp-content/uploads/2015/10/plast-11.jpg)Для того, щоб стати виховником, необхідно пройти декілька сходин. По-перше, необхідно написати заяву на вступ, після цього треба пройти традиційні тренінги, один з яких  КВДЧ (вишкіл дійсного членства) - це ознайомчий семінар, який дає базові знання про "Пласт" і його діяльність. Ще один ґрутновний вишкіл виховників, що відбувається протягом 3-4 днів, де пластуни отримують базові знання та навички. Після отримання характеристики виховник може займатися з групою дітей. За правилами, група до 10 дітей мусить мати виховника, який за ідеальних умов має пройти з ними одну ступінь, відтак треба присвятити наставництву декілька років.

[![пласт (13)](https://mpz.brovary.org/wp-content/uploads/2015/10/plast-13.jpg)](https://mpz.brovary.org/wp-content/uploads/2015/10/plast-13.jpg)

Втім, це не священий обов'язок, так, наприклад, серед присутніх на презентації був досвідчений пластун **Денис**, який, між іншим, вже готовий взяти опіку над групою хлопців-юнаків. **Денис** згадував, що його юнацтво пройшло без виховника, хлопці могли зорганізовуватися без старших братчиків, вони виконували функцію радше спостерігача.

[![пласт (8)](https://mpz.brovary.org/wp-content/uploads/2015/10/plast-8.jpg)](https://mpz.brovary.org/wp-content/uploads/2015/10/plast-8.jpg)

Зараз на броварський "Пласт" чекає непроста робота.  Групи починають вже формуватися, охочих стати пластунами чи пластунками чимало.  Для того, щоби "Пласт" в Броварах відбувся, важливо  шукати молодих і активних людей, котрі готові стати виховниками броварських пластунів. Навчання майбутніх виховників заплановане в останні вихідні жовтня.

Для тих, хто вже готовий долучитися та допомогти Пласту в Броварах, [є анкета](https://word.office.live.com/wv/WordView.aspx?FBsrc=https%3A%2F%2Fwww.facebook.com%2Fattachments%2Ffile_preview.php%3Fid%3D1668954470008135%26time%3D1444085419%26metadata&access_token=100002659143730%3AAVLDZWi6vONgxV1uVwgtcbKCjv-uS3GlGuMEGOL11jd2Mg&title=%D0%90%D0%9D%D0%9A%D0%95%D0%A2%D0%90_%D0%9F%D0%9B%D0%90%D0%A1%D0%A2.docx), яку можна надіслати за адресою: plast.brovary@gmail.com або поставити свої питання у [спільноті "Пласту" у Фейсбуці.](https://www.facebook.com/groups/1621039144841305/)

<iframe src="https://www.youtube.com/embed/se2jv82xZmU" width="560" height="315" frameborder="0" allowfullscreen="allowfullscreen"></iframe>

**Фото - Катерина Негода**
