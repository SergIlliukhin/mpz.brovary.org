---
title: "Броварську родину з  неповнолітніми дітьми колектори викинули на вулицю через борги перед банком"
date: 2015-12-07
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vyselennya-z-budynku"
  - "kolektory"
  - "kredyt"
  - "nepovnolitni-dity"
  - "novini"
coverImage: "wp-content/uploads/2015/12/21.jpg"
---

**Коли в 2006-07 роках Любов Журба брала для «розкрутки» власної справи майже 332 тисячі доларів кредиту, передавши**  **«УкрСиббанку»** **в іпотеку свій триповерховий будинок та землю, вона і гадки не мала, що її, досвідченого юриста, одного дня виженуть із власного дому, і просто неба залишиться її численне сімейство разом із малолітніми дітьми. Представники ж колекторської фірми** **«Кей-Колект»** **вважають Любов Журбу аферисткою, яка пограбувала** **«УкрСиббанк».**

Про те, що це може статися саме з нею, Любов Журба не думала: і в 2006 році, а потім у 2007-му взяла кредит у **«УкрСиббанк»** на досить кругленьку суму - **331 886,57 доларів.** Під заставу віддала свій триповерховий будинок  площею **408,6 м кв** та земельну ділянку  площею **0,0769 га** у Броварах по вул. Дорошенка, 45.

\[caption id="attachment\_49195" align="aligncenter" width="600"\][![рейдерство](https://mpz.brovary.org/wp-content/uploads/2015/12/21.jpg)](https://mpz.brovary.org/wp-content/uploads/2015/12/21.jpg) Будинок, відчужений за іпотеку ТОВ "Кей-Колект"\[/caption\]

[![](https://mpz.brovary.org/wp-content/uploads/2015/12/8.jpg)](https://mpz.brovary.org/wp-content/uploads/2015/12/8.jpg)

Любов Журба

[![рейдерство](https://mpz.brovary.org/wp-content/uploads/2015/12/10.jpg)](https://mpz.brovary.org/wp-content/uploads/2015/12/10.jpg)

Ринкова вартість предмету іпотеки на той час становила близько **3 млн грн (2 987 730 грн).** Згідно з договором, Любов Журба зобов’язувалася не пізніше 4 травня 2017 року повернути кредит у сумі **157 тисяч доларів** плюс відсотки (процентна ставка 13%). І це не з її вини, стверджує жінка, вона не змогла сплатити кредит вповні. Два перші роки, каже пані Любов, віддавала борг справно - по графіку. Все зіпсувала світова фінансова криза 2008 року – курс долара стрімко зріс, тож  у виплатах почали з’являтися «вікна», а з 2010 року сплачувати перестала, бо долар "скакав" практично щомісяця. Однак банки не пробачають жодного боргу по кредитах і застосовують різні способи, щоб його повернути.

У 2011 році «УкрСиббанк» подав на Любов Журбу до суду про стягнення боргу. Хоча, за словами пані Любові, більшу половину суми, а це - 150 тис доларів, вона погасила і боргу перед банком не мала. Однак якби ж не ті 13% процентної ставки. Як каже пані Любов, проводила з банком перемовини та листувалася, де просила надати можливість викупити своє заставлене майно із правом правонаступника. Однак банк виставив їй  захмарний рахунок - **1 млн 700 тис грн**. А невдовзі в телефонному режимі фірма **«Кей-Колект»** повідомила жінці, що згідно з умовами договору, правонаступниками є  їхня компанія.

[![рейдерство](https://mpz.brovary.org/wp-content/uploads/2015/12/12.jpg)](https://mpz.brovary.org/wp-content/uploads/2015/12/12.jpg)

Дійти консенсусу сторони так і не змогли, і будинок та землю на Дорошенка, 45 банк продав ТОВ «Кей-Колект». За **20 тисяч доларів.** Про це жінка дізналася в перших числа грудня цього року. Каже, за такі гроші сама б викупила свій будинок.

В ідеалі, колекторські компанії не зацікавлені в тому, щоб порушувати закони. Завдання колектора - допомогти людині виплутатися зі складної фінансової ситуації та повернути борг, а не в тому, щоб обдурити та нашкодити. Але, представляючи інтереси клієнта і переслідуючи власні вигоди, колектори іноді діють досить жорстко, якщо не сказати, жорстоко.

> У будинку на вул. Дорошенка, 45 проживає багаточисленна родина: Любов Журба з чоловіком та 3 доньки: 7 років, 28 років та 31 рік. Середня донька живе з цивільним чоловіком, старша – з чоловіком та  дітьми 3 та 9 років.

_«Це  почалося 2 листопада, -_ розповідає **Олександр,** один із 9-ти мешканців будинку. _- Ранком я повіз старшого сина Матвія і племінницю Мирославу в школу. Потім відвіз у обласну лікарню тещу Любов Вікторівну та її маму. Вдома залишилися тесть Юрій та дружина Олеся з молодшим, 3-річним  сином Тихоном. Годині об 11-й телефонує дружина і криком кричить, що якісь невідомі в чорних масках і амуніції перелізли через паркан та ввірвалися в будинок. Дружина дуже злякалася, схопила сина і втекла на 3-й поверх, у спальню, де забарикадувалася стільцями. Тестя чоловіки силоміць виштовхали за ворота»._

\[caption id="attachment\_49197" align="aligncenter" width="600"\][![рейдерство](https://mpz.brovary.org/wp-content/uploads/2015/12/41.jpg)](https://mpz.brovary.org/wp-content/uploads/2015/12/41.jpg) Олександр\[/caption\]

По приїзду додому Олександр не те, що в будинок, навіть у двір потрапити не зміг: на розбитих воротах – залізний ланцюг, на подвір’ї чатувало з десяток молодиків у чорному без розпізнавальних знаків. _«Вони представилися колекторами, вимагали від нас терміново вибратися з будівлі, адже, нібито, ми вже не є власниками, бо будинок за непогашення боргу по кредиту рік тому продано ТОВ «Кей-Колект», -_ розповідає Олександр.  На підтвердження своїх слів нові «господарі» показали єдиний папірець –  виписку із Державного реєстру прав на нерухомість. До всього повідомили, що ні Олександр, ні його рідні у будинку не прописані. Згідно з чинним законодавством, право власності на майно підтверджує завірений нотаріусом договір купівлі-продажу, договір купівлі- продажу на біржі, свідоцтво про придбання житлового будинку з прилюдних торгів, свідоцтво про право власності на будинок, рішення суду. Та жодного з цих документів у нових господарів не було. Натомість Любов Журба предоставляє свої документи на право власності будинком.

[![](https://mpz.brovary.org/wp-content/uploads/2015/12/11.jpg)](https://mpz.brovary.org/wp-content/uploads/2015/12/11.jpg)

[![рейдерство](https://mpz.brovary.org/wp-content/uploads/2015/12/131.jpg)](https://mpz.brovary.org/wp-content/uploads/2015/12/131.jpg)

[![рейдерство](https://mpz.brovary.org/wp-content/uploads/2015/12/111.jpg)](https://mpz.brovary.org/wp-content/uploads/2015/12/111.jpg)

_«Ми з десяток разів викликали поліцію_, - розповідає Любов Журба. - _Правоохоронці приїхали, однак бандити їх не пустили навіть на подвір’я._ _Потім поліція приїздила ще кілька разів: почитала виписку з Держреєстру, яку показали рейдери, описала наше майно, без нашої присутності, і поїхала. Більше на виклики не приїздила»._

Пані Любов, котра як юрист знається на законодавстві, стверджує, що колектори мали б спочатку отримати рішення суду про право власності на будівлю та виселення сімейства, і лише потім разом із державним виконавцем прийти в будинок. А ще мали б прийти представники опікунської ради, які б вирішили, де розмістити дітей. Натомість 7-річна Мирослава і 9-річний Матвій після приїзду зі школи до вечора тинялися під рідним двором, лише пізно ввечері їх забрав до себе сусід.

\[caption id="attachment\_49200" align="aligncenter" width="600"\][![рейдерство](https://mpz.brovary.org/wp-content/uploads/2015/12/71.jpg)](https://mpz.brovary.org/wp-content/uploads/2015/12/71.jpg) Сусідський будинок, де нині живуть діти\[/caption\]

\[caption id="attachment\_49199" align="aligncenter" width="600"\][![рейдерство](https://mpz.brovary.org/wp-content/uploads/2015/12/61.jpg)](https://mpz.brovary.org/wp-content/uploads/2015/12/61.jpg) 9-річний Матвійко на сусідському подвір'ї радо зустрічає батька\[/caption\]

А в цей час Олександр намагався потрапити у свій будинок, вмовляючи  чоловіків у чорному зжалилися над хворою на астму 3-річною дитиною, і дозволити віднести синові ліки та їжу. Вже в будинку від надмірного хвилювання чоловікові стало зле. «Швидка», яка приїхала, діагностувала в Олександра гіпертензивний криз, та колектори були невмолимі: люди мали якнайшвидше вибратися з будинку.

[![рейдерство](https://mpz.brovary.org/wp-content/uploads/2015/12/51.jpg)](https://mpz.brovary.org/wp-content/uploads/2015/12/51.jpg)

До чоловіка ще кілька разів приїздила «швидка», тож до ранку його чіпати не стали. А от дружину Олесю, каже Олександр, нові «хазяї» винесли на подвір’я на руках у чому вона була, перед цим вибивши в спальню двері. Жінці довелося ночувати на вулиці дві ночі, адже до будинку її так і не впустили.

\[caption id="attachment\_49202" align="aligncenter" width="600"\][![рейдерство](https://mpz.brovary.org/wp-content/uploads/2015/12/9.jpg)](https://mpz.brovary.org/wp-content/uploads/2015/12/9.jpg) У будинку сусідів.  Від пережитого стресу  Олеся і досі не може прийти до тями\[/caption\]

_«У будинку залишився я із маленьким сином, -_ розповідає Олександр. _\- Нам заборонили брати з холодильника власну їжу, користуватися електрикою, туалетом, тож ми справляти потреби у горщики для квітів. Натомість із два десятка чоловіків поводилися в будинку як вандали»._ Олександра намагалися шантажем та силою випхнути з дому разом із дитиною і наступного дня, однак чоловік будинку не полишав. Інші дорослі члени родини ночували в машинах. _«А  ранком 4 листопада приїхали в повній амуніції чоловік 30 - з охоронної фірми. Мене скинули з ліжка і виштовхали із будинку,_ \- розповідає далі чоловік. _- На ходу одягли Тихона. На вулиці дитину підхопила дружина. А далі був жах – їх на руках винесли за ворота»._

<iframe src="https://www.youtube.com/embed/ZUgrcggZGRE" width="420" height="315" frameborder="0" allowfullscreen="allowfullscreen"></iframe>

Наразі нові «хазяї» не пускають родину в будинок, де залишилися всі їхні речі та документи. Тимчасовий прихисток дітям надали сусіди. Дорослі вдень гріються також у сусідів, а ночують у орендованому будиночку на колесах.

\[caption id="attachment\_49214" align="aligncenter" width="600"\][![рейдерство](https://mpz.brovary.org/wp-content/uploads/2015/12/19.jpg)](https://mpz.brovary.org/wp-content/uploads/2015/12/19.jpg) Любов Журба: "За виселення з мого будинку колектори вимагають із мене 124 тисячі доларів - майже 3 млн гривень"\[/caption\]

\[caption id="attachment\_49196" align="aligncenter" width="600"\][![рейдерство](https://mpz.brovary.org/wp-content/uploads/2015/12/31.jpg)](https://mpz.brovary.org/wp-content/uploads/2015/12/31.jpg) Нове житло родини\[/caption\]

Як каже Любов Журба, закон має бути на першому місці, а у діях колекторів - численні його порушення. Найперше, жінка апелює до ст. 30 Конституції України, згідно якої «не допускається проникнення до житла чи іншого володіння особи, проведення в ньому огляду чи обшуку, інакше як за вмотивованим рішенням суду». Окрім того, жінка звинувачує  колекторів у крадіжці майна та насильстві над дітьми. Наразі за даними фактами відкрито кілька  кримінальних проваджень. Також Любов Журба звинувачує колекторів у підробці витягу з реєстру, де викладено недостовірну інформацію, тож  цей «документ», за словами жінки, не має юридичної сили.

[![рейдерство](https://mpz.brovary.org/wp-content/uploads/2015/12/14.jpg)](https://mpz.brovary.org/wp-content/uploads/2015/12/14.jpg)

А ще жінка стверджує, що відчужувати її майно не мали ніякого права. І демонструє інформаційну довідку з Єдиного реєстру заборон відчуження об'єктів нерухомого майна.

[![рейдерство](https://mpz.brovary.org/wp-content/uploads/2015/12/15.jpg)](https://mpz.brovary.org/wp-content/uploads/2015/12/15.jpg)

[![рейдерство](https://mpz.brovary.org/wp-content/uploads/2015/12/20.jpg)](https://mpz.brovary.org/wp-content/uploads/2015/12/20.jpg)

Наскільки законно діяли обидві сторони, мають розібратися професійні юристи. Остаточну ж крапку  в цій заплутаній справі має поставити суд.  А Любов Журба застерігає: _«Перш, ніж брати кредит, десять разів подумайте»._

**Фото - автора**
