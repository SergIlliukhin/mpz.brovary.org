---
title: "Новий прокурор Київської області закликав громадян викривати посадовців-корупціонерів"
date: 2015-07-30
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "yevgen-bondarenko"
  - "brovary"
  - "garyacha-liniya"
  - "kiyivska-oblasna-prokuratura"
  - "koruptsiya"
  - "novini"
  - "prokuror"
---

**Новопризначений прокурор Київської області Євген Бондаренко закликає громадян повідомляти про відомі їм факти корупції на «гарячу лінію» прокуратури. Про це [інформує](https://kobl.gp.gov.ua/ua/news.html?_m=publications&_c=view&_t=rec&id=159860) прес-служба прокуратури Київської області на офіційному веб-сайті.**

> Прокурор Київської області Євген Бондаренко закликає усіх громадян, які мають інформацію про корупційні дії посадовців, повідомляти про такі факти за телефоном «гарячої лінії» прокуратури – **(044) 286-24-58**, а також на електронну скриньку **korrupcia.kyivobl@gp.gov.ua**.
> 
> «Ми проаналізували кількість перегляду сторінки прокуратури області та кількість телефонних дзвінків, які надійшли на гарячу лінію. І маємо невтішні результати – громадяни не співпрацюють з правоохоронцями. Тож, я закликаю громадян негайно повідомляти органи прокуратури про відомі факти корупції» – повідомив Є. Бондаренко.
> 
> Очільник відомства наголосив, що жодне звернення не залишиться без уваги і на кожне виявлене правопорушення буде внесено відповідне до чинного законодавства реагування.
> 
> Наостанок прокурор зазначив, що боротьба з корупцією стане більш ефективнішою, якщо буде підтримка громадськості та її довіра до органів прокуратури.
