---
title: "На боротьбу з підтопленням Броварів виділять 22 млн. З міського бюджету - 250 тисяч"
date: 2017-08-15
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "31-sesiya"
  - "brovary"
  - "byudzhet"
  - "vibir-redaktsiyi"
  - "novini"
  - "pidtoplennya"
  - "reshetnikova"
  - "uzhkg"
  - "finansuvannya"
coverImage: "wp-content/uploads/2017/08/8.-Kalancha-3-768x576.jpg"
---

**Сьогодні під час 31-ї чергової сесії БМР депутати 33-ма голосами "за" прийняли Програму по запобіганню підтоплення Броварів. З обласного та державного бюджету на неї витратять 21 млн 720 тис грн і з міського - 250 тис грн.**

Нагадаємо, під час підготовки до сесії ця [програма](https://brovary-rada.gov.ua/documents/27536.html) викликала сумніви в [комунальної](https://mpz.brovary.org/skandal-u-brovarskomu-morzi-deputat-porushuye-monopoliyu-pohovalnoyi-firmy-petro-velykyj/) та [бюджетної](https://mpz.brovary.org/byudzhetna-komisiya-ne-pidtrymuye-reorganizatsiyu-btsrl-ta-vydilennya-koshtiv-go/) комісій. Представники управління ЖКГ пояснювали актуальність програми тим, що подібна існує на обласному рівні, однак місто не може отримати з неї гроші, оскільки не має власного проекту. Задля кращого розуміння ситуації депутати вирішили відкласти остаточне рішення до погоджувальної ради, де планували вислухати активістів, які займаються проблемою підтоплення Броварів.

\[caption id="attachment\_73001" align="aligncenter" width="640"\]![](https://mpz.brovary.org/wp-content/uploads/2017/08/IMG_7553.jpg) Світлана Решетова під час виступу на сесії\[/caption\]

Під час сесії заступниця очільниці управління ЖКГ **Світлана Решетова** представила програму по запобіганню підтоплень з правками _(див. нижче)_. Після внесення змін кошторис програми склав **21 млн. 970 тис.** (замість [попередніх](https://onedrive.live.com/view.aspx?resid=76CC13A1B9E773BD!5484&ithint=file%2cdocx&app=Word&authkey=!AKtkTbed5Zihquc) **8 млн. 70 тис. грн.**), однак фінансуватиметься вона в основному з державного та обласного бюджетів, із міського виділять лише **250 тис. грн.** протягом 2017 року на встановлення постійних земельних сервітутів для обслуговування каналів водовідведення. Ці роботи виконуватиме **КП «Бровари-Землеустрій».** Затвердження програми нарешті дозволить розробити відповідну документацію, аби можна було прийнятися до обслуговування каналів з метою завадити підтопленням.

**Зміни до Програми запобігання та ліквідації наслідків підтоплення** 

\[slideshare id=78855622&doc=15-170815125122&type=d\]

**33** депутати міської ради проголосували "за" проект із ліквідації та запобігання наслідків підтоплення в місті з правками.

![](https://mpz.brovary.org/wp-content/uploads/2017/08/IMG_7556.jpg)
