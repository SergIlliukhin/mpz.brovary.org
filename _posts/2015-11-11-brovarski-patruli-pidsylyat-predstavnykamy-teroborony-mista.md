---
title: "Броварські патрулі підсилять представниками тероборони міста"
date: 2015-11-11
categories: 
  - "novyny"
tags: 
  - "5-j-zagin-oborony"
  - "brovary"
  - "militsiya"
  - "novini"
  - "patrulyuvannya"
  - "politsiya"
---

**Бійці 1-го та 5-го загонів охорони і оборони м. Бровари та Броварського району охоронятимуть спокій броварчан разом з правоохоронцями. Відучора почалися спільні патрулювання містом у вечірній час, триватиме ця співпраця не менше місяця.**

_"Тепер до патрулювань з міліцією буде долучатися і тероборона, бо злочиннсть зростає,_ - розповідає бієць 5-го загону **Лідія Стрельченко**. - _У патрулі буде "міліцейський" та один чи два "оборонівця". Наші хлопці будуть працювати на громадських засадах, після роботи"._

Цю інформацію підтвердив начальник сектору охорони громадського порядку Броварського МВ **Отрох Руслан Євгенійович:** _"Від вчора наші патрулі підсилені членами 1-го та 5-го батальйонів, вони разом патрулюють місто. Охоплюють усі Бровари, 1 екіпаж на 1 жилмасив, патрулювання триває з 6 годин вечора до 1 години ночі. Наші помічники мають усі повноваження для такої роботи, у тому числі для здійснення затримань правопорушників. Серед хлопців є представники громадських формувань, вони мають вже деякий досвід, але і ми їх дечому вчимо. По плану такі спільні патрулювання розраховані на місяць, а там подивимося"._
