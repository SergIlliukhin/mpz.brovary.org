---
title: "В окрузі № 97 від партії Ляшка балотується довірена особа масажиста Азарова"
date: 2014-10-01
author: 
  username: "pravoznaty"
  display_name: "Маєш право знати"
tags: 
  - "ivanenko"
  - "brovary"
  - "vibir-redaktsiyi"
  - "vibori"
  - "vibori-2014"
  - "vila-napogotovi"
  - "kandidat-u-narodni-deputati"
  - "lyashko"
  - "novini"
  - "okrug-97"
  - "pavelyev"
  - "parlamentski-vibori-2014"
  - "praviy-sektor"
  - "radikalna-partiya"
  - "reyestratsiya-kandidativ"
  - "ukrayina-pochinayetsya-z-korovi"
  - "fedorenko"
  - "feshhun"
  - "tsvk"
  - "tsentralna-viborcha-komisiya"
coverImage: "wp-content/uploads/2014/10/1397479555_lyashko.jpg"
---

**[![voytovske](https://mpz.brovary.org/wp-content/uploads/2014/10/voytovske.jpg)](https://mpz.brovary.org/wp-content/uploads/2014/10/voytovske.jpg)Днями постановою Центрвиборчкому черговим кандидатом в народні депутати по виборчому округу №97 зареєстрований висуванець від Радикальної партії Олега Ляшка Олександр Фещун.**

Як йдеться в повідомленні на сайті ЦВК, Олександр Валерійович народився 14 липня 1975 року в селі Велика Димерка Броварського району Київської області, громадянин України, протягом останніх п’яти років проживає на території України, освіта вища, директор, ТОВ "Іверія Агро", член Радикальної Партії Олега Ляшка, проживає в селі Велика Димерка Броварського району Київської області.

Водночас ще два роки тому Олександр Фещун на окрузі представляв позицію Партії регіонів та ставлеників  Януковича. Так, зокрема, під час парламентської кампанії 2012-го року, Фещун був довіреною особою кандидата від ПР **Сергія Федоренка**, більш відомого як «масажист Азарова». Окрім того Олександр Фещун є депутатом Броварської районної ради, куди був обраний в 2010-му році за списками партії «Сильна Україна» **Сергія Тигіпка**. Отримавши посвідчення депутата, Фещун увійшов в депутатську групу «Новий час», куди входило 33 депутати, переважно від «Батьківщини» та Партії регіонів. Головою депутатської групи, де Фещун став уповноваженим представником, був **Петро Іваненко**: екс-голова Броварської РДА, «люстрований» громадою наприкінці лютого за підтримку дій Януковича.

У 2010-го року Олександр Фещун був головним спеціалістом державного управління охорони навколишнього середовища. Тоді ж входив у робочу групу з опрацювання та комплексного вирішення питань реалізації державної політики у сфері раціонального використання та охорони земель, а також був членом депутатської комісії по добору земельних ділянок для продажу на аукціоні. В цей же період Фещун став фігурантом журналістських розслідувань земельних скандалів: одне з них [було опубліковано](https://ukurier.gov.ua/uk/articles/teper-zakoni-zaminyayut-manipulyaciyami/) в офіційному виданні «Урядовий Кур’єр»

Як повідомлялось раніше, на цьогорічних виборах до українського парламенту ЦВК вже зареєструвала у 97 окрузі 13 кандидатів: шістьох “самовисуванців” [**Сергія Крижанівського**](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/), **[Валерія Деркача](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/)**, [**Василя Андрєєва**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), **Олега Коломійця**, **Людмилу Пінчук**, **Олександра Стасюка**, та сімох кандидатів під політичних партій – **[Михайла Алєксєєнка](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/)** (“Сильна Україна”), **[Олега Кищука](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/)** (ВО “Батьківщина”), [**Миколу Семеняку**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/) (“Народний фронт”), **Руслана Маховського** (“Воля”), **Миколу Стельмаха** (Українська Народна Партія) та [**Павла Різаненка**](https://mpz.brovary.org/tsentrviborchkom-zareyestruvav-rizanenka-kandidatom-vid-bloku-poroshenka-u-97-okruzi/) ("Блок Петра Порошенка"), [**Дмитра Павельєва**](https://mpz.brovary.org/praviy-sektor-zareyestruvav-svogo-kandidata-u-viborchomu-okruzi-97/) ("Правий сектор")
