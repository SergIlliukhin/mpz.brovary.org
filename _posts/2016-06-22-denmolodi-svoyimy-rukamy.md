---
title: "#ДеньМолоді своїми руками"
date: 2016-06-22
categories: 
  - "kolonka-avtora"
---

Щиро не хотів розповідати про мою роботу над молодіжною політикою останні півроку. Але зараз броварські чиновники не дали мені іншого вибору.)

Після того, як нарешті об'єднані над спільними проектами, молодіжні організації закінчили [роботу над програмою їхнього ж розвитку на наступні 5 років](https://mpz.brovary.org/brovarska-molod-na-odyn-den-peretvoryly-miskradu-u-world-cafe/) (програма "Молодь Броварів 2016-2020), яка закінчилась перемогою. МГО міста взялися дружно її втілювати. _(Детальніше про це я розповім в наступних публікаціях)_

Першим завданням та справжнім випробовуванням постав День Молоді, який мав стати масштабним сучасним святом для броварських підлітків, на це нам в програмі заклали 10,000 грн. на найнеобхідніші організаційні витрати.

Але завдяки безвідповідальності броварських держслужбовців, відповідні зміни до бюджету для виділення грошей на програму не було ініційовано. Без грошей залишилась і молодь і свято в їх честь"

* * *

**Тому День молоді цього року організовується своїми руками на ентузіазмі та волонтерстві молодих активістів.**

* * *

Цьогорічну [програму від А до Я](https://docs.google.com/spreadsheets/d/19ZpYF5uK29ROpr0YPCNcP4D6k_L7TeAaH8XJVNLxKn4/edit#gid=0) продумали та організовує безпосередньо молодіжні організації, і це буде найкращий День Молоді на моїй пам'яті. Слідкуйте за оновленнями та діліться з друзями репостами в соціальних мережах [FB](https://www.facebook.com/events/263398737350401/) та [VK](https://vk.com/den_molodi_u_brovarah)

![LrNuvBvdlyc](https://mpz.brovary.org/wp-content/uploads/2016/06/LrNuvBvdlyc.jpg)

На вас чекає:

**Концерт** рок та реп виконавців з 18:00

![pablo (72)](https://mpz.brovary.org/wp-content/uploads/2016/06/pablo-72.png)

**Водна битва** біля фонтану о 15:00  ЗА УЧАСТІ ПОЖЕЖНИКІВ

![pablo (9)](https://mpz.brovary.org/wp-content/uploads/2016/06/pablo-9.png)

- **Кібер-турнір** з **FIFA 16** та **MORTAL KOMBAT** о 13:00 на галявині біля "ракушки" від [**88FreeSpace**](https://vk.com/88freespace)![pablo (23)](https://mpz.brovary.org/wp-content/uploads/2016/06/pablo-23.png)

- [**StreetBall**](https://vk.com/mobi_cup) турнір на баскетбольному майданчику з 10:30![pablo (24)](https://mpz.brovary.org/wp-content/uploads/2016/06/pablo-24.png)

- **Наймасштабніший відкритий [урок open-space з англійської](https://www.facebook.com/events/625360864289872/)** від освітнього проекту [**MOVA: Англійська для українців**](https://www.facebook.com/mova8/?fref=ts) о 18:00 біля "ракушки" на галявині![pablo (27)](https://mpz.brovary.org/wp-content/uploads/2016/06/pablo-27.png)

- На секейт-майданчику пройдуть показові **змагання з екстремальних видів спорту** з 15:00![pablo (14)](https://mpz.brovary.org/wp-content/uploads/2016/06/pablo-14.png)

- Заключною родзинкою вечора буде [запуск](https://vk.com/kiwiopening) молодіжного проекту [KiwiKino](https://vk.com/kiwikino). Відразу по закінченню концерту на галявині біля "ракушки" молодь проведе не останні цього літа кінопокази.![pablo (11)](https://mpz.brovary.org/wp-content/uploads/2016/06/pablo-11.png)

Для того, щоб це організувати, без зайвої скромності і перебільшень, мені довелось витратити 3 тижні свого життя.

Це були 3 тижні проведених в кабінетах чиновників, постійного штурхання, закликів до дій та ультиматумів. Коли це мені набридло, ми з Об'єднанням МГО Броварів самі склали програму. Мені вдалось самотужки знайти партнерів заходу, домовитись з організаціями, підприємцями, рок-гуртами та реп-виконавцями, зі спортсменами та броварськими ПОЖЕЖНИКАМИ. В кінці-кінців довелось опанувати фотошоп, щоб зробити афіші для свята. Це був крутий досвід!)

Це в той час, як заступник начальника Відділу молоді та спорту з питань молоді ігнорував зустрічі, не виконував взятих на себе забов'язань та систематично не з'являвся на робочому місці днями, отримуючи заробітню платню. Хтось виконав за нього всю роботу безкоштовно....

Може варто вимагати його звільнити, чи взагалі ініціювати створення відокремленого Відділу Молоді, як гадаєте?

**Гарного вам свята! Будьте завжди молоді душею і тілом! Чекаю на вас в неділю!**
