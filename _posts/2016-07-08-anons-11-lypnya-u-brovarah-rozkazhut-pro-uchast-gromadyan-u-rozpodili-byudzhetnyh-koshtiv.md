---
title: "АНОНС: 11 липня у Броварах розкажуть про участь громадян у розподілі бюджетних коштів"
date: 2016-07-08
categories: 
  - "announce"
  - "novyny"
tags: 
  - "anons"
  - "brovary"
  - "byudzhet"
  - "gromadskiy"
  - "novini"
  - "partysypatornyj"
  - "uchast-gromady"
---

**У понеділок у стінах Броварської міської ради відбудеться інформаційно-просвітницька зустріч з експертами Інституту політичної освіти. Говоритимуть про так званий «громадський» або «партисипаторний» бюджет. Про це повідомила броварський міський депутат Аліна Дяченко із посиланням на апарат ради.**

Як ідеться в надісланому повідомленні, захід організовують з метою співпраці у запроваджені партисипаторного бюджету в Броварах. Зустріч відбудеться **11 липня о 13:00** у малій залі броварського виконкому, що по **вулиці Гагаріна, 15**.

«Партисипаторний» або «громадський» бюджет називають інструментом прямої демократії. За його допомогою громадяни мають змогу брати участь в ухваленні рішень щодо розподілу бюджетних коштів.
