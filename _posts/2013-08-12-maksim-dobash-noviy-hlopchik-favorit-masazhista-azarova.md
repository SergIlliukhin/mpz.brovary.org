---
title: "Максим Добаш – новий «хлопчик»-фаворит масажиста Азарова"
date: 2013-08-12
categories: 
  - "kolonka-avtora"
tags: 
  - "dobash"
---

[![image_thumb[7]](https://mpz.brovary.org/wp-content/uploads/2013/08/image_thumb7.png)](https://mpz.brovary.org/wp-content/uploads/2013/08/image_thumb7.png)Броварчани, знайомтесь:

**Максим Добаш**, [новоспечений](https://mpz.brovary.org/zherebtsovu-tayemno-usunuli-vid-kerivnitstva-komunalnim-baseynom/) голова КП «Оздоровчо-реабілітаційний центр» - фірми-«прокладки», котра дозволила головному броварському регіоналу Федоренку «віджати» у дітей останній комунальний басейн та відмивати через нього кошти шляхом комерційного використання дорогого медичного обладнання, наданого Броварам державою та привласненого масажистом Азарова.

[![926469_maksim-dobash_demotivators_ru](https://mpz.brovary.org/wp-content/uploads/2013/08/926469_maksim-dobash_demotivators_ru.jpg)](https://mpz.brovary.org/wp-content/uploads/2013/08/926469_maksim-dobash_demotivators_ru.jpg)

Із зими 2012-2013 років Добаш виконував функцію «випадкового перехожого» та «говорящей головы» для провладного муніципального каналу «Наше місто». Завданням Макисма було надання «політично правильних» коментарів регіоналівським «журналістам» в контексті акцій протесту проти незаконного привласнення басейну «Схід». Крізь об’єктив камери телебрехунця «Наше місто» Максим переконував броварчан, що керівництво басейну – прекрасні спеціалісти, підприємство – зразок правильного ведення бізнесу, і взагалі: «жити стало краще, жити стало веселіше». Забігаючи наперед, слід зазначити, що саме Добаш тепер [зайняв місце](https://mpz.brovary.org/zherebtsovu-tayemno-usunuli-vid-kerivnitstva-komunalnim-baseynom/) «ефективного керівництва», яке довело «зразкове комунальне підприємство» мало не до банкрутства, усунувши при цьому [одіозну](https://www.youtube.com/watch?v=iOt0Niz8iGQ) **Людмилу Жеребцову.**

<iframe src="//www.youtube.com/embed/5RuZ7cYVqVY" height="315" width="420" allowfullscreen frameborder="0"></iframe>

З весни 2013-го Добаш – «сторожовий пес» будівельного паркану в парку «Перемога», де той самий масажист Федоренко вирішив захапати частину паркової землі для будівництва чергового власного підприємства. Під час превентивних акцій громадських активістів Максим Добаш перший [«кидався на амбразуру»](https://mpz.brovary.org/chastinu-parku-peremoga-obgorodili-parkanom-pid-zabudovu-fedorenkom/) та захищав незаконно отриману власність свого хазяїна.

Під час [резонансних подій 25 травня](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) Добаш був одним з координаторів дій регіоналівських бойовиків разом із сином Масажиста – Юрієм Федоренко. Під час допиту в міліції Добаш заявив міліціонерам, що на власні очі бачив, як активісти «Свободи» били кількох міліціонерів. Цікаво, що на жодному відео подій 25 травня Добаша не видно, адже він керував провокаціями «гопників» з-за огорожі, перебуваючи на території ПП «Феско» і не міг бачити, хто з ким вступав у сутичку. На основі свідчень Добаша хлопцям загрожує від двох до п’яти років в’язниці. [Завтра їх судитимуть.](https://mpz.brovary.org/13-serpnya-vidbudetsya-sudilishhe-nad-rayonnimi-brovarskimi-svobodivtsyami/)

Тому, прошу «любити і поважати».
