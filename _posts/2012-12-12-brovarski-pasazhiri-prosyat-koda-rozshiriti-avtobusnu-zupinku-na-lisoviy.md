---
title: "Броварські пасажири просять КОДА розширити автобусну зупинку біля «Лісової»"
date: 2012-12-12
author: 
  username: "Aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "zvernennya"
  - "koda"
  - "lisova"
  - "marshrutka"
  - "novini"
coverImage: "wp-content/uploads/2012/12/Lisova-zupinka.jpg"
---

[![](https://mpz.brovary.org/wp-content/uploads/2012/12/Lisova-zupinka.jpg "Лісова зупинка")](https://mpz.brovary.org/wp-content/uploads/2012/12/Lisova-zupinka.jpg)Чимало броварчан працюють у Києві, а тому щодня мусять долати 20 км до столиці. Хтось їздить на власному авто, проте більшість – на громадському транспорті. На щастя, маршрутів сполученням «Бровари-Київ» існує чимало, то ж майже з усіх куточків нашого міста можна дістатись до столичного метрополітену. Проте, як виявилось, на зворотному шляху пасажири всіх маршрутів мають спільну проблему: зупинка біля станції метро «Лісова» у напрямку на Бровари занадто вузька, а тому в години пік просто не здатна вмістити всіх бажаючих їхати додому.

Свого часу місця на зупинці було значно більше, і черги, які вишиковувались на різні маршрути, не заважали пішоходам проходити до своїх черг. Проте невдовзі вздовж всієї зупинки було споруджено низку кіосків, які вирішили скористатись інтенсивним пасажиропотоком в комерційних цілях. Та, схоже, ця бізнес-ініціатива створила серйозні незручності для потенційних покупців.

У листопаді цю проблему броварчанин Андрій Саук підняв [у броварській спільноті на фейсбуку](http://www.facebook.com/#!/groups/brovary/permalink/532588080104496/) та запропонував зібрати підписи за розширення місця очікування маршруток біля «Лісової». Тема викликала жваву дискусію, і її учасники спільними зусиллями  написали текст звернення до Київської обласної державної адміністрації, у якому попросили вжити належні заходи для забезпечення комфортних та безпечних умов пасажирів, які користуються зупинкою.

[![](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy-e1355315371347.jpg "Звернення по розширенню зупинки на Лісовій")](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy.jpg)

Загалом вдалось зібрати 129 підписів під цим зверненням, після чого його було надіслано в КОДА. Відповідь на колективне прохання має надійти на початку січня. «Маєш право знати» інформуватиме своїх читачів про його розгляд та реакцію обласних чиновників на потреби пасажирів приміських маршрутів «Бровари-Київ».

[![](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_2.jpg "Звернення по розширенню зупинки на Лісовій_2")](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_2.jpg)[![](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_3.jpg "Звернення по розширенню зупинки на Лісовій_3")](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_3.jpg)[![](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_4.jpg "Звернення по розширенню зупинки на Лісовій_4")](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_4.jpg)[![](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_5.jpg "Звернення по розширенню зупинки на Лісовій_5")](https://mpz.brovary.org/wp-content/uploads/2012/12/Zvernennya-po-rozshirennyu-zupinki-na-Lisoviy_5.jpg)

Також Андрій Саук звернувся до Управлінь ДАI ГУМВС України в м. Києві та в Київськiй областi за роз’ясненнями, на якій підставі інспекторами ДАІ ігноруються систематичні порушення чинних ПДР, а саме: порушення правил зупинки та стоянки приватним автотранспортом та машинами таксі, що призводить до ускладнення виїзду маршрутних транспортних засобів з «кишені» біля станції метро «Лісова» в напрямку м. Бровари.
