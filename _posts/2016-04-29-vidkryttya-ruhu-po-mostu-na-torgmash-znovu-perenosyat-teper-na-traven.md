---
title: "Відкриття руху по мосту на Торгмаш знову переносять, тепер - на травень"
date: 2016-04-29
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "vidkrittya"
  - "mist"
  - "novini"
  - "onykiyenka"
  - "perekryttya"
  - "remont"
  - "torgmash"
coverImage: "wp-content/uploads/2016/02/Mist_Onykiyenka_Torgmash_00036.jpg"
---

**Водії автомобілів та пасажири маршруток не зможуть повноцінно пересуватися шляхопроводом по вулиці Олега Оникієнка ще щонайменше** **[до 10 травня](http://docs.brovary.org/p35857/28.04.2016/101)****. Раніше чиновники** **[обіцяли](https://mpz.brovary.org/navit-pislya-koshtovnogo-remontu-mist-na-torgmashi-prozhyve-vid-5-do-25-rokiv-ekspert/)** **відкрити дві перекриті смуги для руху автотранспорту до 30 квітня. Про це йдеться в офіційних оголошеннях та розпорядженнях на сайті Броварської міської ради.**

Нагадаємо, що у зв’язку із ремонтними роботами ще взимку перекрили половину проїзної частини мосту. Рух автівок з Торгмашу в бік Києва направили об’їзними шляхами – вулицями Вокзальною та Ольги Гасин. Натомість, у зворотньому напрямку транспорт і далі може пересуватися шляхопроводом.

Рух перекритою частиною мосту обіцяли відкрити до 30 квітня. Однак, днями на сайті Броварської міської ради з’явилось [розпорядження](http://docs.brovary.org/p35857/28.04.2016/101) виконавчого комітету. Згідно із документом, перекриття смуг руху продовжили до 10 травня.

Нагадаємо, що міст на Торгмаші [ремонтують вже декілька років](https://mpz.brovary.org/na-remont-mostu-na-torgmash-u-2015-rotsi-vidileno-13-mln-grn-koli-mayut-zavershiti-roboti/). З того часу інженерний об’єкт встиг [обрости скандалами](https://mpz.brovary.org/deputaty-skasuvaly-rishennya-vydilyty-14-miljoniv-na-rekonstruktsiyu-mostu-na-torgmash/). На його ремонт [виділяють десятки мільйонів гривень](https://mpz.brovary.org/deputaty-vydilyly-shhe-14-miljoniv-na-remont-mostu-na-torgmash/). Експерти зазначають, що [дешевше було би знести шляхопровід](https://mpz.brovary.org/navit-pislya-koshtovnogo-remontu-mist-na-torgmashi-prozhyve-vid-5-do-25-rokiv-ekspert/) та побудувати на його місці дорогу. Водночас, виконавча влада міста наполягає на тому, що існування мосту необхідне.
