---
title: "Заступник міністра Нефьодов рекомендував Броварам встановити поріг закупівель у 3-5 тисяч гривень - ВІДЕО"
date: 2016-08-03
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "prozorro"
  - "brovary"
  - "elektronni-zakupivli"
  - "nefodov"
  - "novini"
  - "sesiya"
  - "tenderi"
coverImage: "wp-content/uploads/2016/08/zastupnyk-ministra-nefodov-rekom.jpg"
---

**Максим Нефьодов вважає підозрілою протидію деяких міських влад допороговим закупівлям у Prozorro, зокрема у Броварах та Українці, та називає оптимальним низовим порогом для проведення тендерів - 3-10 тисяч гривень. Про це [йдеться](https://www.facebook.com/trypilskiikrai/) у відео на сторінці "Трипільский край" у Фейсбуці.**

Використання системи Prozorro може дати 15% економії бюджету, зазначає заступник міністра економічного розвитку і торгівлі України. _"**3-5**, чи **10 тисяч гривень** максимум - рекомендований поріг закупівель",_ - повідомляє держчиновник та нагадує, що держава віддала на місцевий рівень усі інструменти для ефективного використання бюджетних коштів, тож саме місцеві влади несуть за це відповідальність. _"Хіба ми, як державні службовці, що служать народу України, не маємо використовувати кожну можливість, аби ощадливо витрачати бюджетні кошти та більше зробити для тих людей, які власне нас обрали нас у владу?"_ - питає **Максим Нефьодов**. _"Ми дуже рекомендуємо органам місцевої влади створювати гарячу лінію чи виділяти контактну особу, якій місцевий бізнес зможе поскаржитися, задати питання, вказати на недоліки у роботі системи, а також закликаємо відслідковувати усі закупівлі та виправляти свої помилки, а не чекати на появу скандалів з корупційним присмаком"_, - підсумовує чиновник.

<iframe src="https://www.youtube.com/embed/lgmqPTRnJLE" width="560" height="315" frameborder="0" allowfullscreen="allowfullscreen"></iframe>

Нагадаємо, на даний момент у Броварах поріг закупівель зафіксовно на рівні **50 тисяч гривень**. На сесії міської ради 4 серпня депутати спробують знизити поріг до **3 тисяч гривень** для закупівель товарів, робіт та послуг. Відповідний [проект рішення](https://brovary-rada.gov.ua/documents/14117.html) подав депутат від фракції "ДемАльянс" **Олег Берестовий**.
