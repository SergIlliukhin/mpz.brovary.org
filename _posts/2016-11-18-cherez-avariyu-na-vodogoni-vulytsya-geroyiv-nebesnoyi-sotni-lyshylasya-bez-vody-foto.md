---
title: "Через аварію на водогоні вулиця Героїв Небесної Сотні лишилася без води - ФОТО"
date: 2016-11-18
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "avariya"
  - "brovary"
  - "brovariteplovodoenergiya"
  - "voda"
  - "vodogin"
  - "komunalniki"
  - "kp"
  - "novini"
coverImage: "wp-content/uploads/2016/11/Remont-vodoprovid-GNS_00002.jpg"
---

**Сьогодні зранку по вулиці Героїв Небесної Сотні зникло як гаряче, так і холодне водопостачання. Сталось це через аварію на водопроводі. В самому центрі міста – біля майдану Свободи - тривають ремонтні роботи. Ліквідувати аварію планують вже сьогодні. Про це розповів очільник КП «Броваритепловодоенергія» Сергій Сафронов.**

Як зазначив керівник комунального підприємства, пошкодження водогону сталося на перехресті вулиць Гагаріна та Героїв Небесної Сотні. Зараз там розкопують комунікації.

[![remont-vodoprovid-gns_00003](https://mpz.brovary.org/wp-content/uploads/2016/11/Remont-vodoprovid-GNS_00003.jpg)](https://mpz.brovary.org/wp-content/uploads/2016/11/Remont-vodoprovid-GNS_00003.jpg)

На місці подій справді є неглибоко розкопана ділянка. На площі не видно жодних ознак розриву труби чи хоча би просочування води. Немає і жодних працівників поблизу розритої ями з комунікаціями.

\[caption id="attachment\_63092" align="aligncenter" width="600"\][![remont-vodoprovid-gns_00007](https://mpz.brovary.org/wp-content/uploads/2016/11/Remont-vodoprovid-GNS_00007.jpg)](https://mpz.brovary.org/wp-content/uploads/2016/11/Remont-vodoprovid-GNS_00007.jpg) Попри те, що у «Броваритепловодоенергії» ситуацію називають аварійною, про сьогоднішнє відключення водопостачання встигли розклеїти оголошення. Вказують, що води не буде з 9 до 21 год\[/caption\]

Щодо того, коли в оселях мешканців вулиці з’явиться вода, **Сергій Сафронов** однозначної відповіді не дає. Але обіцяє, що за сьогодні справляться із ремонтом і запустять водогін.

Нагадаємо, декілька тижнів тому Бровари [відключали](https://mpz.brovary.org/na-geroyiv-nebesnoyi-sotni-cherez-avariyu-znovu-nema-vody-ale-obitsyayut-daty-vzhe-sogodni-foto/) від водопостачання. Тоді причинами були аварії на каналізації, які супроводжувались [витіканням нечистот](https://mpz.brovary.org/smerdyuchi-kanalizatsijni-stoky-znovu-zavodnyly-vulytsyu-grushevskogo-foto/) на дороги міста.

**Фото – Дмитро Карпій**
