---
title: "АНОНС: 22 червня представлять програму національно-патріотичного виховання у Броварах"
date: 2016-06-17
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "vyhovannya"
  - "dity"
  - "novini"
  - "patriotizm"
  - "programa"
  - "prometey"
---

**Наступної середи відбудеться презентація та обговорення проекту міської програми з національно-патріотичного виховання на 2016-2020 роки. Про це [повідомляється](http://www.brovary-osvita.gov.ua/obhovorennya-proektu-miskoji-prohramy-z-natsionalno-patriotychnoho-vyhovannya/) на офіційному сайті управління освіти і науки Броварської міської ради.**

Як зазначено в оголошенні, зустріч відбудеться **22 червня о 16:00** в малій залі мистецько-культурного центру «Прометей», що по **бульвару Незалежності, 4**. Долучитися до обговорення запрошують усіх охочих.

Нагадаємо, що у жовтні 2015 року президент Петро Порошенко [затвердив](http://www.president.gov.ua/documents/5802015-19494) стратегію національно-патріотичного виховання в Україні. Документ передбачає зокрема активізацію робити з дітьми на місцевому рівні. Задекларована мета: утвердження любові до Батьківщини, духовності, моральності, шанобливого ставлення до національних надбань українського народу, наслідування найкращих прикладів мужності та звитяги борців за свободу та незалежність України тощо.
