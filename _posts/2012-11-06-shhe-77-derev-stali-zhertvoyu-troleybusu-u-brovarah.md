---
title: "Для прокладання тролейбусу \"Бровари-Київ\" зріжуть ще 77 дерев"
date: 2012-11-06
author: 
  username: "SergIlliukhin"
  display_name: "Сергій Іллюхін"
tags: 
  - "vibir-redaktsiyi"
  - "dereva"
  - "novini"
  - "trolejbus"
---

[![](https://mpz.brovary.org/wp-content/uploads/2012/11/cherniahovskogo.jpg)](https://mpz.brovary.org/wp-content/uploads/2012/11/cherniahovskogo.jpg)**Броварський виконком надав дозвіл на ліквідацію ще семидесяти семи дерев вздовж вулиці Черняховського.**

Згідно з рішенням виконавчого комітету Броварської міської ради [від 23.10.2012 №486](http://docs.pravo-znaty.org.ua/p5654/23.10.2012/486), відділ капітального будівництва отримав дозвіл зрізати 77 дерев листяної породи, які ростуть вздовж вулиці Черняховського - в межах проведення робіт з будівництва тролейбусної лінії Бровари – Київ.

Нагадаємо, що двома тижнями раніше виконком [надав дозвіл](https://mpz.brovary.org/vzdovzh-vulitsi-kiyivskoyi-bude-znishheno-230-derev/ "Вздовж вулиці Київської буде знищено 230 дерев") на ліквідацію 230 дерев вздовж вулиці Київської.

Таким чином, жертвами будівництва тролейбусної лінії Бровари-Київ у 2012 році стали вже **більше 300 дерев**.

> Довідка МПЗ: Згідно з [затвердженим](https://mpz.brovary.org/forbes-ua-troleybusniy-marshrut-brovari-kiyiv-buduvatimut-2-5-roki-ta-za-zavishhenimi-tsinami/ "Forbes.Ua: Тролейбусний маршрут Бровари-Київ будуватимуть 2,5 роки та за завищеними цінами") Кабінетом міністрів техніко-економічним обґрунтуванням проекту, будівництво триватиме 2,5 роки, а на його реалізацію планується витратити більше 528 млн грн
