---
title: "Завершується реєстрація учасників конкурсу із англійської мови «Brovary Challenge 2016»"
date: 2016-10-10
categories: 
  - "announce"
  - "novyny"
tags: 
  - "anons"
  - "brovary"
  - "konkurs-z-angliyskoyi-movi"
  - "livoberezhna-kiyivshhina"
  - "novini"
---

**У цю середу, 12 жовтня, завершується реєстрація учасників [конкурсу](https://mpz.brovary.org/brovary-challenge-2016-tryvaye-nabir-na-konkurs-iz-anglijskoyi-movy-peremozhtsi-poyidut-angliyi/) із англійської мови «Brovary Challenge». Сам конкурс пройде у суботу, 15 жовтня, у броварській ЗОШ №6.**

Як зазначається в [правилах](http://www.livoberezhna.org/2-uncategorised/4325-pro-provedennia-konkursu-z-anhliiskoi-movy-brovary-challenge-dlia-uchniv-mista-brovary-ta-brovarskoho-raionu) конкурсу на сайті фонду «Лівобержна Київщина», учасниками можуть стати **учні 9-10-х класів** загальноосвітніх навчальних закладів Броварів і Броварського району. Вони не повинні мати спеціалізації з англійської мови та не повинні бути переможцями міжнародних програм та конкурсів. До участі не допустять також тих, хто перебував на навчанні в США та Великій Британії протягом останніх 3-х років.

Потенційним учасникам потрібно заповнити відповідну [**форму**](http://www.livoberezhna.org/component/chronoforms/?chronoform=register1) на сайті фонду до **12 жовтня** включно. Сам конкурс відбудеться **15 жовтня** в приміщенні **школи № 6**, що по **вул. Герцена, 3**.

Конкурс проводиться з метою пошуку та підтримки талановитих школярів, розвитку інтересу до англійської мови та культури англомовних країн, формування навичок пізнавальної та творчої діяльності.
