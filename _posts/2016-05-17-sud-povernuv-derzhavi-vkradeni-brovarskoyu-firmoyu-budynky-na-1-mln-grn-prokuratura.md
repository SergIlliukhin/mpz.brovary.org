---
title: "Суд повернув державі вкрадені броварською фірмою будинки на 1 млн. грн. – прокуратура"
date: 2016-05-17
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovarysilbud"
  - "budivelnyk"
  - "novini"
  - "pravo-vlasnosti"
  - "prokuratura"
  - "rozhny"
  - "sud"
coverImage: "wp-content/uploads/2016/05/8c40ac5eba560f65ee4d83927e446921.jpg"
---

**Працівники броварської фірми** **ВАТ «Броварисільбуд» відчужили на користь приватної особи комплекс будівель та споруд бази відпочинку «Будівельник», що розташована в селі Рожни. Вартість майна оцінюють в 1 млн. грн. Про це** [**йдеться**](https://kobl.gp.gov.ua/ua/news.html?_m=publications&_c=view&_t=rec&id=183676) **в офіційному повідомленні на сайті Прокуратури Київської області.**

Як зазначають правоохоронці, комплекс не увійшов до статутного фонду ВАТ «Броварисільбуд», а лише перебував на його балансі та залишався державною власністю. Разом з тим, фірма уклала договір купівлі-продажу вказаного майна. За ним право власності на базу відпочинку «Будівельник» [перейшло](https://brovaru-prokuratura.org.ua/news/za-pozovom-brovarskoyi-mistsevoyi-prokuraturi-derzhavi-povernuto-bazu-vidpochinku-budivelnik-vartistyu-ponad-1-mln-grn.html) до інших осіб – всього за 95 тис. грн.

У прокуратурі розповідають: звернулись до броварського суду з проханням визнати відповідні договори купівлі-продажу недійсними. Феміда задовольнила цей позов. Правоохоронці запевняють, що забезпечили повне виконання рішення суду, і 23 березня зареєстрували власність за Фондом держмайна України по Київській області.

Варто зазначити, що Відкрите акціонерне товариство «Броварисільбуд» [зареєстроване](https://www.smida.gov.ua/reestr/?kod=01354332) у Броварах. Раніше компанія сама [судилась](https://vgsu.arbitr.gov.ua/docs/28_2033338.html) із органами влади, зокрема із Броварською міською радою, [щодо права власності](https://vgsu.arbitr.gov.ua/docs/28_1402198.html) на гуртожитки у Броварах та на базу відпочинку «Будівельник» у Рожнах.
