---
title: "7 жовтня до Броварів приїдуть кандидати від партії Гриценка"
date: 2014-10-06
categories: 
  - "announce"
tags: 
  - "brovary"
  - "vibir-redaktsiyi"
  - "gritsenko"
  - "demalyans"
  - "kandidat-u-narodni-deputati"
  - "kandidati"
  - "novini"
  - "partiya-gritsenka"
  - "sokolenko"
  - "spisok-partiyi"
  - "stetskiv"
---

**[![Стецьків Соколенко](https://mpz.brovary.org/wp-content/uploads/2014/10/Stetskiv-Sokolenko.png)](https://mpz.brovary.org/wp-content/uploads/2014/10/Stetskiv-Sokolenko.png)У вівторок, 7 жовтня, в МКЦ "Прометей" відбудеться зустріч кандидатів в народні депутати, які балотуються за списком партії "Громадянська позиція (Анатолій Гриценко)". Зокрема розповісти про виборчу програму партії до Броварів завітають відомий громадський та політичний діяч Тарас Стецьків (№7 у виборчому списку) та журналістка й громадський активіст Наталка Соколенко (№ 13 у виборчому списку). Зустріч розпочнеться о 16:00.**

Як відомо, політична партія "Громадянська позиція" балотується до українського парламенту спільно з командою партії "Демократичний Альянс". Першим номером у виборчому списку є [**Анатолій Гриценко**](http://parlament2014.grytsenko.com.ua/people/people/14_09_10_gritsenko_anatoliy_stepanovich), який очолює партію "Громадянська позиція", а другим номером йде лідер "ДемАльянсу" [**Василь Гацько**](http://parlament2014.grytsenko.com.ua/people/people/14_09_10_gatsko_vasil_mikolayovich).

[![Команда Гриценка](https://mpz.brovary.org/wp-content/uploads/2014/10/Komanda-Gritsenka.jpg)](https://mpz.brovary.org/wp-content/uploads/2014/10/Komanda-Gritsenka.jpg)

[![Команда Гриценка 2](https://mpz.brovary.org/wp-content/uploads/2014/10/Komanda-Gritsenka-2.jpg)](https://mpz.brovary.org/wp-content/uploads/2014/10/Komanda-Gritsenka-2.jpg)

До Броварів приїжджають кандидати від обох команд: Тарас Стецьків є членом партії Анатолія Гриценка, а Наталка Соколенко представлятиме команду Василя Гацька. **Тарас Стецьків** - корінний львів'янин, є засновником громадського руху «Зарваницька громадська ініціатива», обирався народним депутатом України I-IV скликань, а також VІ скликання (2007-2012 роки). **Наталка Соколенко** народилась у Броварах, працювала на телеканалі "ІНТЕР" у програмі «Подробиці», а також 10 років була кореспондентом та  спецкором у програмі «ВІКНА-НОВИНИ» на телеканалі СТБ, нині співпрацює з ГО «Громадське радіо» як кореспондентка та ведуча прямих ефірів. Наталка є членом журналістського руху «Стоп цензурі!», членом наглядової ради ГО «Трансперенсі інтернешинел України», член ради директорів Інституту масової інформації.

> Довідка ЦВК: **[![Стецьків](https://mpz.brovary.org/wp-content/uploads/2014/10/Stetskiv.jpg)](https://mpz.brovary.org/wp-content/uploads/2014/10/Stetskiv.jpg)Стецьків Тарас Степанович** - народився 7 червня 1964 року, громадянин України, протягом останніх п’яти років проживає на території України, освіта вища, тимчасово не працює, член Політичної партії "Громадянська позиція", проживає в місті Києві, судимість відсутня, включений до виборчого списку під №7. [Біографія та декларація кандидата в народні депутати](http://parlament2014.grytsenko.com.ua/people/people/14_09_10_stetskiv_taras_stepanovich)
> 
> **[![Соколенко](https://mpz.brovary.org/wp-content/uploads/2014/10/Sokolenko.jpg)](https://mpz.brovary.org/wp-content/uploads/2014/10/Sokolenko.jpg)Соколенко Наталія Анатоліївна** - народилася 4 квiтня 1975 року, громадянка України, протягом останніх п’яти років проживає на території України, освіта вища, начальник, відділ зв’язків з громадськістю ГО "Центр UA", безпартійнa, проживає в місті Києві, судимість відсутня, включена до виборчого списку під №13. [Біографія та декларація кандидата в народні депутати](http://parlament2014.grytsenko.com.ua/people/people/14_09_10_sokolenko_natalya_anatolijivna)
