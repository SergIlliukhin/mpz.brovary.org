---
title: "Броварський \"свободівець\" серйозно постражав від \"Беркуту\" біля Києво-Святошинського суду"
date: 2014-01-14
author: 
  username: "shako"
  display_name: "Тарас Шако"
tags: 
  - "berkut"
  - "burbela"
  - "vasilkivski-teroristi"
  - "vibir-redaktsiyi"
  - "vo-svoboda"
  - "kiyevo-svyatoshinskiy-sud"
  - "novini"
  - "sergiy-boyko"
coverImage: "wp-content/uploads/2014/01/Boyko-5.jpg"
---

**[![Бойко 5](https://mpz.brovary.org/wp-content/uploads/2014/01/Boyko-5.jpg)](https://mpz.brovary.org/wp-content/uploads/2014/01/Boyko-5.jpg)10 січня Києво-Святошинський суд засудив так званих «васильківських терористів» до 6 років ув’язнення.  Такий вирок обурив людей, що прийшли підтримати хлопців під стіни столичного суду. Мітингарі заблокували проїзд автозаку, що мав вивезти засуджених. Для звільнення дороги та розгону пікетувальників було [залучено бійців спецпідрозділу «Беркут»](https://www.pravda.com.ua/news/2014/01/10/7009296/), які жорстоко побили людей. Серед тих, хто отримав серйозні травми, опинився й броварський активіст ВО "Свобода" Сергій Бойко.**

Як розповів "Маєш право знати" Сергій, того дня він прийшов до будівлі суду як журналіст партійної газети та знімав події на відео. Однак під час атаки «Беркуту» на мітингарів він опинився в епіцентрі подій, притиснутим до огорожі, після чого  спецпризначенці натисли на активіста щитами, нахромивши його на гострий металевий паркан. У результаті хлопець отримав глибоку рвану рану лівого стегна.

[![Бойко 3](https://mpz.brovary.org/wp-content/uploads/2014/01/Boyko-3.jpg)](https://mpz.brovary.org/wp-content/uploads/2014/01/Boyko-3.jpg)

[![Сергій Бойко1](https://mpz.brovary.org/wp-content/uploads/2014/01/Sergiy-Boyko1.jpg)](https://mpz.brovary.org/wp-content/uploads/2014/01/Sergiy-Boyko1.jpg)

[![Бойко 5](https://mpz.brovary.org/wp-content/uploads/2014/01/Boyko-5.jpg)](https://mpz.brovary.org/wp-content/uploads/2014/01/Boyko-5.jpg)

[![Сергій Бойко2](https://mpz.brovary.org/wp-content/uploads/2014/01/Sergiy-Boyko2.jpg)](https://mpz.brovary.org/wp-content/uploads/2014/01/Sergiy-Boyko2.jpg)

[![Бойко 4](https://mpz.brovary.org/wp-content/uploads/2014/01/Boyko-4.jpg)](https://mpz.brovary.org/wp-content/uploads/2014/01/Boyko-4.jpg)

Першу допомогу Сергій отримав на місці - від медиків-волонтерів, що чергували у "гарячій точці", після чого був доставлений до лікарні. У медзакладі травматолог зашив постраждалому стегно. Проте в консультативному заключенні лікар написав, що Бойко отримав не рвану, а забійну рану. У репортажі [Громадського-ТВ](https://hromadske.tv/) з лікарні зафісовано, як столичні ескулапи намагались відразу виписати госпіталізованих з-під Києво-Святошинського суду, в тому числі й Бойка, незважаючи на те, що активіст не міг самостійно ходити.

<iframe src="//www.youtube.com/embed/V1cgj5QthOw" height="315" width="560" allowfullscreen frameborder="0"></iframe>

<iframe src="//www.youtube.com/embed/HYHF-dtJjX8" height="315" width="560" allowfullscreen frameborder="0"></iframe>

Броварський активіст написав заяву про злочин. До нього вже приходили працівники прокуратури та міліції, однак без адвоката Бойко поки відмовився надавати свідчення.

Сергій Бойко пробув в лікарні 3 дні. За його словами, зараз він почувається краще і вже може ходити. Вчора його виписали з медзакладу, то ж тепер лікуватись та ходити на перев’ язки він буде за місцем проживання - в Броварах.

Фото - [Олена Білозерська](https://www.bilozerska.info/?p=20696)

Відео - Богдан Кутєпов
