---
title: "УНІАН: Сапожко заборонив зустріч Кличка з броварчанами і стверджує, що дозволив"
date: 2012-06-05
author: 
  username: "pravoznaty"
  display_name: "Маєш право знати"
tags: 
  - "brovary"
  - "brovaryi"
  - "vibir-redaktsiyi"
  - "vykonkom"
  - "zaborona"
  - "klichko"
  - "mirne-zibrannya"
  - "novini"
  - "sapozhko"
coverImage: "wp-content/uploads/2012/06/17d6d3137c0b0c1d5006cbf15076f784.jpg"
---

[![](https://mpz.brovary.org/wp-content/uploads/2012/06/17d6d3137c0b0c1d5006cbf15076f784.jpg "Віталій Кличко")](https://mpz.brovary.org/wp-content/uploads/2012/06/17d6d3137c0b0c1d5006cbf15076f784.jpg)Виконавчий комітет Броварської міськради відмовився санкціонувати проведення соціально-культурного зібрання громадян, яке мало відбутися 2 червня у Броварах на майдані «Свобода» з нагоди Дня захисту дітей. Про це інформаційну агенцію [УНІАН](http://www.unian.ua/news/507153-klichkovi-ne-dozvolili-dityachi-zmagannya-cherez-zagrozu-terorizmu.html) повідомили в Київській обласній організації партії «УДАР».

«До Дня захисту дітей громадські активісти Броварів разом з місцевим осередком партії «УДАР» хотіли провести соціально-культурний захід на центральній площі міста. Програма передбачала проведення дитячих змагань і конкурсів, вручення дітям святкових подарунків. Привітати дітей та їхніх батьків планував лідер партії «УДАР», всесвітньовідомий спортсмен, громадський діяч Віталій Кличко. Незважаючи на це, міська рада відмовила організаторам акції в її проведенні», - йдеться у заяві партії.

За словами представників «УДАРу», офіційною причиною заборони мирного зібрання стало «недопущення проявів тероризму та належного забезпечення охорони громадської безпеки», про що йдеться в рішенні виконкому Броварської міськради, розміщеному на її офіційному сайті.

[![](https://mpz.brovary.org/wp-content/uploads/2012/06/rishennya-vikonkomu-brovarskoyi-miskradi.jpg "rishennya-vikonkomu-brovarskoyi-miskradi")](https://mpz.brovary.org/wp-content/uploads/2012/06/rishennya-vikonkomu-brovarskoyi-miskradi.jpg)

«Для місцевих чиновників рекомендації начальника Броварського відділення ГУМВС України, на які вони посилаються, очевидно є важливішими, ніж ст. 39 Конституції України, яка гарантує громадянам право на вільні зібрання. Не виключено, що вказівка заборонити проведення культурної акції була дана «зверху», аби не допустити зустрічі лідера партії «УДАР» Віталія Кличка» з мешканцями Броварів. З метою недопущення провокацій та конфліктних ситуацій під час заходу, на який не отримано дозволу, ми ухвалили рішення провести його пізніше», - пояснили в Київській обласній організації партії «УДАР».

Міський голова Броварів Київської області Ігор Сапожко заперечує заяву лідера партії «УДАР» Віталія Кличка про ненадання йому дозволу на проведення заходу, присвяченого Дню захисту дітей. Про це Сапожко заявив [УНІАН](http://www.unian.ua/news/507257-mer-brovariv-bojitsya-scho-ne-zaboronyav-aktsiyu-klichka.html), коментуючи розповсюджену партією «УДАР» заяву.

«Насправді це не так. В п’ятницю вони (представники партії «УДАР» і В.Кличко – УНІАН) отримали дозвіл на проведення заходу від виконавчого комітету», - сказав І.Сапожко.

Він зазначив, що відповідно до рішення Виконавчого комітету Броварської міської ради від 1 червня [№248](http://docs.brovary.org/p2917/01.06.2012/248) благодійній організації «Благодійний фонд розвитку громад «Лівобережна Київщина» був наданий дозвіл на проведення 2 червня акції за участю В.Кличка.

Він зауважив, що виконком Броварської міськради запропонував організаторам акції провести захід в парку культури і відпочинку «Перемога» замість майдану «Свобода», на якому мирні зібрання не проводять з технічних причини.
