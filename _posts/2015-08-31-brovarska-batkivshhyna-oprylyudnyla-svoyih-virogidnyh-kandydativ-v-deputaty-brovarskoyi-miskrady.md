---
title: "Броварська «Батьківщина» оприлюднила своїх вірогідних кандидатів в депутати Броварської міськради"
date: 2015-08-31
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "batkivshhina"
  - "brovary"
  - "vibir-redaktsiyi"
  - "vybory-2015"
  - "kandidati"
  - "mistsevi-vybory-2015"
  - "novini"
---

**Броварська міська організація ВО «Батьківщина» виносить на громадське обговорення перелік осіб, котрі можуть стати кандидатами від цієї політичної сили на чергових виборах до міської ради, які відбудуться 25 жовтня. Відповідний список та спеціальне звернення партії з цього приводу в розпорядження «Маєш право знати» надав нещодавно призначений Голова броварської політичної організації ВО «Батьківщина» Олександр Сімановський.**

У зверненні «Батьківщини» до броварчан зокрема йдеться про те, що партія сьогодні формує команду однодумців, які мають намір піти на майбутні місцеві вибори в якості кандидатів. Водночас партійці закликають громадськість взяти участь в обговоренні можливих майбутніх кандидатів, аби «_не допустити появи серед представників партії у місцевих радах людей, не гідних захищати інтереси виборців на місцях_». Так, «Батьківщина» декларує бажання «_очистити свої лави від зрадників та корупціонерів, що приховували свої справжні обличчя_» і для цього просить броварчан повідомляти будь-яку інформацію щодо людей, які представлені в переліку, виставленого на громадське обговорення. У дописі зазначається, що інформацію, яка може свідчити про корупційну або іншу компрометуючу діяльність того чи іншого потенційного кандидата можна повідомити на «гарячу лінію» «Батьківщини» за номером **0800–500–982.**

У переліку кандидатів від «Батьківщини» присутні **36** осіб – рівно стільки депутатських місць буде в новому скликанні Броварської міської ради згідно з новим законодавством.  біографічних даних щодо них в документі не зазначається: партійці обмежились лише вказанням місця проживання членів своєї команди. Серед представлених кандидатів немає діючих депутатів міської ради, а також незначна кількість «старожилів» місцевої партійної організації. Основну кількість списку складають досі не задіяні в громадсько-політичному житті особи.

Повний текст заяви та перелік кандидатів, винесених на громадське обговорення – нижче:

[![batk2](https://mpz.brovary.org/wp-content/uploads/2015/08/batk2.jpg)](https://mpz.brovary.org/wp-content/uploads/2015/08/batk2.jpg)

> **Броварська міська політична організація** **«ВО» «Батьківщина» формує команду однодумців**
> 
> Понад рік Україна живе у стані війни. Понад рік наша країна потерпає від російського агресора ззовні та важкого економічного становища зсередини.
> 
> Сьогодні кожному українцю болить те, що відбувається. Жоден не може відчувати себе в безпеці у власній державі. Кожна українська родина живе в стані постійного очікування: що буде далі?
> 
> Ми, представники «Всеукраїнського об’єднання «Батьківщина», відчуваємо відповідальність перед громадами за збереження миру та стабільності в наших містах, селищах та селах.
> 
> Країні на всіх рівнях потрібні професіонали та антикризові менеджери, які зможуть встановити на нашій батьківщині порядок і справедливість. Сьогодні «ВО «Батьківщина» - це однодумці, які зможуть з гідністю і професіоналізмом відстоювати інтереси громади на місцях. Але й вони мають пройти перевірку громадськості.
> 
> Саме тому, очистивши свої лави від зрадників та корупціонерів, що приховували свої справжні обличчя, зараз ми звертаємось до громад з проханням допомогти нам не допустити появи серед представників партії у місцевих радах людей, не гідних захищати інтереси виборців на місцях.
> 
> Ми представляємо нашу команду до місцевих рад для обговорення та громадського контролю.
> 
> «Всеукраїнське об’єднання «Батьківщина» несе відповідальність за кожного делегованого представника до місцевих органів самоврядування. Чесність, професіоналізм та відповідальність перед громадами на місцях - запорука відродження України.
> 
> Ваша думка важлива для нас. Разом до перемоги!
> 
> Телефон гарячої лінії  0800 – 500 – 982
> 
> **НАША КОМАНДА:**
> 
>  
> 
> | 1. | Бельський Сергій Костянтинович | м. Бровари |
> | --- | --- | --- |
> | 2. | Бугарь Олександр Олексійович | м. Бровари |
> | 3. | Василенко Артем Васильович | м. Бровари |
> | 4. | Венгріна Тетяна Леонідівна | м. Бровари |
> | 5. | Гордійчук Тетяна Анатоліївна | м. Бровари |
> | 6. | Гуцол Олександр Васильович | м. Бровари |
> | 7. | Дем’янчук Андрій Миколайович | м. Бровари |
> | 8. | Демиденко Олексій Олексійович | м. Бровари |
> | 9. | Дудко Борис Володимирович | м. Бровари |
> | 10. | Ємельянов Євгеній Вікторович | м. Бровари |
> | 11. | Ємець Станіслав Іванович | м. Бровари |
> | 12. | Кисіль Ганна Василівна | м. Бровари |
> | 13. | Кузьменко Вероніка Василівна | м. Бровари |
> | 14. | Ліпський Костянтин Юрійович | м. Бровари |
> | 15. | Марченко Олександр Сергійович | м. Бровари |
> | 16. | Мутило Вадим Анатолійович | м. Бровари |
> | 17. | Носов Олександр Вікторович | м. Бровари |
> | 18. | Оксюта Юрій Ігоревич | м. Бровари |
> | 19. | Павлов Олександр Андрійович | м. Бровари |
> | 20. | Панченко Сергій Олексійович | м. Бровари |
> | 21. | Паробок Дмитро Олегович | м. Бровари |
> | 22. | Півень Олена Володимирівна | м. Бровари |
> | 23. | Полякова Ганна Адольфівна | м. Бровари |
> | 24. | Потрясаєв Сергій Олексійович | м. Бровари |
> | 25. | Резнік Олександр Вікторович | м. Бровари |
> | 26. | Савчинська Вікторія Петрівна | м. Бровари |
> | 27. | Сімановський  Олександр Володимирович | м. Бровари |
> | 28. | Ткаченко Галина Григорівна | м. Бровари |
> | 29. | Трубачов Євгеній Геннадійович | м. Бровари |
> | 30. | Тютюнник Андрій Анатолійович | м. Бровари |
> | 31. | Чекмаз Олександр Миколайович | м. Бровари |
> | 32. | Чередніченко Євгеній Миколайович | м. Бровари |
> | 33. | Чернобай Марина Адольфівна | м. Бровари |
> | 34. | Чуняк Оксана Анатоліївна | м. Бровари |
> | 35. | Шибіко Катерина Михайлівна | м. Бровари |
> | 36. | Ячнік Андрій Сергійович | м. Бровари |
> 
>  

Зазначимо, що згідно з останніми соцдослідженнями рейтингів політичних партій, проведених перед місцевими виборами, ВО «Батьківщина» утримує друге місце з показником близько **12-13%**. Відповідно до даних цифр ВО «Батьківщина» може претендувати орієнтовно на 5-6 місць у новому складі Броварської міської ради.
