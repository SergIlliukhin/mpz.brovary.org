---
title: "Вдруге за літо броварські депутати зібрались на позачергову сесію міської ради"
date: 2015-07-20
author: 
  username: "komarovskyj"
  display_name: "Комаровський Олексій"
categories: 
  - "vlada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "malofiyenko"
  - "novini"
  - "podatki"
  - "sapozhko"
  - "sesiya-miskoyi-rady"
coverImage: "wp-content/uploads/2015/07/sesiya-56-4.jpg"
---

**Минулого тижня броварські депутати [вдруге за літо](https://mpz.brovary.org/anons-zavtra-na-pozachergovij-sesiyi-miskrada-vtemnu-vstanovlyuvatyme-mistsevi-podatky-ta-zbory/) зібрались на позачергову сесію - щоб знову затвердити місцеві податки і збори, а також ухвалити "технічне" рішення щодо реконструкції парку «Приозерний». Користуючись нагодою, 14 липня на засіданні міськради активні мешканці підняли свої наболілі питання -** **проблему підтоплення у місті та відсутність належних комунікацій у жителів району Радіопередавального центру. Нагадаємо, зовсім нещодавно у такому самому "терміновому" порядку міськрада [вносила](https://mpz.brovary.org/anons-zavtra-vnosytymut-zminy-byudzhetu-brovariv-na-2015-rik/) зміни до бюджету міста 23 червня.**

Під час обговорення першого проекту рішення - **_«_[Про встановлення місцевих податків і зборів, ставок земельного та акцизного податків на території Броварів](https://brovary.kiev.ua/r%D1%96shennya-m%D1%96sko%D1%97-radi-v%D1%96d-14072015-%E2%84%961489-56-06-pro-vstanovlennya-m%D1%96stsevikh-podatk%D1%96v-%D1%96-zbor%D1%96v-stavok)_»_** — найголовнішим питанням стало те, чому поправки до документу вносяться таким поспіхом, навіть позачергову сесію скликали, невже не можна було завчасно оприлюднити проект рішення, щоб депутати та громада могли повноцінно вивчити питання.

[![сесія 56 (34)](https://mpz.brovary.org/wp-content/uploads/2015/07/sesiya-56-34.jpg)](https://mpz.brovary.org/wp-content/uploads/2015/07/sesiya-56-34.jpg)

[![сесія 56 (30)](https://mpz.brovary.org/wp-content/uploads/2015/07/sesiya-56-30.jpg)](https://mpz.brovary.org/wp-content/uploads/2015/07/sesiya-56-30.jpg)

На це доповідач - начальник фінансового управління Броварської міської ради **Наталя Пастернак -** пояснила, що ухвалити поправки треба обов’язково до 15 липня, інакше з 1 січня 2016 року вони діяти не будуть. І хоч подібне рішення вже [приймали 30 січня цього року](https://brovary.kiev.ua/r%D1%96shennya-m%D1%96sko%D1%97-radi-v%D1%96d-30012015-%E2%84%961392-52-06-pro-vstanovlennya-m%D1%96stsevikh-podatk%D1%96v-%D1%96-zbor%D1%96v-stavok), за її словами, потрібно терміново знову це зробити. "Це по суті не новий документ, його не потрібно знову вивчати", - підкреслила вона.

[![сесія 56 (57)](https://mpz.brovary.org/wp-content/uploads/2015/07/sesiya-56-57.jpg)](https://mpz.brovary.org/wp-content/uploads/2015/07/sesiya-56-57.jpg)

Нагадаємо, що у Броварах база оподаткування об'єкта житлової нерухомості, зокрема, їх часток, що перебувають у власності фізичної особи платника податку, зменшується: а) для квартири (квартир) незалежно від їх кількості — на **80** кв. метрів. б) для житлового будинку/будинків незалежно від їх кількості — на **150** кв. метрів. в) для різних типів об'єктів житлової нерухомості, зокрема, їх часток (якщо у платника податку є одночасно у власності і квартира/квартири і житловий будинок/будинки) — на **230** кв. метрів.

**Повний відеозапис 56-ої сесії міськради від "Громадське. Бровари"**

<iframe src="https://www.youtube.com/embed/Fi-iKl4zy5Y" width="640" height="360" frameborder="0" allowfullscreen="allowfullscreen"></iframe>

Також під час обговорення проекту рішення депутати поцікавились, чому звільняються від оподаткування лише учасники АТО та їх сім'ї і жодним словом не згадуються учасники війни. «Не вийде так, що і про сьогоднішніх героїв з часом буде забуто так само, як і про ветеранів та ліквідаторів?» — запитав один із депутатів. На що головуючий Ігор Сапожко зазначив, що знижка для учасників бойових дій 75 % передбачена відповідним законом.

[![сесія 56 (22)](https://mpz.brovary.org/wp-content/uploads/2015/07/sesiya-56-22.jpg)](https://mpz.brovary.org/wp-content/uploads/2015/07/sesiya-56-22.jpg)

[![сесія 56 (27)](https://mpz.brovary.org/wp-content/uploads/2015/07/sesiya-56-27.jpg)](https://mpz.brovary.org/wp-content/uploads/2015/07/sesiya-56-27.jpg)

[![сесія 56 (19)](https://mpz.brovary.org/wp-content/uploads/2015/07/sesiya-56-19.jpg)](https://mpz.brovary.org/wp-content/uploads/2015/07/sesiya-56-19.jpg)

Зрештою депутати, яких у залі було не так вже й багато - 27 із 42 - одноголосно проголосували "за".

[![сесія 56 (64)](https://mpz.brovary.org/wp-content/uploads/2015/07/sesiya-56-64.jpg)](https://mpz.brovary.org/wp-content/uploads/2015/07/sesiya-56-64.jpg)

[![сесія 56 (10)](https://mpz.brovary.org/wp-content/uploads/2015/07/sesiya-56-10.jpg)](https://mpz.brovary.org/wp-content/uploads/2015/07/sesiya-56-10.jpg)

Друге питання порядку денного стосувалось передачі проектно-кошторисної документації відділу капітального будівництва з балансу на баланс комунального підприємства «Бровари-Благоустрій» незавершеного будівництвом об’єкту «Реконструкція парку «Приозерний» в м. Бровари I черга - Підвищення водозабезпеченості водойми» в сумі **211 307 грн** (без ПДВ). Рішення також ухвалили одноголосно.

[![сесія 56 (67)](https://mpz.brovary.org/wp-content/uploads/2015/07/sesiya-56-67.jpg)](https://mpz.brovary.org/wp-content/uploads/2015/07/sesiya-56-67.jpg)

[![сесія 56 (8)](https://mpz.brovary.org/wp-content/uploads/2015/07/sesiya-56-8.jpg)](https://mpz.brovary.org/wp-content/uploads/2015/07/sesiya-56-8.jpg)

Основні питання порядку денного депутати розглянули менше ніж за 20 хвилин, наступні півгодини їм довелось присвятити проблемам, які підняли активні мешканці. Зокрема у пункті «Різне» депутати та присутні гості обговорили три теми — підтоплення у місті, обважування на ринках міста та проблеми комунікацій мікрорайону біля Радіопередавального центру.

Спершу громадський активіст **Віктор Малофієнко** як голова оргкомітету громадських слухань на тему підтоплення старої частини міста вкотре загострив увагу на цій проблемі. Катастрофічний стан справ та повне ігнорування міською владою даною проблемою — два головні меседжі, які прозвучали у виступі активіста. За словами Віктора Васильовича, міська влада не надає громаді вичерпної інформації щодо ситуації з підтопленням, технічні проекти водовідведення потребують доопрацювання, а представники компетентних підрозділів Броварської міської ради, за словами доповідача, зовсім не орієнтуються в проблемі. «З 1982 року, по суті, нічого для вирішення проблеми не робиться!», — резюмував Малофієнко.

[![сесія 56 (101)](https://mpz.brovary.org/wp-content/uploads/2015/07/sesiya-56-101.jpg)](https://mpz.brovary.org/wp-content/uploads/2015/07/sesiya-56-101.jpg)

У підсумку мер Ігор Сапожко тут же дав розпорядження взяти заяву Віктора Васильовича та протокольні рішення громадських слухань до відома і розписати для вивчення і виконання відповідним підрозділам Броварської міської ради.

Ще одну тему порушив депутат **Юрій Чередник** — обважування продавцями покупців на ринках міста. За словамиобранця, зокрема, на центральному ринку «Нива» крадіжки (саме таку оцінку дав депутат явищу обважування) складають 10% торгівельних операцій. Практично з кожних 100 грн. продавці «нечесно» заробляють до 12 грн. Депутат та ще кілька його колег-однодумців запропонували проводити регулярні рейди по ринках, залучати до цього процесу ЗМІ, а на наступне засідання запросити директорів ринків (принаймні, «Ниви») та представників податкової інспекції.

[![сесія 56 (128)](https://mpz.brovary.org/wp-content/uploads/2015/07/sesiya-56-128.jpg)](https://mpz.brovary.org/wp-content/uploads/2015/07/sesiya-56-128.jpg)

Закінчилась позачергова сесія міської ради виступом мешканки району біля Радіопередавального центру. Центр уже припинив роботу, але необхідні комунікації для мешканців мікрорайону — вода, світло забезпечувались потужностями РПЦ. «На цьому об’єкті немає охорони, обслуговуючого персоналу, працює одна (!) людина, яка є сантехніком. При тому, що від шукачів металолому немає відбою», — бідкалась жінка. На звернення мешканців у влади постійно одна відповідь — немає коштів.

[![сесія 56 (146)](https://mpz.brovary.org/wp-content/uploads/2015/07/sesiya-56-146.jpg)](https://mpz.brovary.org/wp-content/uploads/2015/07/sesiya-56-146.jpg)

Дослухавши сповнений відчаю виступ,  голова Броварської міської ради Ігор Сапожко одразу ж дав протокольні доручення відповідним управлінням, відділам та комунальним підприємствам звернути увагу на цю проблему.

На цьому пленарне засідання 56-ої позачергової сесії Броварської міської ради завершилось. Наступна _-_ чергова - тепер уже [57-а за ліком, сесія Броварської міської ради](https://mpz.brovary.org/6-serpnya-vidbudetsya-56-a-chergova-sesiya-brovarskoyi-miskoyi-rady/) запланована на 6 серпня 2015 року на 14:00 у приміщенні малої зали броварського міськвиконкому (вул. Гагаріна, 15).

[![сесія 56 (4)](https://mpz.brovary.org/wp-content/uploads/2015/07/sesiya-56-4.jpg)](https://mpz.brovary.org/wp-content/uploads/2015/07/sesiya-56-4.jpg)

**Фото - Микола Кожемяко**
