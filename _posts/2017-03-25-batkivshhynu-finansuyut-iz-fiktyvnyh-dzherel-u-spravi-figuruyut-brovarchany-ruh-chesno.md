---
title: "«Батьківщину» фінансують із фіктивних джерел, у справі фігурують броварчани, - рух \"ЧЕСНО\""
date: 2017-03-25
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "batkivshhina"
  - "brovary"
  - "zlovzhyvannya"
  - "mahinatsiyi"
  - "novini"
  - "finansuvannya"
  - "chesno"
coverImage: "wp-content/uploads/2017/03/vo-batkivshhyna-prapor.jpg"
---

**Всеукраїнське об’єднання «Батьківщина» отримало від спонсорів 7,5 млн грн. Гроші нібито надійшли від найнижчих верств населення, а також від депутатів і навіть спостерігачів на виборах від Царьова і Королевської. Однак, насправді люди не в курсі про такі свої пожертви та стверджують, що партію не фінансували. Усі донори, яких вдалось віднайти, - з Київщини. Серед них є і броварчани. Зокрема, Олег Кищук, який очолює осередок «Батьківщини» та є депутатом Київоблради. Але і він не згадав про те, що здійснював якісь пожертви на партію. Такі свідчення [зібрали](http://www.pravda.com.ua/cdn/graphics/2017/03/batkivshhyna_hto_hovajetsja_za_sponsoramy_zi_stolychnyh_okolyc/) в Громадському русі «Чесно» у рамках перевірки, ініційованої Національним агентством із запобігання корупції.**

Як розповідають досліджувачі, кошти перераховували часто в один день і однаковими сумами. Причому, часто жертводавці - це безробітні, пенсіонери, медики, освітяни. Усі «звичайні люди» підтвердили, що не надавали пожертв партії «Батьківщина». Ба більше, люди переважно не знали про такі оборудки із їхніми персональними даними.

_Відео з перевірки "жертводавців" із Василькова та Глевахи_

<iframe src="https://www.youtube.com/embed/I4GKP1yg8nA" width="560" height="315" frameborder="0" allowfullscreen="allowfullscreen"></iframe>

На Броварщині знайшли не найбільше таких донорів, однак вони є. На інтерактивній карті активісти зазначили усіх спонсорів, яких їм удалося ідентифікувати. Серед них **9** із Броварів. Загальна сума внесків становить **270 тис. грн.**

[![](https://mpz.brovary.org/wp-content/uploads/2017/03/Screenshot_29.png)](https://mpz.brovary.org/wp-content/uploads/2017/03/Screenshot_29.png)

Увагу громадського руху «Чесно» привернув зокрема депутат Київської облради та очільник броварського районного осередку партії «Батьківщина» **Олег Кищук**. Він, зазначають активісти, фігурує у підслідній СБУ справі, пов’язаній із розтратою бюджетних коштів на фінансування партійних мітингів. Як указано в розслідуванні, політик перерахував «Батьківщині» **30 тис грн**.

\[caption id="attachment\_8079" align="aligncenter" width="600"\][![](https://mpz.brovary.org/wp-content/uploads/2012/09/Kishhuk.jpg)](https://mpz.brovary.org/wp-content/uploads/2012/09/Kishhuk.jpg) Олег Кищук\[/caption\]

Однак, як стверджує сам депутат, він не робив жодних внесків. «_Я? Ні! Взагалі ніяких_ (внесків не робив - прим. авт.)_… Це щось нове, чесно кажучи. Я навіть не знаю такого, це не жарт?__»_ \- зазначив Олег Кищук і попросив переслати йому інформацію про транзакції. Після цього повідомив: _«__Знаєте, можливо мій секретар або хтось це зробив, давайте я дізнаюсь, бо я не готовий відповідати просто зараз__»._

У русі «Чесно» вказують, що пожертви можуть бути здійснені лише особисто, через банк. Причому, так було і раніше. Про те, яким чином відбувались оборудки у «Батьківщині» у 2014 році, розповів колишній очільник броварської міської організації партії **Володимир Опалько**: «_Я вже майже 10 років у "Батьківщині" і майже на всіх виборах такі партійні діячі — голови, заступники, активістів ми набирали — вносили через банки добровільні пожертви. Це було не один раз, по 4 тисячі ми вносили, а на тих виборах у 2014 році, по-моєму, по 14 тисяч — я вже не пам'ятаю суму — ми вносили ці кошти. При чому багато людей, тому що вносили в межах виборчого фонду — я не знаю скільки там назбирувалося — нас не посвячували в загальні суми. Звичайно, вносили не свої кошти, нам їх давали готівкою, а ми їх вносили на рахунки… Це було і особисто за моєї фізичної участі в банку, але наскільки я чув від інших людей, що вони тільки краєм вуха чули, що їх тільки паспортні дані використовували. Їх навіть не посвячували у ці справи__»._

\[caption id="attachment\_68175" align="aligncenter" width="600"\][![](https://mpz.brovary.org/wp-content/uploads/2017/03/Volodymyr-Opalko-1.jpg)](https://mpz.brovary.org/wp-content/uploads/2017/03/Volodymyr-Opalko-1.jpg) Володимир Опалько\[/caption\]

Ще одна вагома особа із Броварів, яка нібито пожертвувала «Батьківщині» **18,35 тис грн**, - це соратниця Олега Кищука, заступниця голови Броварської райради **Анна Гоголіна**. При тому, що згідно із [декларацією](https://public.nazk.gov.ua/declaration/9b168bf8-c58d-4d4a-8683-cdec3da7d20e) за 2015 рік вона заробила лише 6 782 гривні. У декларації за 2014 рік йдеться про те, що заробляв взагалі лише її чоловік. Та й той лише 2200 грн. Сама Гоголіна на момент виборів була безробітна.

Однак і вона не підтвердила перерахування такої суми на користь своєї партії. Втім, пані підтвердила, що таки робила пожертви. Скільки точно, не пам’ятає: «_Я особисто? В якомусь році перераховувала, но я не пам'ятаю, чи в 2016 чи в 2015-му… Ну я не знаю, напевно, тисяч 30 за рік в сукупності__»._ Щодо походження коштів каже: _"Ну я ж не студент!.. У мене офіційна є зарплата, зараз я заповню декларацію і ви подивитеся, скільки я заробила в цьому році"._

\[caption id="attachment\_68192" align="aligncenter" width="600"\][![](https://mpz.brovary.org/wp-content/uploads/2017/03/anna-gogolina.jpg)](https://mpz.brovary.org/wp-content/uploads/2017/03/anna-gogolina.jpg) Анна Гоголіна, фото з особистої сторінки на Фейсбуку\[/caption\]

У найвищому керівництві ВО «Батьківщина», зазначають активісти: чи то по-серйозному вірять, чи то удають, ніби вірять, що є свідомі пенсіонери, яким не шкода навіть 20 тис грн для партії, яку люблять. Заступник голови фракції «Батьківщини» у Верховній Раді України **Сергій Соболєв** розповів: «_Я нічому тут не здивуюсь… У Запорізькій області інвалід-пенсіонер прийшов в партійний офіс, сказав, що готовий віддати 20 000 на фінансування партії, оскільки він вважає, що це його політична сила… Це не залежить від того, людина інвалід або ще хтось. Є різні люди — вони можуть абсолютно нормально так само, наприклад, і по бізнесу. З кимось ти ведеш переговори, просиш 5 копійок і він зажимає, хоча може дати умовно 500 тисяч. А з іншого боку, може прийти підприємець найдрібніший і каже, що «ребята, ви мені до вподоби, я готовий допомогати, чим я можу допомогти?__»_

Про те, як саме можуть відбуватися махінації, активісти «Чесно» поцікавилися в експерта Інституту політичної освіти **Олександра Солонтая**. Експерт розповів, що ця проблема є типовою для партій і виборчих штабів: «_В обидвох випадках центр передає завдання і гроші місцевим осередкам. Може гроші не передавати, а просто ставити фінансову планку. А місцеві організації — вони беруть старі дані людей, які тим чи іншим чином були пов'язані з партією раніше_ (члени, прихильники, спостерігачі, члени ДВК та ТВК, агітатори тощо)_. Часто це люди, які вже втратили зв'язок з партією 3-5 років тому. Насправді схема стара. Їй років 15. Беруть дані паспортів, коди, адреси, які зберігаються в секретаріатах та виконкомах партії і навіть людей не ставлять до відома. Щоб виправити цю проблему запущені прозорі механізми НАЗК. На виборах ця ж практика поширена під час наповнення передвиборчих фондів, просто це питання ще так детально не вивчалося, як фінансування партій__»._

[![](https://mpz.brovary.org/wp-content/uploads/2015/07/solontaj.jpg)](https://mpz.brovary.org/wp-content/uploads/2015/07/solontaj.jpg)

Тим часом, у русі «Чесно» повідомляють: їм стало відомо, що НАЗК проводить перевірку в офісі «Батьківщини». Встановлюють, чи законно використовують державні кошти та отримання надходжень від фізичних осіб.

Загалом, як зазначають активісти руху, ВО «Батьківщина» надало найбільше пожертв у порівнянні з іншими партіями – **7,5 млн грн.** Наприклад, «Самопоміч», яка посідає друге місце за рівнем «народного фінансування», отримала лише 1,2 млн. грн. Розслідувачі нагадують: у 2016 році парламентські партії отримали вперше бюджетне фінансування. «Батьківщина» отримала **14 млн грн.** Тепер партії загрожує припинення держфінансування.
