---
title: "Сьогодні молодь проведе обговорення неформальної освіти у Броварах"
date: 2016-02-11
categories: 
  - "novyny"
tags: 
  - "zustrich"
  - "molod"
  - "novini"
  - "obgovorennya"
---

**Небайдужу броварську молодь запрошують обговорити питання неформальної освіти. Зустріч відбудеться сьогодні, 11 лютого, о 17:00 у шаховому клубі по бульв. Незалежності, 2. Про це у групі "Бровари" на Фейсбуку [повідомила](https://www.facebook.com/groups/brovary/permalink/1191114060918558/) голова секретаріату Молоді Демократичного альянсу Марина Олійник.**

Як [зазначено](https://www.facebook.com/events/1540558362904385/) у відповідній події на Фейсбуку, обговорення за напрямком "Неформальна освіта" відбудеться в рамках розроблення міської програми розвитку молоді на 2016-2020 роки.

Марія Олійник вказує, що в активістів вже є напрацювання щодо правок до програми. З її слів, учора відбулися збори представників усіх діючих молодіжних громадських організацій міста, а саме: "Соколу", "ОНУМ", "Молоді Самопомочі" та "Молоді Демократичного Альянсу".

Нагадаємо, що 5 лютого у стінах міськради [провели](https://mpz.brovary.org/brovarska-molod-na-odyn-den-peretvoryly-miskradu-u-world-cafe/) круглий стіл на тему «Механізм та координація дій з питань реалізації молодіжної політики у місті Бровари». На заході були присутні представники численних молодіжних організацій Броварів.
