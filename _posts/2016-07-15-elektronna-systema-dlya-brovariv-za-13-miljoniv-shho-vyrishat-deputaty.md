---
title: "Електронна система для Броварів за 13 мільйонів - що вирішать депутати?"
date: 2016-07-15
author: 
  username: "tatuuum"
  display_name: "Тетяна Панкратьєва"
categories: 
  - "vlada"
  - "novyny"
tags: 
  - "medstar"
  - "i-brovary"
  - "brovary"
  - "vibir-redaktsiyi"
  - "novini"
  - "prezentatsiya"
  - "proekt-rishennya"
  - "tetyana-krilova"
coverImage: "wp-content/uploads/2016/07/I-Brovary-1.jpg"
---

**Можливості єдиної інформаційної платформи, яка може об'єднати безліч компонентів, від введення електронної медичної картки паціента до обліку транспортних пільг, презентували [вчора](https://mpz.brovary.org/anons-14-lypnya-prezentuvatymut-munitsypalnu-systemu-i-brovary/), 14 липня, броварським депутатам. Ідею депутати та головні лікарі Броварів сприйняли схвально, але зауважили на "ціну питання" у 13 мільйонів гривень і вирішили до сесії вивчити це питання більш детально та допрацювати.**

Нагадаємо, на наступній сесії міськради, 4 серпня, депутати розглядатимуть [проект рішення](https://docs.brovary.org/p38438/07.07.2016) "Про затвердження міської програми «Впровадження інформаційної системи управління та аналізу [«Муніципальна інформаційна система «І – Б Р О В А Р И»](https://onedrive.live.com/view.aspx?resid=72571393D4771099!7783&ithint=file%2cdocx&app=Word&authkey=!AG5M4d1BvhKRuEA) на 2016 – 2018 р.р.". Ініціатором проекту стала депутатка **Тетяна Крилова** (фракція "Самопоміч").

[![І-Бровари (4)](https://mpz.brovary.org/wp-content/uploads/2016/07/I-Brovary-4.jpg)](https://mpz.brovary.org/wp-content/uploads/2016/07/I-Brovary-4.jpg)

За словами Тетяни, вона вже півтора роки займається питаннями медицини, а останні півроку, у статусі народної обранки, присвятила багато часу пошуку та впровадженню системи, яка б дозволила осучаснити та електронізувати процеси в медичних закладах нашого міста. Черги в поліклініках за талончиками, ведення документації в паперовому вигляді, неможливість зручно он-лайн записати на прийом до лікаря або отримати доступ до даних власної медичної картки і таке інше - всі ці проблеми мала би вирішити інформаційна система.

[![І-Бровари (2)](https://mpz.brovary.org/wp-content/uploads/2016/07/I-Brovary-2.jpg)](https://mpz.brovary.org/wp-content/uploads/2016/07/I-Brovary-2.jpg)

Однак презентатор, що демонстрував здатності системи, зазначив, що вона надає можливості значно ширші, ніж лише створення "електронної медичної картки броварчанина". Як розповів директор фірми [MEDSTAR](https://med-star.com.ua/) **Сергій Куцевляк**, програма складається з багатьох модулів, і замовник може обрати будь-яку конфігурацію.

\[caption id="attachment\_58483" align="aligncenter" width="600"\][![І-Бровари (10)](https://mpz.brovary.org/wp-content/uploads/2016/07/I-Brovary-10.jpg)](https://mpz.brovary.org/wp-content/uploads/2016/07/I-Brovary-10.jpg) Сергій Куцевляк\[/caption\]

В даному випадку було вирішено запровадити не лише **медичний** **компонент** (блоки "ПМСД" (для амбулаторій міста), "Лікарня" (для БЦРЛ) та "Лікобіг" (для обліку обігу лікарських засобів)), а й ввести **облік пільг** у маршрутках та **контроль за відвідуванням шкіл** міста. Також **веб-портал Муніципальної інформаційної системи "І-Бровари"** дозволяє створити "особистий кабінет броварчанина", тож люди зможуть:

- отримувати витяги з реєстрів та інші довідки;
- контролювати податкові та комунальні платежі;
- мати зворотній зв’язок з органами влади;
- отримати систематизовані медичні дані в єдиному електронному архіві;
- мати доступ до особистої медичної інформації;
- мати доступ до інформації по наявності пільгових лік;
- записуватися на прийом до лікаря;
- вести персональний облік отриманих пільг та виплат;
- користуватися механізмом монетизації пільг за регіональними програмами;
- бути проінформовані про нові програми допомоги та зміни в існуючих;
- отримувати спеціальні знижки, купони та бонуси.

> Опублікована Тетяною Криловою [презентація](https://www.facebook.com/tanja.bavina/posts/10208567441676882?pnref=story) та [кошторис](https://www.facebook.com/tanja.bavina/posts/10208571250052089?pnref=story) програми.

[![І-Бровари (9)](https://mpz.brovary.org/wp-content/uploads/2016/07/I-Brovary-9.jpg)](https://mpz.brovary.org/wp-content/uploads/2016/07/I-Brovary-9.jpg)

Ще до початку виступу пана Куцевляка свою думку оголосили головні лікарі Броварів - пан **Кравцов** (амбулаторії міста) та пан **Багнюк** (БЦРЛ). Вони обидва схвально висловилися щодо введення електронізації та інформатизації в їхню роботу, мовляв, все одно скоро до цього дійдемо, то краще почати раніше. Також акцентували увагу на тому, що в такій системі краще одразу поєднувати обидві ланки медицини: первинну (амбулаторії) та вторинну (БЦРЛ), згадали і про розповсюдження системи на район (адже броварська лікарня має статус міськрайонної). Електронізацію потрібно впроваджувати - такий був вердикт медиків.

\[caption id="attachment\_58479" align="aligncenter" width="600"\][![І-Бровари (6)](https://mpz.brovary.org/wp-content/uploads/2016/07/I-Brovary-6.jpg)](https://mpz.brovary.org/wp-content/uploads/2016/07/I-Brovary-6.jpg) Ігор Кравцов, головний лікар Броварського медичного центру первинної медико-санітарної допомоги\[/caption\]

\[caption id="attachment\_58480" align="aligncenter" width="600"\][![І-Бровари (7)](https://mpz.brovary.org/wp-content/uploads/2016/07/I-Brovary-7.jpg)](https://mpz.brovary.org/wp-content/uploads/2016/07/I-Brovary-7.jpg) Валентин Багнюк, головний лікар Броварської центральної районної лікарні\[/caption\]

Медичний компонент програми розрахований задовольнити потреби троьох ключових елементів системи: паціента, лікаря та керівництва медзакладу. За словами Сергія Куцевляка, продукт їхньої фірми впроваджено в декількох містах (Київ, Херсон, Дніпро, Кременчук, Бориспіль тощо), як у державних, так і приватних закладах. Розширену версію, веб-портал, має Державна служба України з лікарських засобів та контролю за наркотиками.

[![13627133_10208567435356724_7895898620417771469_n](https://mpz.brovary.org/wp-content/uploads/2016/07/13627133_10208567435356724_7895898620417771469_n.jpg)](https://mpz.brovary.org/wp-content/uploads/2016/07/13627133_10208567435356724_7895898620417771469_n.jpg)

[![13669158_10208567435436726_5551769710506890165_n](https://mpz.brovary.org/wp-content/uploads/2016/07/13669158_10208567435436726_5551769710506890165_n.jpg)](https://mpz.brovary.org/wp-content/uploads/2016/07/13669158_10208567435436726_5551769710506890165_n.jpg)

Після презентації у присутніх питань майже не виникло, лише секретар міськради **Петро Бабич** запитав про безпеку даних. Сергій Куцевляк запевнив, що система захищена та сертифікована належним чином.

[![І-Бровари (18)](https://mpz.brovary.org/wp-content/uploads/2016/07/I-Brovary-18.jpg)](https://mpz.brovary.org/wp-content/uploads/2016/07/I-Brovary-18.jpg)

Багато питань виникло лише у депутатки **Аліни Дяченко**, вона зазначила, що сама ідея впровадження електронної системи чудова, сучасна і на часі, але акцентувала увагу на коштах, які пропонується витратити на впровадження програми (**13 млн** на три роки, з них **3 млн 600 тис** на першому етапі).

\[caption id="attachment\_58492" align="aligncenter" width="600"\][![І-Бровари](https://mpz.brovary.org/wp-content/uploads/2016/07/I-Brovary.jpg)](https://mpz.brovary.org/wp-content/uploads/2016/07/I-Brovary.jpg) Аліна Дяченко\[/caption\]

_"Це великі кошти для міста,_ - зауважила депутатка. - _А щодо муніципального компоненту, створення порталу та особистого кабінету броварчанина, то є багато фірм, які зроблять те ж саме, але за менші кошти. Той же [Kitsoft](https://mpz.brovary.org/u-brovarskoyi-miskoyi-rady-bude-novyj-sajt-za-200-tys-grn/) робить офіційний веб-сайт міста за **200 тисяч гривень,** і там буде схожий функціонал"._ Основні претензії пані Дяченко були до того, що програма була не обговорена, виконавець вже визначений, всі закупівлі, що планується робити в межах виконання програми, є допороговими, тобто проходитимуть без тендерів і без використання системи "Прозорро", що створює простір для корупції, - а проект рішення вже поданий на сесію.

[![13669017_10208567436916763_5825911706437973472_n](https://mpz.brovary.org/wp-content/uploads/2016/07/13669017_10208567436916763_5825911706437973472_n.jpg)](https://mpz.brovary.org/wp-content/uploads/2016/07/13669017_10208567436916763_5825911706437973472_n.jpg)

[![13728995_10208567437236771_5132749331091918061_n](https://mpz.brovary.org/wp-content/uploads/2016/07/13728995_10208567437236771_5132749331091918061_n.jpg)](https://mpz.brovary.org/wp-content/uploads/2016/07/13728995_10208567437236771_5132749331091918061_n.jpg)

Представник комерційної фірми пан Куцевлюк та пані Крилова, ініціатор проекту, запевнили, що корупційних дій тут немає, і вони готові до відкритої процедури, залучення конкурентів та коректування програми. Хоча Сергій Куцевляк помітив, що більш відповідального та кращого виконавця на ринку України годі й шукати. _"Ця програма не є дорогою,_ - також вважає Тетяна Крилова, - _я витратила багату часу, досліджувала питання, їздила Україною, порівнювала з тим, як це працює в інших містах і за які кошти впроваджено"._

\[caption id="attachment\_58486" align="aligncenter" width="600"\][![І-Бровари (13)](https://mpz.brovary.org/wp-content/uploads/2016/07/I-Brovary-13.jpg)](https://mpz.brovary.org/wp-content/uploads/2016/07/I-Brovary-13.jpg) Тетяна Крилова\[/caption\]

Зрештою вирішили зібратися до засідання сесії та обговорити питання більш детально. Представник фірми обіцяв представити інші цифри, зокрема виокремити лише медичний компонент програми. Що зрештою оберуть депутати? Яке рішення приймуть? Чи зможуть переробити програму? Чи розглянуть альтернативні проекти інших фірм? А може затвердять як є? До сесії залишилося лише 20 днів.

**Фото - Катерина Мамайсур-Негода**
