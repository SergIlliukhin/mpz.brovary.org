---
title: "Хто викидає сміття на узбіччя біля Броварів? Фото й імена правопорушників"
date: 2012-08-14
author: 
  username: "pravoZnaty"
  display_name: "Маєш право знати"
tags: 
  - "irina-fedoriv"
  - "brovary"
  - "velika-dimerka"
  - "vibir-redaktsiyi"
  - "novini"
  - "smittya"
  - "foto"
---

[![](https://mpz.brovary.org/wp-content/uploads/2012/08/5ec81-00495900000000000000000000.jpg)](https://mpz.brovary.org/wp-content/uploads/2012/08/5ec81-00495900000000000000000000.jpg)Вчора депутатка селищної ради смт. Коцюбинське та журналістка телеканалу "СТБ" [Ірина Федорів](http://blogs.pravda.com.ua/authors/fedoriv/) у своєму блозі на "Українській правді" опублікувала матеріал з фотографіями осіб, які викидають сміття на узбіччя дороги неподалік від Броварів.  Ці фото їй надала група активістів з Броварів, яка із засідки зробила знімки для подальшого оприлюднення та присоромлення порушників. Наприкінці статті пані Ірина закликає максимально поширити цю інформацію, адже "країна повинна знати своїх "героїв".  Зважаючи на суспільну вагу та актуальність даного матеріалу, команда "Маєш право знати" вирішила передрукувати даний матеріал із [посиланням на першоджерело](http://blogs.pravda.com.ua/authors/fedoriv/5028d558d4b2c/).

**Хто викидає сміття на узбіччя? Фото й імена правопорушників**

До редакції звернулася група активістів з Броварів, які із засідки сфотографували тих, хто викидає на узбіччя сміття.

Завдяки інформації, отриманій під час розслідування цього конкретного випадку, стали відомі прізвища тих, хто їздить на дорогих авто і вважає зупинку громадського транспорту сміттєбаком.

Одним з них виявився **Олександр Михайлович Бельцер 1967** року народження. Завдяки Інтернету, який вивів на слід Бельцера (керівник представництва [ТОВ "Єврохіт"](http://vtsgroup.com/) з ним вдалося зв'язатись і переговорити.

"Я вважав, що це організоване місце для збору сміття. Там не видно зупинки. Стоїть сміття, обережно запаковане в поліетиленові пакети, які вивозять дачники. В дачному кооперативі проблема – немає вивозу сміття," – розповідає власник сфотографованої іномарки Олександр Бельцер.

[![](https://mpz.brovary.org/wp-content/uploads/2012/08/de778-0049500000000000000000.jpg)](https://mpz.brovary.org/wp-content/uploads/2012/08/de778-0049500000000000000000.jpg)

Оголошення про штраф, яке значно менше за зупинку, водій, звісно, теж не помітив. Обережно загорнутим в поліетилен сміттям пан Бельцер вважає, очевидно, старий диван.

(А ми ще не перестаємо дивуватись, коли політики говорять неправду).

За словами Бельцера, офіційно він не звертався як громадянин, щоб вирішити цю проблему свого дачного кооперативу – сам тут, каже, буває вкрай рідко.

Він стверджує, що ніколи не смітить на чистих узбіччях і вчить не смітити своїх дітей.

"Тепер знатиму, що там не можна викидати, й буду возити сміття в Київ," – говорить він.

Інших, на жаль, так швидко розшукати не вдалось. Якщо хтось впізнає водія й знає, чим він займається – пишіть в коментарі. Ми перевіримо і додамо інформацію.

Власник іншого авто, за інформацією джерел, **Вячеслав Арнольдович Люстерник 1962 року** народження.

[![](https://mpz.brovary.org/wp-content/uploads/2012/08/5ec81-00495900000000000000000000.jpg "5ec81-00495900000000000000000000")](https://mpz.brovary.org/wp-content/uploads/2012/08/5ec81-00495900000000000000000000.jpg)

Власник цього авто – **Олексій Володимиролвич Давиденко 1978 року народження.**

[![](https://mpz.brovary.org/wp-content/uploads/2012/08/db893-005322000000000000000000000000000.jpg)](https://mpz.brovary.org/wp-content/uploads/2012/08/db893-005322000000000000000000000000000.jpg)

Наступним зафільмували машину **Олександра Івановича Ткаліча 1960 року народження.**

[![](https://mpz.brovary.org/wp-content/uploads/2012/08/0721d-006555000000000000000.jpg)](https://mpz.brovary.org/wp-content/uploads/2012/08/0721d-006555000000000000000.jpg)

Темно-синьою SUZUKI володіє **Євген Іванович Романов 1959 року народження.**

[![](https://mpz.brovary.org/wp-content/uploads/2012/08/c1699-0038470000000000000000000000000000.jpg)](https://mpz.brovary.org/wp-content/uploads/2012/08/c1699-0038470000000000000000000000000000.jpg)

Замикає фотосесію людей сьогодні **Дмитро Вікторович Кочет.**

[![](https://mpz.brovary.org/wp-content/uploads/2012/08/c8bc8-0000970000000000000000000000000000.jpg)](https://mpz.brovary.org/wp-content/uploads/2012/08/c8bc8-0000970000000000000000000000000000.jpg)

Свого часу редакція "Української правди" [опублікувала фотографію](http://kyiv.pravda.com.ua/columns/4e258acb4e4ef/) коцюбинчанина Віталія Вінниченка з його іномаркою, з якої він вийшов і викинув сміття на узбіччя.

Результат не змусив себе чекати. На виїзді з селища по вулиці Робітничій у нас тепер чисто-чисто.

Хочеться вірити, що біля зупинки Велика Димерка теж буде чисто. І не лише там. Мешканцям Броварського району пощастило. Вони мають небайдужих і свідомих громадян.

Шановні читачі, я пропоную всім фотографувати подібні інциденти й обов'язково публікувати, де тільки можна й писати прізвища, щоб горе-герої гуглились довіку й дійсно навчили своїх дітей і внуків так не робити.

В смітті на дорогах винна не держава, не політики, а конкретні люди. Це ганебне явище, з яким теж треба боротися.

Дякуємо за чисті узбіччя.:)

P.S. Прохання всім поширити цю інформацію максимально в соцмережах. Країна повинна знати своїх "героїв".

Інші їм подібні, яким пощастило сьогодні більше й вони не зазнали публічності, хай подумають перед тим, як викидати пакети зі сміттям у непризначених для того місцях. В країні майже у кожного є телефон з відеокамерою.
