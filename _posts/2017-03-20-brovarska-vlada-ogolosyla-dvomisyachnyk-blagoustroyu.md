---
title: "Броварська влада оголосила двомісячник благоустрою"
date: 2017-03-20
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "novini"
  - "pribirannya"
  - "remont"
  - "smittya"
  - "subotnik"
  - "upravlinnya-zhkg"
---

**Міська влада об’явила про проведення весняного двомісячника благоустрою. Серед іншого планують провести акцію "Посади своє дерево" та "Зробимо Україну чистою" 29 квітня. Про це зазначено в оприлюдненому [розпорядженні](http://brovary-rada.gov.ua/documents/26903.html) міського голови на офіційному сайті Броварської міської ради.**

Захід оголошено у зв'язку з розпорядженням голови КОДА **Олександра Горгана** щодо проведення двомісячника благоустрою в Київській області. У Броварах весняний двомісячник оголошено у період **з 13 березня по 13 травня** 2017 року.

Як зазначено у документі, з метою поліпшення рівня благоустрою міста та створення сприятливих умов для життєдіяльності населення, спеціальний відділ контролю за станом благоустрою та зовнішнім дизайном міста та управління ЖКГ буде організовувати весняні толоки із залученням широких верств населення, громадськості, учнівської та студентської молоді.

Керівників організацій всіх форм власності та власників житлових і нежитлових приміщень місцева влада запрошує взяти активну участь у проведені двомісячника благоустрою та організації роботи в межах прилеглих територій:

- з проведення ремонту покриття доріг, шляхопроводів, переходів, тротуарів, технічних засобів регулювання дорожнього руху, зовнішнього освітлення, павільйонів очікування на зупинках пасажирського транспорту;
- з приведення в належний санітарний та естетичний стан прибудинкових територій, дитячих, спортивних та господарських майданчиків, місць вигулу домашніх тварин, під’їзних шляхів та зелених зон на прилеглих територіях, територіях шкіл та дитячих садків;
- із заміни, встановлення та ремонту контейнерів для сміття;
- з проведення ремонту огорож, вхідних дверей в під’їздах житлових будинків, козирків, лавочок, скління віконних рам та ін.;
-  із забезпечення належного технічного стану, наявності та (або) заміні інформаційних показників (показники назв вулиць, будинків, під’їздів);
- з приведення в належний санітарний та естетичний стан парків, скверів, алей;
- з проведення влаштування газонів, формовочної обрізки дерев та кущів;
- з проведення озеленення, благоустрою прилеглих територій до підприємств, установ та організацій;
- з санітарної очистки вулиць, прибирання та вивозу ґрунтових наносів;
- з проведення очистки від сміття та металобрухту лісосмуг уздовж доріг; зі звільненням територій загального користування від будівельних матеріалів;
- з ліквідації стихійних сміттєзвалищ;
- з проведення санітарної очистки міських кладовищ, ремонту пам’ятників, обелісків, меморіальних дощок, братських та одиноких могил, місць почесних поховань;
- з очищення водних джерел;
- із проведенням, у рамках двомісячника благоустрою **29 квітня** акції «Посади своє дерево» та «Зробимо Україну чистою».

Нагадаємо, що броварські місцеві активісти та мешканці Броварів два роки поспіль [підтримували](https://mpz.brovary.org/velykyj-subotnyk-brovarchany-zibraly-2000-mishkiv-smittya/) всеукраїнську акцію «Зробимо Україну чистою!» або «Let’s do it, Ukraine!», координатором якої в нашому місті є місцевий депутат **Андрій Саук**. В минулому році на прибирання вийшло близько двох сотень людей, які працювали відразу на шести локаціях в Броварах
