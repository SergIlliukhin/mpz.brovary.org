---
title: "Броварська влада зігнала бюджетників на «антифашистський» мітинг"
date: 2013-05-16
author: 
  username: "kachor"
  display_name: "Андрій Качор"
tags: 
  - "bagmut"
  - "kuznetsov"
  - "novini"
  - "sapozhko"
  - "fashisti"
---

[![image0018](https://mpz.brovary.org/wp-content/uploads/2013/05/image0018.jpg)](https://mpz.brovary.org/wp-content/uploads/2013/05/image0018.jpg)В середині дня 15 травня броварська влада почала зганяти працівників бюджетної сфери для участі в «антифашистському» мітингу. Даний захід відбувся в м. Українка під егідою Партії регіонів та влади Київської області. Аналогічні заходи із залученням бюджетників у робочий час відбулись по всій країні. Головний «антифашистський» марш влада планує організувати в Києві 18 травня як противагу загальноукраїнській акції опозиції «Вставай, Україно!», котра відбудеться того ж дня.

<iframe src="http://www.youtube.com/embed/DgF-e8bSQrU" height="315" width="420" allowfullscreen frameborder="0"></iframe>

Примусовим збором бюджетників у Броварах керувала начальниця місцевого відділу культури, депутатка від партії регіонів **Наталія Багмут.** Також в процесі організації броварської "антифашистської" делегації був помічений керуючий справами виконкому **Костянтин Кузнєцов.** Люди, яких в добровільно-примусовому порядку зігнали до будівлі міської ради не повідомили, куди та навіщо їх повезуть: бюджетники вважали, що їдуть на "святкування Дня перемоги" Для перевезення людей з маршрутів зняли громадський транспорт, а також використали муніципальні автобуси з політичною рекламою міського голови Ігоря Сапожка. Загалом було задіяно понад десять автобусів, котрі близько 14:00 в супроводі ДАІ організованою колоною виїхали з-під будівлі міської ради.
