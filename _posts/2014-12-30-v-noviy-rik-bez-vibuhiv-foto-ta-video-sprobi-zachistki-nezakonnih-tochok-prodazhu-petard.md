---
title: "В Новий рік – без вибухів. ФОТО та ВІДЕО спроби «зачистки» незаконних точок продажу петард"
date: 2014-12-30
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "vibuhi"
  - "novini"
  - "pirotehnika"
  - "petardi"
  - "porushennya"
  - "reyd"
  - "salyuti"
---

**[![IMG_0921](https://mpz.brovary.org/wp-content/uploads/2014/12/IMG_0921.jpg)](https://mpz.brovary.org/wp-content/uploads/2014/12/IMG_0921.jpg)По обіді 30 грудня, за день до початку масових гулянь з нагоди Нового року, активісти «Народного контролю» спільно з журналістами «Маєш право знати» та представниками громадського формування «Правопорядок» здійснили рейд Броварами з метою виявити та припинити діяльність незаконних точок продажу піротехніки.**

Поштовхом для здійснення такого рейду стали як численні скарги броварчан на постійні канонади в дворах будинків, так і крик душі однієї з переселенок з Донбасу, **Олени Федюкіної**, що вона опублікувала [в групі «Бровари» на Фейсбуці.](https://www.facebook.com/groups/brovary/permalink/956184021078231/) У своєму дописі Тетяна закликає броварчан не гратися надмірно піротехнікою, адже постійні звуки вибухів повертають цих людей – а особливо дітей - в часи війни, з якої вони щойно врятувались та знайшли прихисток в нашому місті. Окрім того, що під час фактичного військового стану подібні забавки виглядають як мінімум недоречно, сьогодні це є ще й порушенням обмежень, встановлених як місцевими органами влади, так і українським законодавством. Зокрема, що стосується стихійного продажу піротехніки прямо на вулиці, як то кажуть «з рук».

Аби спробувати «накрити мокрим рядном» відразу кілька незаконних точок продажу, активісти разом з нашими журналістами проїхались містом у пошуках продавців петард. Лише за півгодини кружляння масивом нами було виявлено 4 таких місця, зокрема біля бювету на вул. Короленка.

[![IMG_0864===](https://mpz.brovary.org/wp-content/uploads/2014/12/IMG_0864.jpg)](https://mpz.brovary.org/wp-content/uploads/2014/12/IMG_0864.jpg)

[![IMG_0883](https://mpz.brovary.org/wp-content/uploads/2014/12/IMG_0883.jpg)](https://mpz.brovary.org/wp-content/uploads/2014/12/IMG_0883.jpg)

Навпроти магазину «Тандем» на бульварі Незалежності.

[![IMG_0899](https://mpz.brovary.org/wp-content/uploads/2014/12/IMG_0899.jpg)](https://mpz.brovary.org/wp-content/uploads/2014/12/IMG_0899.jpg)

[![IMG_0896](https://mpz.brovary.org/wp-content/uploads/2014/12/IMG_08961.jpg)](https://mpz.brovary.org/wp-content/uploads/2014/12/IMG_08961.jpg)

Та дві точки на ринку «Нива» що на вул. Воззєднання.

[![IMG_0910](https://mpz.brovary.org/wp-content/uploads/2014/12/IMG_0910.jpg)](https://mpz.brovary.org/wp-content/uploads/2014/12/IMG_0910.jpg)

[![IMG_0921](https://mpz.brovary.org/wp-content/uploads/2014/12/IMG_09211.jpg)](https://mpz.brovary.org/wp-content/uploads/2014/12/IMG_09211.jpg)

Приєднавши до нашого екіпажу ще й хлопців з ГО «Правопорядок», ми навідались спершу на точку біля бювету на вулиці Короленка. Однак на диво, лоток з петардами та салютами стояв без господаря:  незадовго до нашої появи продавець безслідно зник. Ми прочекали хазяїна незаконної продукції близько 30 хвилин, однак він так і не з'явився. Зате встиг прибути на місце дільничний міліціонер, разом з яким активісти вилучили усю піротехніку та обладнання для її продажу і передали все це «добро» правоохоронцям в міськвідділ міліції.

<iframe src="//www.youtube.com/embed/aKbMbPwxvXQ" width="640" height="360" frameborder="0" allowfullscreen="allowfullscreen"></iframe>

За тим активісти поїхали по наступним виявленим точкам, однак на превеликий жаль серед броварських продавців незаконної піротехніки вже пройшов «шухер»: довідавшись про стихійний громадський рейд, усі точки незаконного продажу петард були згорнуті з блискавичною швидкістю.

І хоч нам не вдалось вилучити всю продукцію в усіх виявлених місцях незаконної реалізації, сподіваємось, що за ці кілька годин броварчани придбали значно менше піротехніки, ніж могли б. Можливо, це збереже нерви не однієї родини, що вимушено переїхала в Бровари тікаючи від війни, а може й врятує чергового юного розбишаку від травм, спричинених неякісною піротехнікою.

Водночас ще раз наголошуємо: при виявленні стихійної точки продажу піротехніки в нашому місті, знайте - це незаконно. За даними фактами звертайтесь до чергової  частини броварського міськвідділку за телефонами (04594) 5-34-04, 4-04-80 або 102.
