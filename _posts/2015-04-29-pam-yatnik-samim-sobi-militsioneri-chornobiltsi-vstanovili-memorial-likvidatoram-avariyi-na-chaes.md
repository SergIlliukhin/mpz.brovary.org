---
title: "Пам'ятник самим собі: міліціонери-чорнобильці встановили меморіал ліквідаторам аварії на ЧАЕС"
date: 2015-04-29
author: 
  username: "yschenko"
  display_name: "Ірина Ющенко"
categories: 
  - "brovary"
tags: 
  - "brovary"
  - "vibir-redaktsiyi"
  - "likvidatori-avariyi-na-chaes"
  - "militsioneri-likvidatori"
  - "mikola-klimenko"
  - "novini"
  - "pavlo-rizanenko"
  - "chornobiltsi"
---

**_![3 міліціонери-чорнобильці](https://mpz.brovary.org/wp-content/uploads/2015/04/310.jpg)_26 квітня з нагоди** **29-ї річниці трагедії на Чорнобильській АЕС біля броварського відділку міліції урочисто відкрили пам’ятник працівникам органів внутрішніх справ Броварщини – ліквідаторам аварії. Як кажуть міліціонери-чорнобильці, цей меморіал вони встановили самі собі:** **на знак пошани живим, котрі брали участь в ліквідації наслідків аварії, та вшанування пам’яті тих, кого вже немає серед живих.**

Грубі порушення правил експлуатації АЕС, помилка оператора під час випробувань 4-го енергоблоку, неправильно спроектований реактор - експерти називають різні причини страшної аварії, яка спровокувала найбільшу катастрофу за всю історію ядерної енергетики, як за кількістю потерпілих від її наслідків людей, так і за економічним збитком. Та яка б причина не була, і через 29 років після цієї катастрофи Україна продовжує щорічно хоронити тисячі громадян, яких забирають страшні хвороби, спричинені невидимим убивцею - радіацією. Однак масштаби трагедії могли б бути набагато більшими, якби не пожежники, військові, правоохоронці, медичні працівники, які ціною власного здоров'я і життя змогли зупинити активне виверження радіактивних речовин із зруйнованого реактора.

На відкриття меморіалу на території міськвідділу міліції з квітами в руках зібралися правоохоронці-ліквідатори аварії на ЧАЕС, діючі працівники МВС та ветерани, гості зі столиці, представники адміністрації міста, району та просто небайдужі броварчани. При самому вході на територію міськвідділу – закритий полотнищем меморіал – символ пам'яті правоохоронцям - ліквідаторам аварії на ЧАЕС, які пожертвували своїм життям і здоров'ям заради майбутнього. Біля  пам'ятника – почесна варта.

[![13 Міліціонери-чорнобильці](https://mpz.brovary.org/wp-content/uploads/2015/04/132.jpg)](https://mpz.brovary.org/wp-content/uploads/2015/04/132.jpg)

[![5 Міліціонери-чорнобильці](https://mpz.brovary.org/wp-content/uploads/2015/04/53.jpg)](https://mpz.brovary.org/wp-content/uploads/2015/04/53.jpg)

\[caption id="attachment\_36848" align="aligncenter" width="600"\][![1Міліціонери-чорнобильці](https://mpz.brovary.org/wp-content/uploads/2015/04/114.jpg)](https://mpz.brovary.org/wp-content/uploads/2015/04/114.jpg) Почесне право відкрити меморіал було надано голові ГО «Броварська рада ветеранів органів внутрішніх справ» Леоніду Мартушканову і начальнику міськвідділу міліції Миколі Клименку\[/caption\]

\[caption id="attachment\_36866" align="aligncenter" width="600"\][![19 Міліціонери-чорнобильці](https://mpz.brovary.org/wp-content/uploads/2015/04/191.jpg)](https://mpz.brovary.org/wp-content/uploads/2015/04/191.jpg) Народний депутат України Павло Різаненко: «Це був подвиг відданості своєму службовому обов'язку, приклад самопожертви простих громадян, який залишиться в нашій пам'яті»\[/caption\]

[![17 Міліціонери-чорнобильці](https://mpz.brovary.org/wp-content/uploads/2015/04/171.jpg)](https://mpz.brovary.org/wp-content/uploads/2015/04/171.jpg)

[![14 Міліціонери-чорнобильці](https://mpz.brovary.org/wp-content/uploads/2015/04/142.jpg)](https://mpz.brovary.org/wp-content/uploads/2015/04/142.jpg)

«_Першими, хто 26 квітня 1986 р. побував у Прип'яті – це працівники органів внутрішніх справ_, - розповідає  голова  ГО «Броварська рада ветеранів органів внутрішніх справ» **Леонід Мартушканов.** \- _26 квітня майже 90% особового складу  рай- та міськвідділу підняли по тривозі. Ніхто не розповів, куди ми їдемо і що там потрібно робити. Спочатку нас виставили в оточення території, а наступного дня з'ясувалося, що ми маємо допомогти виселяти людей. Лише тоді ми, молоді, недосвідчені, зрозуміли, наскільки небезпечно в Прип'яті, адже спершу керівництво СРСР намагалося приховати масштаби трагедії, однак після повідомлень зі Швеції розпочалася евакуація близько 130 000 мешканців Київської області із забруднених районів. Вражав бардак, неорганізованість. Людей було дуже важко переконати, навіщо їм потрібно переселятися із насидженого місця. Складно було вмовити не брати  ніяких речей, лише документи, цінності й гроші. Нас лаяли,  кляли, називали «фашистами», не відкривали двері, та ми гідно виконували свої завдання і за дві з половиною години мешканців Прип'яті вивезли»._

\[caption id="attachment\_36854" align="aligncenter" width="600"\][![6 Міліціонери-чорнобильці](https://mpz.brovary.org/wp-content/uploads/2015/04/63.jpg)](https://mpz.brovary.org/wp-content/uploads/2015/04/63.jpg) Присутні поклали до меморіалу квіти і хвилиною мовчання вшанували пам'ять тих, хто приборкав атомну стихію\[/caption\]

[![8 Міліціонери-чорнобильці](https://mpz.brovary.org/wp-content/uploads/2015/04/83.jpg)](https://mpz.brovary.org/wp-content/uploads/2015/04/83.jpg)

Ще два роки тому громадська організація «Броварська рада ветеранів  органів внутрішніх справ» вирішила увіковічнити пам'ять правоохоронців-чорнобильців і встановити на їхню честь меморіал. Однак це було не так просто, розповідає Леонід Мартушканов, адже попередній начальник міліції відправив членів організації по бюрократичному колу. Були складнощі й фінансові. Тож за два роки так нічого і не зрушилося з місця. Прогрес настав, коли начальником міліції було призначено Миколу Клименка. Тоді й дозволили без зайвої тяганини встановити меморіал на території міськвідділу. Члени організації зв'язалися з колегами із міста Коростишів і практично по собівартості втілили задумку в життя - зробили пам'ятник.

[![10 Міліціонери-чорнобильці](https://mpz.brovary.org/wp-content/uploads/2015/04/102.jpg)](https://mpz.brovary.org/wp-content/uploads/2015/04/102.jpg)

_«На пам'ятнику вирішили прізвищ не викарбовувати, адже ми його встановили не лише для тих колег, які пішли на той світ - а це третина з тих, хто 26 квітня був у Прип'яті, четверо прикуті до ліжка, а й для тих, які живуть, -_ каже Леонід Мартушканов. – _На сьогодні «Броварська рада ветеранів органів внутрішніх справ» нараховує 246 людей. Серед них - 99 чорнобильців-інвалідів. Тому й написали: «Присвячується працівникам органів внутрішніх справ Броварщини, учасникам ліквідації Чорнобильської катастрофи. За подвиг ваш, самовідданість і честь уклін земний та слава»._

\[caption id="attachment\_36870" align="aligncenter" width="600"\][![24 Міліціонери-чорнобильці](https://mpz.brovary.org/wp-content/uploads/2015/04/241.jpg)](https://mpz.brovary.org/wp-content/uploads/2015/04/241.jpg) Володимир Скуратенко, голова Асоціації «МВС України»: «7 тис. міліціонерів із Київської області приймали участь у ліквідації наслідків Чорнобильської аварії. Імена 454 правоохоронців викарбувано на меморіальному комплексі»\[/caption\]

\[caption id="attachment\_36876" align="aligncenter" width="600"\][![27 Ліквідатори-міліціонери](https://mpz.brovary.org/wp-content/uploads/2015/04/272.jpg)](https://mpz.brovary.org/wp-content/uploads/2015/04/272.jpg) Микола Дроботун, колишній начальник міліції: «26 квітня 1986 року в Прип'ять поїхали 25 працівників із міського відділу і 25 - із районного. У радіаційно забрудненій зоні наші хлопці несли службу три доби»\[/caption\]

\[caption id="attachment\_36872" align="aligncenter" width="600"\][![26 Міліціонери-чорнобильці](https://mpz.brovary.org/wp-content/uploads/2015/04/261.jpg)](https://mpz.brovary.org/wp-content/uploads/2015/04/261.jpg) Начальник Броварського відділу МНС Сергій Черкас: «Я неодноразово був у зоні Чорнобилю. Побачене вражає: пусті села, на стовпах висять лише таблички з надписами, скільки людей там проживало»\[/caption\]

За благодійну допомогу у виготовленні та встановленні меморіалу ветерани ОВС подякували членам своєї організації, керівництву та складу броварської міської міліції, броварському спецпідрозділу МВС, ПП «Укртранс», ТОВ «Далас», ТОВ «Пав», підприємцям Віталію Корнієнку, Павлу Христинченку, нотаріусу Олегу Бурлаці.

За вагомий особистий внесок у розвиток ветеранського руху та з нагоди 29-ї річниці трагедії на Чорнобильській АЕС  відзнакою  «За службу державі»  Леонід Мартушканов нагородив Миколу Клименка та Олега Шевчука, а пам'ятним знаком учасника аварії на Чорнобильській АЕС та пам'ятною медаллю «Слава МВС України» - членів організації, які  доклали рук до встановлення меморіалу.

[![33 Ліквідатори-міліціонери](https://mpz.brovary.org/wp-content/uploads/2015/04/331.jpg)](https://mpz.brovary.org/wp-content/uploads/2015/04/331.jpg)

[![34 Ліквідатори-міліціонери](https://mpz.brovary.org/wp-content/uploads/2015/04/341.jpg)](https://mpz.brovary.org/wp-content/uploads/2015/04/341.jpg)

\[caption id="attachment\_36885" align="aligncenter" width="600"\][![36 Ліквідатори-міліціонери](https://mpz.brovary.org/wp-content/uploads/2015/04/361.jpg)](https://mpz.brovary.org/wp-content/uploads/2015/04/361.jpg) Члени організації допомагали в установленні меморіалу чим могли: вивозили тачками землю, носили пісок, клали цеглу\[/caption\]

\[caption id="attachment\_36888" align="aligncenter" width="600"\][![39 Ліквідатори-міліціонери](https://mpz.brovary.org/wp-content/uploads/2015/04/391.jpg)](https://mpz.brovary.org/wp-content/uploads/2015/04/391.jpg) Спільне фото на згадку\[/caption\]

**Фото - Миколи Кожемякі**
