---
title: "АНОНС: День Соборності у Броварах відзначать живим ланцюгом та вшануванням полеглих за Україну"
date: 2016-01-21
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "den-sobornosti"
  - "zhiviy-lantsyug"
  - "lantsyug-yednannya"
  - "novini"
coverImage: "wp-content/uploads/2014/04/DSC_0809.jpg"
---

**Цієї п'ятниці, 22 січня, Україна відзначатиме День Соборності. Святкові та поминальні заходи цього дня відбудуться й у Броварах. Влаштовують їх як громадські активісти, так і органи броварської влади.**

Із самого ранку на Порошинці, уздовж вулиці Київської, активісти відтворять «**ланцюг єднання**». Збір учасників об 11:30. Початок - о 12:00. Захід [анонсують](https://www.facebook.com/groups/384295365028778/permalink/483960568395590/) партія «Свобода», чота 93-ої бригади Збройних сил України «Карпатська Січ», молодіжні організації «Сокіл» і «Моноліт».

[![12507480_1670088669911647_4421018780366415410_n](https://mpz.brovary.org/wp-content/uploads/2016/01/12507480_1670088669911647_4421018780366415410_n.jpg)](https://mpz.brovary.org/wp-content/uploads/2016/01/12507480_1670088669911647_4421018780366415410_n.jpg)

Надвечір біля меморіалу на майдані Свободи молодь [вшанує](https://www.facebook.com/events/689709767798959/) пам'ять полеглих за Україну. Організатори просять брати із собою українську символіку, лампадки та свічки. Початок - о 18:30. Організовує захід Об'єднання незалежної української молоді.

[![10429451_584213625061165_2102667091355733047_n](https://mpz.brovary.org/wp-content/uploads/2016/01/10429451_584213625061165_2102667091355733047_n.jpg)](https://mpz.brovary.org/wp-content/uploads/2016/01/10429451_584213625061165_2102667091355733047_n.jpg)

Протягом дня також відбудуться тематичні виставки, лекції, екскурсії. Заходи організовують у міських бібліотеках, краєзнавчому музеї, місцевих церквах тощо. Деякі культурні події починаються вже відзавтра, 20 січня. Графік проведення [оприлюднили](http://www.kulturabr.kiev.ua/content/plan-do-dnya-sobornosti-ukrayiny) на офіційному сайті відділу культури Броварської міської ради.

| 1. | Виставка-хроніка «Соборна мати – Україна – одна на всіх як оберіг». | 12:00, 20 січня | Броварська міська бібліотека для дітей |
| --- | --- | --- | --- |
| 2. | Проведення  оглядових та тематичних екскурсій, присвячених Дню Соборності України. | 20-22 січня | Броварський краєзнавчий музей |
| 3. | Проведення   панахиди за загиблими  та молебні  в броварських церквах. | 22 січня | Броварські церкви |
| 4. | Покладання квітів  на місця поховань воїнів, загиблих в АТО, Героя Небесної Сотні Дворянець А.І.  та  до пам’ятника Т.Г.Шевченка. | 9:00, 22 січня |   Міське кладовище, парк Т. Шевченка    |
| 5. |   Тимчасова виставка, присвячена Дню Соборності України.  Проведення тематичних та оглядових екскурсій. | 10:00, 22 січня | Броварський краєзнавчий музей |
| 6. | Лекція, присвячена   Дню Соборності України. Університет ІІІ віку. | 11:00, 22 січня | Міський клуб |
| 7. | «Єдина і непереможна» книжково-ілюстративна виставка до Дня Соборності України | 12:00, 22 січня | Броварська міська бібліотека |

> Нагадаємо, що День Соборності присвячений річниці підписання Акту Злуки Української Народної Республіки і Західноукраїнської Народної Республіки, що відбулося 22 січня 1919 року. Також цього дня згадуть подію, яка відбулась роком раніше. 22 січня 1918 року ухвалили 4-ий Універсал Української Центральної Ради, яким проголосили незалежність України.
