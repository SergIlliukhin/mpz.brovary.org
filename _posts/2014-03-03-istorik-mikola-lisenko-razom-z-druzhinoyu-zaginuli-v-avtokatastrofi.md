---
title: "Історик Микола Лисенко разом з дружиною загинули в автокатастрофі"
date: 2014-03-03
tags: 
  - "novini"
---

[![lys_3](https://mpz.brovary.org/wp-content/uploads/2014/03/lys_3.jpg)](https://mpz.brovary.org/wp-content/uploads/2014/03/lys_3.jpg)**1 березня в автокатастрофі на вул. Дімітрова у Броварах загинув відомий броварський історик Микола Лисенко. В авто разом з Миколою Григоровичем перебувала і його дружина, котра також загинула.**

Микола Лисенко був почесним громадянином Броварів, одним з фундаторів українського товариства «Меморіал», кілька років очолював провід товариства «Меморіал Київщини». Лисенко був першим головою Народного Руху України у Броварах, активним членом проводу товариства політв’язнів та репресованих, одним з перших ініціював створення у Броварах Української Православної Церкви Київського Патріархату – Покрови Пресвятої Богородиці. Найбільш відомою роботою Миколи Лисенка є історична праця про Биківнянську трагедію – саме Микола Григорович, фактично, вілкрив світу інформацію про масові захоронення на Биківні, а пізніше ініціював створення там національного заповідника.

Прощання з родиною Лисенків відбудеться завтра, 4 березня, об 11:30 у Церкві Покрови Пресвятої Богородиці.
