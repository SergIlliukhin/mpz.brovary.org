---
title: "За гори сміття - листи подяки двірникам: ЖЕК № 5 відхрещуюється від неякісно наданих послуг"
date: 2015-03-13
author: 
  username: "yschenko"
  display_name: "Ірина Ющенко"
tags: 
  - "brovary"
  - "vibir-redaktsiyi"
  - "zhek-5"
  - "komunalni-poslugi"
  - "komunalni-tarifi"
  - "novini"
---

**[![7](https://mpz.brovary.org/wp-content/uploads/2015/03/7.jpg)](https://mpz.brovary.org/wp-content/uploads/2015/03/7.jpg)Понад 7 років мешканці будинку 3-А, що на бульварі Незалежності, намагаються вирішити одну з найгостріших соціально-економічних проблем свого міста - надання неякісних житлово-комунальних послуг. Як переконують броварчани, єдине, що вони мають від  ЖЕКу №5 - регулярні платіжки на оплату за послуги, які їм або взагалі не надають, або надають неякісно. Однак  у КП «ЖЕК №5» на всі претензії містян відхрещуються: послуги надаються в повному обсязі й належним чином. Наші журналісти спробували розібратися у цій неоднозначній ситуації.**

Доріжка від будинку 3-А веде прямісінько до міської ради, яка в метрах 300 від цієї «хрущівки». Здавалося б, центр міста, під самісіньким носом влади - де-де, а біля та всередині сусідніх будинків має бути порядок  хоча б про людське око. Тим більше, в 2013 році КП «Служба замовника» розформовали і кожен ЖЕК став окремим комунальним підприємством - повноправним утримувачем визначених територій та багатоповерхівок, який має надавати послуги якісно та безперебійно.

За словами мешканки будинку Інни Скуратівської _(адвокат, мама в декреті – авт.),_ усе розпочалось у 2005 році_,_ коли вона переїхала з кооперативного будинку, що на вул. Короленка, в стареньку «хрущівку» на Незалежності. В кооперативному будинку з порядком у під'їздах ніколи не було проблем, тож роками не ремонтована «хрущівка», сміття як у під'їздах, так і біля будинку, дуже впадали жінці у вічі, і вона почала гуртувати небайдужих мешканців, щоб змусити балансоутримувача належно надавати послуги.

[![4](https://mpz.brovary.org/wp-content/uploads/2015/03/4.jpg)](https://mpz.brovary.org/wp-content/uploads/2015/03/4.jpg)

[![5](https://mpz.brovary.org/wp-content/uploads/2015/03/5.jpg)](https://mpz.brovary.org/wp-content/uploads/2015/03/5.jpg)

[![3](https://mpz.brovary.org/wp-content/uploads/2015/03/3.jpg)](https://mpz.brovary.org/wp-content/uploads/2015/03/3.jpg)

Невдоволення станом свого будинку та його обслуговуванням росло в людей з кожним днем, і в 2008 році вони написали в мерію першу колективну заяву з проханням зробити у їхній багатоповерхівці ремонт. Тоді його зробили – показово на телебачення: лише пофарбували стіни та побілили стелю, однак від цього якість надання послуг не змінилась на краще. Зрозуміло, чисто не там, де прибирають, а там, де не смітять, та, на жаль, менталітет  окремих броварчан далекий від європейських стандартів, і якщо частині мешканців буд. 3-А просто байдуже, що і як у їхньому будинку, то більшість не згодна миритися з неналежним виконанням своїх обов'язків ЖЕК №5, тим більше, ціни за компослуги ростуть із кожним роком.

**Лобом об стінку**

Згідно із законодавством та умовами договору про надання житлово-комунальних послуг, споживач має право одержувати житлово-комунальні послуги вчасно та відповідної якості. Якщо ж послуги не надаються або надаються не в повному обсязі, він має право на несплату вартості цих послуг або на зменшення розміру плати за надані послуги. Але для того, щоб засвідчити факт ненадання послуг, потрібно скласти відповідний акт, без якого в кожному конкретному випадку всі звинувачення абсолютно безпідставні.

\[caption id="attachment\_34427" align="aligncenter" width="600"\][![18](https://mpz.brovary.org/wp-content/uploads/2015/03/18.jpg)](https://mpz.brovary.org/wp-content/uploads/2015/03/18.jpg) **Інна Скуратівська**\[/caption\]

[![20](https://mpz.brovary.org/wp-content/uploads/2015/03/20.jpg)](https://mpz.brovary.org/wp-content/uploads/2015/03/20.jpg)

Тож керуючись буквою закону, мешканці «хрущівки» пишуть у ЖЕК №5 скарги-претензії з проханням привести будинок у належний стан, складають акти обстеження про ненадання необхідних послуг і просять перерахувати розмір плати за компослуги, надсилають комунальним службам та владі міста колективні скарги з сотнею фотофактів, однак їх претензії повертаються знову в ЖЕК, звідки вони отримують одну й ту саму відповідь: усі послуги надаються в повному обсязі, територія знаходиться в задовільному стані, усі нарікання безпідставні. Начальник ЖЕК №5 **Лідія Григоренко** вважає, що на ЖЕК та, зокрема, двірничку мешканці намовляють і, щоб скомпрометувати, під час перевірок свідомо розкидають на сходових клітинах та біля підвалу різноманітне сміття, тож  вона акти-претензії не підписує.

[![1](https://mpz.brovary.org/wp-content/uploads/2015/03/1.jpg)](https://mpz.brovary.org/wp-content/uploads/2015/03/1.jpg)

[![2](https://mpz.brovary.org/wp-content/uploads/2015/03/2.jpg)](https://mpz.brovary.org/wp-content/uploads/2015/03/2.jpg)

Лідія  Григоренко стверджує, що насправді мешканці буд. 3-А  задоволені роботою ЖЕК, про що свідчить лист, якого наступного дня після останньої перевірки _(2 лютого – авт.)_  і надіслали в КП, де просять: «_за сумлінну роботу з прибирання будинку і прибудинкової території двірнику Тетяні Человській на загальних зборах ЖЕКу винести подяку»._ Та коли наші журналісти навідалися до людей, які поставили підписи під проханням _(кв. 39, 40, 45, 46 - авт.),_ вони здивувалися. Виявляється, частина взагалі не ставила підписів під подібною заявою, частина не знала під чим підписувалася, бо листа на підпис носила сама двірничка, яка просила підтвердити факт, що сьогодні прибрала.

Про те, як відбувалося прибирання у та біля будинку, багато розповідати не треба - про все розкажуть фотофакти, наприклад, за 2013 рік. Та практично нічого не змінилося і через 2 роки.

[![7](https://mpz.brovary.org/wp-content/uploads/2015/03/7.jpg)](https://mpz.brovary.org/wp-content/uploads/2015/03/7.jpg)

[![6](https://mpz.brovary.org/wp-content/uploads/2015/03/6.jpg)](https://mpz.brovary.org/wp-content/uploads/2015/03/6.jpg)

[![8](https://mpz.brovary.org/wp-content/uploads/2015/03/8.jpg)](https://mpz.brovary.org/wp-content/uploads/2015/03/8.jpg)

[![9](https://mpz.brovary.org/wp-content/uploads/2015/03/9.jpg)](https://mpz.brovary.org/wp-content/uploads/2015/03/9.jpg)

**[![14](https://mpz.brovary.org/wp-content/uploads/2015/03/14.jpg)](https://mpz.brovary.org/wp-content/uploads/2015/03/14.jpg)**

**«Дивина, у нас під'їзд помили!»**

Біля самого входу в 3-й під'їзд стикаємося з мешканкою першого поверху, яка кілька разів оглядається, а потім здивовано говорить: «Дивина, а у нас під'їзд помили!»

52-річна двірничка Тетяна, яка за сумісництвом підробляє прибиральницею (_у ЖЕК №5 на 62 будинки по штату 10 прибиральниць та 22 двірники - авт._), старанно тре ганчіркою східці на сходовій клітині, а, побачивши нас, просить: «_Не пишіть про мене погано, мені до пенсії лишилося три роки, а я тут двірничкою працюю 20. Окрім будинку, ще ж потрібно прибрати і на вулиці, а на мені ще дві багатоповерхівки -  на Лагунової 4 та 4-А. А на все - одні руки_». До речі, в названих будинках роботою ЖЕК №5 мешканці також невдоволені.

[![7](https://mpz.brovary.org/wp-content/uploads/2015/03/71.jpg)](https://mpz.brovary.org/wp-content/uploads/2015/03/71.jpg)

На жаль, навіть після «прибирання» ми побачили ось таку картину.

[![9](https://mpz.brovary.org/wp-content/uploads/2015/03/91.jpg)](https://mpz.brovary.org/wp-content/uploads/2015/03/91.jpg)

[![12](https://mpz.brovary.org/wp-content/uploads/2015/03/121.jpg)](https://mpz.brovary.org/wp-content/uploads/2015/03/121.jpg)

Люди стверджують: саме тому, що біля підвалів постійний смітник, жителі нижніх поверхів потерпають від нашестя земляних бліх. А на горищі – гори голубиного намету: це не лише сморід, а й до обвалу стелі на 5-х поверхах не довго. І не дай Бог пожежі – жодного гідранта з будівлі не виведено. У 5-му під'їзді ще одна біда: тече дах, тож вода стікає по стінах аж до 1-го поверху.

[![15](https://mpz.brovary.org/wp-content/uploads/2015/03/15.jpg)](https://mpz.brovary.org/wp-content/uploads/2015/03/15.jpg)

**Усі послуги… в одній послузі?**

27.03.2013 р. виконком міськради затвердив структуру, періодичність та строки надання послуг і після довгих років переписки, яку наразі можна вмістити в роман, мешканцям «хрущівки» все ж вдалося добитися від ЖЕК №5 «неможливого» - оприлюднення графіків надання послуг. Однак вивішений у під'їздах графік відрізняється від затвердженого виконкомом.

[![1](https://mpz.brovary.org/wp-content/uploads/2015/03/11.jpg)](https://mpz.brovary.org/wp-content/uploads/2015/03/11.jpg)

[](https://mpz.brovary.org/wp-content/uploads/2015/03/Skuratovska_6.jpg)[![Скуратовська_5](https://mpz.brovary.org/wp-content/uploads/2015/03/Skuratovska_5.jpg)](https://mpz.brovary.org/wp-content/uploads/2015/03/Skuratovska_5.jpg)[![Скуратовська_6](https://mpz.brovary.org/wp-content/uploads/2015/03/Skuratovska_6.jpg)](https://mpz.brovary.org/wp-content/uploads/2015/03/Skuratovska_6.jpg)

Мешканці будинку вважають, що ЖЕК їх попросту оббирає, стягуючи плату за послуги, які не надає. Якщо провести нехитрі підрахунки: 1,38 грн. _(плата за компослуги за 1 кв.м у 2013)_ \* 44 м _(розміри середньостатистичної «хрущівки»)_ \* 15 _(кількість квартир у пі'__їзді)_ \* 6 _(кількість під'__їздів)_ \* 12 _(кількість місяців у році)_, то сума, отримана за комунальні послуги з мешканців одного будинку у 2013 році, складе  **65 577,8  грн.** А ЖЕК №5 обслуговує 62 будинки, і серед них – не лише «хрущівки». А з 19 грудня 2014 р. тарифи за компослуги зросли до 1,54 грн/кв.м. За прибирання сходових клітин мешканці сплачують ніби мізерно - 0,196 грн, за прибирання прибудинкової території  - 0,562 грн, але за рік лише з будинку 3-А набігає **36 020,16 тис. грн**, а з 62 багатоповерхівок  – **2 233 249, 92 млн. грн.** Непоганий прибуток за послуги, які не надаються.

[![SAM_2063](https://mpz.brovary.org/wp-content/uploads/2015/03/SAM_2063.jpg)](https://mpz.brovary.org/wp-content/uploads/2015/03/SAM_2063.jpg)

Відповідно до п. 1 ч. 2 ст. 24 Закону України «Про житлово-комунальні послуги» від 2004 р., «балансоутримувач **зобов'язаний** укладати договір із власником (співвласниками) на утримання на балансі відповідного майна». Однак Інна Скуратівська  каже, що укласти належний договір з ЖЕК №5 ніяк не може, адже їй надають лише загальну форму договору без істотних умов: структури тарифу, розміру щомісячної плати, графіків прибирання під'їзду. Яким чином ЖЕКу все ж вдалося укласти 3105 «пустих» договорів зрозуміти не складно: люди часто неуважно читають «кілометрові» документи і неохоче вникають у подробиці. Та пані Скуратівська, ретельно вивчивши документ, ставити підпис під невідомими умовами відмовляється, у свою чергу в КП жаліються, що жінка вимагає від них неможливого.

[![55](https://mpz.brovary.org/wp-content/uploads/2015/03/55.jpg)](https://mpz.brovary.org/wp-content/uploads/2015/03/55.jpg)

_«У нас усі послуги, а це: вологе прибирання сходових площадок і маршів 1-го поверху, вологе прибирання сходових площадок і маршів вище 1-го поверху, миття сходових площадок і маршів, вологе прибирання поручнів, обмітання пилу, павутиння зі стін, дверей, вікон закладено в одну послугу, що в додатку звучить як «прибирання  сходових клітин», -_ **розповідає** **Лідія Григоренко.** _**-** Окремо розписати тарифи на всі ці послуги не можемо, адже це єдині тарифи для всієї  країни, які ще в травні 2013 року розробили економісти Броварського УЖКГ відповідно до постанови Кабміну від 1 червня 2011 року №869 «Порядок формування тарифів на послуги з утримання будинків і споруд та прибудинкових територій»._

Людей таке формулювання не задовольняє: вони не бажають сплачувати за послуги, які ЖЕК не надає, або надає неякісно, тож частина мешканців будинку припинила сплачувати за окремо надані послуги. Серед них - і Скуратівська. На сьогодні її борг складає 406,19 грн. Таких боржників, як пані Інна, жаліються в ЖЕКу, багато - загальний борг неплатників сягнув понад 15 млн. грн. Це і ускладнює надання послуг. Тож під час розформування КП «Служба замовника» всі свої борги передало столичній колекторській фірмі, яка наразі й займається їхнім «вибиванням». Через погрози і шантаж. До речі, подібним способом намагається стягнути борги і ЖЕК. І нікого не хвилює, що це є прямим порушенням Закону України «Про захист персональних даних». Та порушує Закон не лише колекторська фірма, а й ті мешканці «хрущівки», які взагалі не сплачують за компослуги, а не через те, що їх надають неякісно. Та навіть попри наявність боржників КП не має права надавати всім мешканцям неякісні послуги та порушувати низку статей Закону України «Про житлово-комунальні послуги», зокрема, ст. 7, 16, 18.

**Наразі  мешканці буд. 3-А мають повний «пакет» доказів  про невиконання ЖЕК №5 своїх зобов'**язань і** налаштовані категорично: якщо не буде проведено перерахунку та зменшено оплату за не надані комунальні послуги - звернуться до суду з позовом**. 

**Фото з архіву Інни Скуратівської**
