---
title: "\"Батьківщина\" зняла кандидата Олега Кищука на користь \"ударівця\" Павла Різаненка"
date: 2012-10-15
tags: 
  - "batkivshhina"
  - "brovary"
  - "vibir-redaktsiyi"
  - "vibori-2012"
  - "kandidat-u-narodni-deputati"
  - "kandidati"
  - "kishhuk"
  - "novini"
  - "okrug-97"
  - "rizanenko"
  - "udar"
---

[![](https://mpz.brovary.org/wp-content/uploads/2012/10/kishhuk-oleg-2.jpg "кищук олег 2")](https://mpz.brovary.org/wp-content/uploads/2012/10/kishhuk-oleg-2.jpg)Як щойно [повідомив](http://www.pravda.com.ua/news/2012/10/15/6974685/) сайт "Українська правда", **ВО "Батьківщина**" зняла кандидатуру кандидатуру **Олега Кищука** у 97 окрузі - на користь **Павла Різаненка**. Таке рішення було ухвалено на з'їзді Об'єднаної опозиції "Батьківщина", який провадиться у закритому режимі.

Також "УП" [повідомляє](http://www.pravda.com.ua/news/2012/10/15/6974682/), що загалом об'єднана опозиція "Батьківщина" зняла 26 кандидатів-мажоритарщиків на користь кандидатів від "Удару". Повного списку осіб, яких зняли наразі немає.

[![](https://mpz.brovary.org/wp-content/uploads/2012/10/opozitsiya-znyattya.jpg "опозиція зняття")](https://mpz.brovary.org/wp-content/uploads/2012/10/opozitsiya-znyattya.jpg)

"Рішення з'їзду давалося достатньо важко, проходила дискусія, ми обговорювали важливе питання, як запобігти узурпації влади президентом. Ми зняли на користь "Удару" 26 кандидатів, в тому числі і чинних депутатів", - заявив Турчинов.

"Це рішення треба було приймати ще пів року тому, коли "Свобода" і 8 партій від опозиції ухвалили рішення виставляти на округ по одному кандидату від опозиції. Це збільшує шанси опозиції на перемогу", - додав Арсеній Яценюк.

Крім того, опозиція тепер вимагає від "Удару" визначитися чи підтримують вони програму об'єднаної опозиції, зокрема, імпічмент президента, мораторій на продаж землі, спонсорування пенсійної реформи

Опозиція пообіцяла надати список тих, кого зняли, але поки не надала.

На запитання чому з'їзд був закритим, Турчинов сказав: "Нам треба було швидко ухвалити це рішення і сьогодні подати документи, бо завтра це не було б нікому потрібно".

Як відомо, у неділю партія ["УДАР" заявила](http://www.pravda.com.ua/news/2012/10/14/6974595/) про зняття 26 кандидатів у мажоритарних округах на користь Об'єднаної опозиції і ще 6 – на користь самовисуванців.
