---
title: "«Бики Федоренка» вже за «доброю» традицією напали на журналістів. ВІДЕО"
date: 2012-07-18
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "brovary"
  - "napad"
  - "fedorenko"
---

Зустріч «головного» броварського депутата з мешканцями Броварів 17-го липня не передвіщала нічого екстраординарного. Масажист «тіла №2» Сергій Федоренко останнім часом влаштовує зустрічі у броварських дворах мало не щодня, адже виборча кампанія головного місцевого регіонала переходить в активну фазу. І байдуже, що зустрітись з кандидатом в парламент від правлячої партії людей приходить зовсім небагато (цього разу їх було трохи більше десяти): кожна така зустріч – це не один інформаційний привід для наших читачів.

Так, наприклад, цього разу, відповідаючи на запитання мешканців, Сергій Миколайович з гордістю повідомив, що вже у вересні завдяки його зусиллям відкриється басейн «Купава», а до кінця року (!) броварськими вулицями проїде перший тролейбус.   А скільки було роздано обіцянок – і не злічити: і собак усіх бездомних Сергій Миколайович пообіцяв повбивати, і під’їзди відремонтувати, і ліфти полагодити, і туалетів громадських наробити, і ще гору + маленьку купку щастя для броварчан, якщо ті виберуть його нардепом. Все відбувалось мирно і душевно, під наглядом начальниці відділу культури Багмут в спортивних штанях і незмінним чорним «німбом» над головою.

\[caption id="attachment\_5638" align="aligncenter" width="582" caption="Начальниця броварського відділу культури - крайня ліворуч в спортивних штанях."\][![](https://mpz.brovary.org/wp-content/uploads/2012/07/IMG_6466.jpg "Наталія Багмут")](https://mpz.brovary.org/wp-content/uploads/2012/07/IMG_6466.jpg)\[/caption\]

а також двох «стрьомних» мужичків, функцією яких було поставити табличку «Зустріч із Сергієм Федоренком», а потім її прибрати. От про цих хлопів і піде далі мова.

\[caption id="attachment\_5639" align="aligncenter" width="522" caption="Чоловіки поки просто спостерігають"\][![](https://mpz.brovary.org/wp-content/uploads/2012/07/IMG_6471.jpg "Нападники від Федоренка")](https://mpz.brovary.org/wp-content/uploads/2012/07/IMG_6471.jpg)\[/caption\]

Невідомі чоловіки звернули увагу на журналістів МПЗ ще перед початком зустрічі: пан Фе затримувався вже на кілька десятків хвилин, віддавши народ, що його чекав, на поталу Наталії Багмут, котра по манівцях стадіону 10-ої школи намагалась зібрати хоча б дещицю людей для зустрічі з масажистом Азарова.  Люди відмовлялись і йшли своєю дорогою, а пані Багмут раз по раз увечері вдягала сонцезахисні окуляри, щойно бачила направлений на себе об’єктив МПЗ, вочевидь забувши, що навіть протигаз не завадить людям упізнати її фірмову перуку. Зрештою, двоє дядьків і собі підійшли до фотокора МПЗ зі словами «а кто давал разрешение на сьемку?». Отримавши відкоша, мужички спокійно стали до гурту, аби створити хоча б видимість масовки перед приїздом Федоренка. Потім Сергій Миколайович неодноразово жартував з приводу нашої присутності на зустрічі, нагадуючи, що «вже завтра побачимо усіх нас в інтернатах». Як у воду глядів.

\[caption id="" align="alignnone" width="614" caption="Незадовго до нападу чоловіки спілкуються спочатку з Наталією Багмут, а потім з Сергієм Федоренком"\][![](https://mpz.brovary.org/wp-content/uploads/2012/07/IMG_6445.jpg "Нападники Федоренка")](https://mpz.brovary.org/wp-content/uploads/2012/07/IMG_6445.jpg)

[![](https://mpz.brovary.org/wp-content/uploads/2012/07/IMG_6453.jpg "Нападники Федоренка")](https://mpz.brovary.org/wp-content/uploads/2012/07/IMG_6453.jpg)\[/caption\]

Найцікавіше відбулось вже після розмови Федоренка з громадянами. Журналісти МПЗ вирішили подивитись, в яке авто сядуть підозрілі чоловіки, котрі намагались перешкодити зйомці. Сріблястий Фольксваген – державні номери АІ 2535 СР – виявився припаркованим у дворі на Черняховського. Упевнившись,  що поруч нікого немає, один з «биків Федоренка» зі спини накинувся прямо на автора цих рядків, власною тушею вагою з центнер повалив обох на землю і намагався відібрати усю техніку, на яку здійснювалась зйомка зустрічі Сергія Федоренка з броварчанами.

Зрозуміло, що відразу здійнявся галас, психологічно-напружуючі вигуки «Міліція!», котрі привернули увагу, як завжди, людей, а не правоохоронців.   Коротше кажучи, мужички заспокоїлись і намагались далі вести «культурну бесіду», роблячи вигляд, що нічого не сталось. Далі відео  – без коментарів.

<iframe src="https://www.youtube.com/embed/JmSx193ccjc" frameborder="0" width="420" height="315"></iframe>

Просимо усіх, хто впізнав цих чоловіків або має про них будь-яку інформацію, повідомити на info@pravo-znaty.org.ua . Наперед вдячний! :)

[![](https://mpz.brovary.org/wp-content/uploads/2012/07/RZSHK1.jpg "Розшук злодія")](https://mpz.brovary.org/wp-content/uploads/2012/07/RZSHK1.jpg)
