---
title: "Календарний план важливих дат проміжних виборів у 20 окрузі м. Бровари"
date: 2013-04-12
author: 
  username: "pravoznaty"
  display_name: "Маєш право знати"
tags: 
  - "brovary"
  - "kalendarniy-plan"
  - "novini"
  - "promizhni-vibori"
  - "tvk"
  - "torgmash"
coverImage: "wp-content/uploads/2013/04/kalendar.jpg"
---

**[![календарь](https://mpz.brovary.org/wp-content/uploads/2013/04/kalendar.jpg)](https://mpz.brovary.org/wp-content/uploads/2013/04/kalendar.jpg)Напередодні початку виборчого процесу проміжних виборів на Тормаші, який має стартувати 13 квітня 2013 року, ми вирішили опублікувати календарний план основних організаційних заходів з підготовки та проведення проміжних виборів депутатів місцевих рад, розроблений ЦВК. Нагадаємо, вибори депутата Броварської міської ради [призначено](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/) на 2 червня 2013 року.**

Ми обрали не всі, а лише найголовніші дати виборчого процесу, які в той чи інший спосіб стосуються виборців чи майбутніх кандидатів в депутати. З повною версією календарного плану ЦВК можна ознайомитись за [**цим посиланням**](https://mpz.brovary.org/wp-content/uploads/2013/04/promizni_02-06-2013.doc).

**До 17 квітня 2013 року включно** міська влада має визначити та обладнати місця розміщення друкованих та інших агітаційних матеріалів.

**До 22 квітня 2013 року** **включно** засоби масової інформації мають встановити розцінок вартості одиниці друкованої площі та одиниці ефірного часу для проведення передвиборної агітації.

**З 3 травня 2013 року до 6 травня 2013 року включно** міські партійні організації мають провести **_в_****_исування кандидатів_** **_у депутати_** в одномандатному мажоритарному виборчому окрузі № 20, при цьому не пізніше як за день до дня проведення зборів (конференції) вони мають повідомити у письмовій формі відповідну територіальну виборчу комісію про час і місце проведення зборів (конференції) з метою висування кандидатів.

**З 4 травня 2013 року до 8 травня 2013 року включно** кандидати у депутати мають **_подати_** **_до_** **_ТВК_** **_документ_****_и_** **_для реєстрації_** кандидатів у депутати. Броварська міська виборча комісія не пізніш як на третій день з дня прийняття заяви про реєстрацію кандидата у депутати та доданих до неї необхідних документів, але не пізніш як за 23 дні до дня виборів, має ухвалити рішення про реєстрацію кандидата в депутати в або про відмову в його реєстрації і не пізніше наступного дня після прийняття відповідного рішення має надіслати або видати кандидату або його довіреній особі копії рішення про реєстрацію кандидата або про відмову в його реєстрації. У триденний строк з дня прийняття рішення про реєстрацію кандидата йому або його довіреній особі мають видати посвідчення кандидата в депутати. **До 9 травня 2013 року включно** кандидат може подати до ТВК повторну заяву про реєстрацію кандидата в депутати в з виправленими відповідно до вимог Закону документами і до 10 травня 2013 року включно виборча комісія має ухвалити остаточне рішення про реєстрацію кандидата або відмову.

**_Початок_** **_передвиборної_** **_агітації_** настає з дня, наступного за днем прийняття відповідною територіальною виборчою комісією рішення про реєстрацію кандидата у депутати.

**До 12 травня 2013 року** **включно** місцеві організації партії, кандидатів від якої зареєстрували, можуть вносити подання щодо кандидатур до складу дільничних виборчих комісій.

**До 14 травня 2013 року включно** кандидати мають викрити рахункок власного виборчого фонду та не пізніше наступного робочого дня з дня відкриття рахунку повідомити територіальну виборчу комісію про відкриття рахунку виборчого фонду та його реквізити.

**Не пізніш як через 2 дні** після їх виготовлення кандидати зобов’язані подавати до ТВК по одному примірнику кожного друкованого агітаційного матеріалу, виготовленого за рахунок власного виборчого фонду.

**До 16 травня 2013 року включно** шляхом жеребкування має бути визначено черговість надання ефірного часу кандидатам у депутати в одномандатних мажоритарних виборчих округах, їх довіреним особам за рахунок і в межах коштів відповідного місцевого бюджету, результати якого мають бути оприлюднені наступного дня після проведення жеребкування разом зі складеним за його підсумком розкладом ефірного часу із зазначенням передвиборних агітаційних теле-, радіопрограм, дати і часу виходу їх в ефір за рахунок коштів відповідного місцевого бюджету у місцевих засобах масової інформації, заснованих на державній чи комунальній формі власності.

**До 17 травня 2013 року включно** мають бути утворені дільничні виборчі комісії. Невідкладно після їх утворення суб’єктів подання кандидатур до складу ДВК мають повідомити про включення поданої ним кандидатури до складу відповідної дільничної комісії. Початок повноважень ДВК настає з дня прийняття рішення про їх утворення. Не пізніш наступного дня з дня утворення дільничної виборчої комісії рішення про це разом з відомостями про їх склад має бути оприлюднене у місцевих засобах масової інформації або в інший спосіб, визначений територіальною виборчою комісією. Не пізніш як на другий день з дня утворення дільничної виборчої комісії має бути скликане її перше засідання.

**До 22 травня 2013 року включно** ДВК мають надіслати або доставити кожному виборцю іменне запрошення.

**До 22 травня 2013 року включно** Всеукраїнські громадські організації, зареєстровані в установленому законом порядку не менш як за 365 днів до дня виборів та до статутної діяльності яких належать питання виборчого процесу та спостереження за ним, можуть подати заяву щодо реєстрації офіційних спостерігачів до Центральної виборчої комісії. Також у цей самий термін подати до ЦВК пропозиції щодо реєстрації офіційних спостерігачів можуть іноземні держави, міжнародні організації безпосередньо або через Міністерство закордонних справ України. Рішення про реєстрацію спостерігача або відмову має бути винесене до 27 травня 2013 року. У цей же термін має бути видане відповідне посвідченя.

**До 27 травня 2013 року** **включно** кандидати можуть внести подання до ТВК про реєстрацію офіційного спостерігача. У триденний строк з дня внесення відповідних документів про реєстрацію офіційного спостерігача територіальна виборча комісія має ухвалити рішення про його реєстрацію або відмову у реєстрації. У цей же термін має бути видане посвідчення офіційного спостерігача.

**До 27 травня 2013 року включно** кандидат у депутати в одномандатному мажоритарному виборчому окрузі може звернутись до територіальної виборчої комісії з письмовою заявою про відмову від балотування. У цей самий термін до ТВК може звернутись місцева організація партії, яка висунула відповідного кандидата в депутати з проханням про скасувати рішення про реєстрацію відповідного кандидата в депутати відповідно до рішення місцевої організації партії.

**До 29 травня 2013 року включно** кандидат у депутати може вносити до територіальної виборчої комісії подання щодо реєстрації довірених осіб кандидата у депутати в одномандатному мажоритарному виборчому окрузі. Не пізніше трьох днів з дня надходження подання щодо реєстрації довірених осіб ТВК має зареєструвати їх та видати посвідчення.

**До 29 травня 2013 року включно** виборець може подати до дільничної виборчої комісії звичайної виборчої дільниці або безпосередньо до органу ведення Державного реєстру виборців заяви про уточнення попереднього списку виборців, у тому числі про включення або виключення зі списку себе особисто або інших осіб, а також щодо наявності або відсутності відміток про постійну нездатність виборця самостійно пересуватися.

**О 24 годині останньої п’ятниці перед днем виборів**, тобто о 24 години 31 травня 2013 року включно завершується передвиборча агітація і з цього часу відповідні служби місцевих органів виконавчої влади та органів місцевого самоврядування мають забезпечити зняття передвиборних агітаційних матеріалів.

**До 1 червня 2013 року включно** кандидат у депутати може звернутись до ТВК із заявою про припинення повноважень довірених осіб і подання документів для реєстрації інших осіб.

**З 1 червня 2013 року** розпорядники виборчого фонду кандидата мають припинити використання коштів з рахунку виборчого фонду.

**До 12 години 1 червня 2013 року** виборець, який за станом здоров’я не може прибути до приміщення для голосування, може звернутись до дільничної виборчої комісії з письмовою заявою про надання можливості проголосувати за межами приміщення для голосування. У цей же термін виборець (особисто або через інших осіб), стосовно якого у списку виборців стоїть відмітка про постійну нездатність самостійно пересуватись, може письмово повідомити дільничну виборчу комісію про бажання голосувати у приміщенні для голосування.

**Не** **пізніш як на другий день з дня прийняття рішення** про скасування реєстрації кандидата територіальна виборча комісія може надіслати або видати кандидату у депутати в одномандатному мажоритарному виборчому окрузі копії рішення про скасування реєстрації кандидата.

**Проведення голосування 2 червня 2013 року має відбуватись з 8 до 22 години.**

> Другу частину календарного плану заходів, які починаються у день голосування і завершуються встановленням та оприлюдненням результатів виборів ми плануємо опублікувати пізніше.
