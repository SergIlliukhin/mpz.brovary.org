---
title: "Броварські бюджетники вирушають на \"антимайдан\" до Києва - ВІДЕО"
date: 2013-11-26
author: 
  username: "pravoznaty"
  display_name: "Маєш право знати"
categories: 
  - "video"
tags: 
  - "antimiting"
  - "brovary"
  - "byudzhetniki"
  - "vibir-redaktsiyi"
  - "novini"
coverImage: "wp-content/uploads/2013/11/Byudzhetniki-avtobusi.jpg"
---

Рано-вранці у неділю, 24 листопада, біля броварського міськвиконкому було незвично людно. Близько сотні людей зібралось вирушати на 8 автобусах до Києва. Наш журналіст, "озброївшись" відеокамерою, спробував з'ясувати, куди саме планують їхати працівники бюджетних установ міста та гурт молодих хлопців з пакетами "Партії регіонів" у такий ранній час. Більшість учасників ранкової поїздки, побачивши знімальну техніку, відмовлялись говорити, дехто зізнавався, що не знає, чи може щось розповідати. Координатори груп, які визначали, кому у який автобус сідати, заявляли, що люди їдуть "на екскурсію".

За "дивним збігом обставин", саме у цей день - 24 листопада - у центрі Києва на Європейській площі відбулось Народне Віче під назвою "Євромайдан", організоване опозиційними політичними силами на підтримку підписання Угоди про Асоціацію з Європейським Союзом. У той й же час на Михайлівській площі відбувся мітинг, який [у ЗМІ охрестили](http://www.pravda.com.ua/news/2013/11/24/7002847/) як анти-євромайдан, зі сцени якого [виступали члени Партії регіонів](http://fakty.ictv.ua/ua/index/read-news/id/1494631) та на який централізовано звозили працівників бюджетних установ.

<iframe src="//www.youtube.com/embed/_lX2jxHqc8k" height="315" width="420" allowfullscreen frameborder="0"></iframe>
