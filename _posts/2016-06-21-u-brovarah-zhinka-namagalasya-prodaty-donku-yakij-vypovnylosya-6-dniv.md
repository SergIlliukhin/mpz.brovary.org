---
title: "У Броварах жінка намагалася продати доньку, якій виповнилося 6 днів - ВІДЕО"
date: 2016-06-21
categories: 
  - "novyny"
tags: 
  - "brovary"
  - "kriminal"
  - "novini"
  - "novonarodzhena-dytyna"
  - "politsiya"
  - "torgivlya-lyudmy"
---

**Сьогодні, 21 червня, в Броварах співробітники поліції Київської області** **затримали** **25-річну біженку з Донбасу, яка намагалася продати свою новонароджену дитину за 40 тисяч гривень. Про маленьку дівчинку тепер піклуватиметься держава, а горе-матері загрожує до 15 років позбавлення волі. Про інцидент [повідомляє](http://www.kv.npu.gov.ua/uk/publish/article/209227) відділ комунікації поліції Київської області на офіційному сайті Нацполіції.**

Молоду жінку співробітники Управління боротьби зі злочинністю, пов’язаною з торгівлею людьми, спільно з працівниками Слідчого управління Головного управління Нацполіції Київщини та прокуратури області затримали на гарячому посеред «білого дня» в Броварах. Вона зі своїм співмешканцем сьогодні намагалася продати свою новонароджену дочку, якій виповнилось лише 6 днів, - дитину зловмисники оцінили в **40 тисяч гривень**.

[![PM88image001](https://mpz.brovary.org/wp-content/uploads/2016/06/PM88image001.jpg)](https://mpz.brovary.org/wp-content/uploads/2016/06/PM88image001.jpg)

_«Зловмисницею виявилась 25-річна молода переселенка з Донбасу, котра до цього мала проблеми з законом за споживання наркотичних речовин і вела аморальний спосіб життя. Жінка раніше «підробляла» повією, однак на даний час ні вона, ні її співмешканець ніде не працюють і обидва небайдужі до «оковитої»,_ - зазначив керівник Управління боротьби зі злочинами, пов’язаними із торгівлею людьми, Головного управління Нацполіції Київської області **Андрій** **Ткач.**

[![PM387image002](https://mpz.brovary.org/wp-content/uploads/2016/06/PM387image002.jpg)](https://mpz.brovary.org/wp-content/uploads/2016/06/PM387image002.jpg)

За словами жінки, на цей вчинок її спонукала нестача грошей і побутові проблеми. Зараз вона затримана, а дитина доставлена у медичний заклад.

<iframe src="https://www.youtube.com/embed/K89lD3HF1S8" width="420" height="315" frameborder="0" allowfullscreen="allowfullscreen"></iframe>

Відносно цього факту відкрита кримінальна справа за ч.3 ст.149 (торгівля людьми або інша незаконна угода щодо людини) Кримінального кодексу України, що передбачає покарання у вигляді позбавлення волі на строк **від 8 до 15 років**.

**Фото - Національна поліція Київської області**
