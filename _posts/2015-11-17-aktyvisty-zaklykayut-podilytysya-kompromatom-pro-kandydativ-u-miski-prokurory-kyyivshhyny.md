---
title: "Активісти закликають поділитися компроматом про кандидатів у міські прокурори Київщини"
date: 2015-11-17
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "avtomaydan"
  - "brovarska-mizhrayonna-prokuratura"
  - "kompromat"
  - "konkurs"
  - "novini"
  - "prokuratura"
coverImage: "wp-content/uploads/2012/08/Brovarska-mizhrayonna-prokuratura.jpg"
---

**З 16 по 20 листопада на Київщині в рамках відкритого конкурсу тривають співбесіди із претендентами на крісла місцевих прокурорів. "Автомайдан" просить усіх надсилати компромат про кандидатів - на одіозних осіб, які заплямували себе попередньою діяльністю, зокрема на прокурорських посадах. Про це активісти [повідомляють](https://www.facebook.com/automaidan/posts/1055789797765701) на своїй сторінці у Фейсбуку.**

Як зазначають в "Автомайдані", претенденти на посади очільників силових відомств уже пройшли тестування на знання законодавчої бази та на загальні здібності. Наступний етап - співбесіди з членами конкурсної комісії. З 16 по 20 листопада вони тривають на Київщині - серед кандидатів на голови Києво-Святошинської, Бориспільської, Білоцерківської, Фастівської, Кагарлицької та Броварської місцевих прокуратур.

Переліки претендентів [викладені](http://www.gp.gov.ua/ua/reforms?_m=publications&_t=rec&id=163360) на сайті Генеральної прокуратури України. Серед тих, хто пройшов перший етап конкурсу - тестування - по 16 претендентів, які очолюють рейтинговий список.

_Перелік кандидатів на посаду головного броварського прокурора:_

[![Brovari_1-page-001](https://mpz.brovary.org/wp-content/uploads/2015/11/Brovari_1-page-001.jpg)](https://mpz.brovary.org/wp-content/uploads/2015/11/Brovari_1-page-001.jpg)

[![Brovari_1-page-002](https://mpz.brovary.org/wp-content/uploads/2015/11/Brovari_1-page-002.jpg)](https://mpz.brovary.org/wp-content/uploads/2015/11/Brovari_1-page-002.jpg)

Активісти "Автомайдану" зазначають, що саме зараз надважливо зібрати компромат на одіозних кандидатів, які пройшли тестування, але заплямували себе попередньою діяльністю. В організації просять надсилати інформацію на електронну скриньку **automaidanoffice@gmail.com**.
