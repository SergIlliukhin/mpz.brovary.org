---
title: "Представники МВС підтвердили: здійснювати відеозйомку у паспортному столі дозволяється"
date: 2012-06-29
categories: 
  - "kolonka-avtora"
tags: 
  - "zakordonniy-pasport"
  - "mvs"
  - "pasportniy-stil"
---

[![](https://mpz.brovary.org/wp-content/uploads/2012/04/Kabinet-nomer-2.jpg "Kabinet nomer 2")](https://mpz.brovary.org/wp-content/uploads/2012/04/Kabinet-nomer-2.jpg)Нещодавно, під час нашого з Аліною візиту до броварського паспортного столу, інспектор нас звинуватила у тому, що [відеозйомку під час прийому](https://mpz.brovary.org/dovidka-pro-vidsutnist-sudimosti-mif-chi-realnist/) ми проводили незаконно і що вона буде скаржитись на нас, оскільки ми порушуємо закон.

У відповідь на це хочу навести дуже схожу ситуацію, яка сталася з активістом кампанії "[СТОП свавіллю у паспортних столах](https://www.facebook.com/STOPsvavilly "Стоп свавіллю")" у місті Євпаторія. Там інспектор паспортного столу була дуже проти того, що її знімають під час виконнаня службових обов'язків, та ще й викликала наряд міліції і написала заяву про правопорушення (конфлікт стався 25 травня 2012 року). На думку пані Лигіної І.В., було здійснено злочин, передбачений ст.296 Кримінального кодесу України (хуліганство) та ст.173 Кодексу України про адміністративні правопорушення (дрібне хуліганство).

Розглянувши заяву Лигіної І.В., начальник Євпаторійського МВ ГУ МВС у в АР Крим Кузнєцов В.В. відмовив у порушенні кримінальної справи, оскільки у діях особи, яка проводила відеозйомку у паспортному столі відсутні ознаки згаданих правопорушеннь. Копія постанови додається:

[![](https://mpz.brovary.org/wp-content/uploads/2012/06/469978_464918686852987_1989097130_o.jpg "Рішення МВ ГУ МВС України у АР Крим")](https://mpz.brovary.org/wp-content/uploads/2012/06/469978_464918686852987_1989097130_o.jpg)

Тому тут варіанти 2: або відеозйомка службових осіб під час виконання службових обов'язків є законною, або працівники броварського паспортного столу не поважають своїх колег з кримського МВС.
