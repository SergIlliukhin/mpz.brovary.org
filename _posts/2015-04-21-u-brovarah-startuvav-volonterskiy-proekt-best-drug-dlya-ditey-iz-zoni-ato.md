---
title: "У Броварах стартував волонтерський проект «Бест Друг» для дітей із зони АТО"
date: 2015-04-21
categories: 
  - "kolonka-avtora"
tags: 
  - "best-drug"
  - "brovary"
  - "diti-pereselentsi"
  - "molod-da"
  - "molod-demokratichnogo-alyansu"
  - "origami"
  - "pereselentsi"
---

**[![yd-zJalBuSY](https://mpz.brovary.org/wp-content/uploads/2015/04/yd-zJalBuSY.jpg)](https://mpz.brovary.org/wp-content/uploads/2015/04/yd-zJalBuSY.jpg)Минулої суботи, 18 квітня, у Броварах стартував волонтерський проект «Бест Друг», покликаний допомагати дітям-переселенцям із зони АТО. Активісти громадської організації «[Молодь Демократичного Альянсу](https://vk.com/molodabrovary)» разом з волонтерами провели перший захід  для діток – майстер-клас з орігамі.**

Теплого весняного ранку о 12:00 в кафе «Візит» зібралися перші шестеро учасників проекту - діти молодшого шкільного віку. "_Наша команда_ _ретельно готувалась до запуску_ _«Бест Друга»__. Ми перші__,_ _хто робить проект такого формату, наша мета - об'єднати дітей__»_, - говорить про захід голова організації **Валентин Гаврищук.**

Перший освітній та розважальний захід для діток зголосилася провести юна небайдужа броварчанка  **Юлія Соловей**, а допомогали їй волонтери проекту, які попередньо заповнили анкету під час реєстрації. Активісти та волонтери підготували для дітей оригінальний мастер-клас з орігамі – мистецтво складання паперу різних фігур і форм.

[![8GhpfPM-0pw](https://mpz.brovary.org/wp-content/uploads/2015/04/8GhpfPM-0pw.jpg)](https://mpz.brovary.org/wp-content/uploads/2015/04/8GhpfPM-0pw.jpg)

Юлія розпочала свій мастер-клас зі знайомства в ігровій формі, для того, щоб молодші учасники та волонтери познайомилися та почувалися комфортно в новій атмосфері.

[![IvwA6xtxWX8](https://mpz.brovary.org/wp-content/uploads/2015/04/IvwA6xtxWX8.jpg)](https://mpz.brovary.org/wp-content/uploads/2015/04/IvwA6xtxWX8.jpg)

Юлія розповіла молодшим учасникам тренінгу, що таке орігамі та історію походження цього незвичного виду мистецтва та запропонувала усім присутнім зробити традиційну та символічну фігуру «журавлика». Такого роду арт-терапія дуже сподобалася діткам, вони уважно спостерігали за рухами майстрині та старанно намагалися повторювати кожну наступну дію з папером.

[![FTPzSXXDiek](https://mpz.brovary.org/wp-content/uploads/2015/04/FTPzSXXDiek.jpg)](https://mpz.brovary.org/wp-content/uploads/2015/04/FTPzSXXDiek.jpg)

[![JLBSi76Kg_c](https://mpz.brovary.org/wp-content/uploads/2015/04/JLBSi76Kg_c.jpg)](https://mpz.brovary.org/wp-content/uploads/2015/04/JLBSi76Kg_c.jpg)

Молодшим учасникам не завжди давалися під силу згинання, адже робота з папером досить кропітка, тому волонтери допомагали дітям. У такий спосіб під час заняття дітки мали змогу не лише здобути нові цікаві знання, а  спілкуватися між собою та познайомитися зі старшими товаришами.

Важко описати радість в очах дітей, коли з маленького клаптику паперу через 20 хвилин, вони тримали в руках схожого на справжнього, тільки в мініатюрі – журавлика.

[![4_2wyK7U26g](https://mpz.brovary.org/wp-content/uploads/2015/04/4_2wyK7U26g.jpg)](https://mpz.brovary.org/wp-content/uploads/2015/04/4_2wyK7U26g.jpg)

Після плідної роботи на діток чекала коротка перерва з печивом і соком, а в цей час волонтери прив’язували нитки до паперових птахів, щоб вони могли літати. Потім Юлія дала творче завдання малюкам: вони мали придумати ім’я своїм журавликам та коротку історію про них або розповісти про їх покликання. «_Мої журавлики з сім’ї муракамі. Вони з’явилися, щоб нести мир у нашу країну»_, - так своїх птахів побачила маленька учасниця **Софія.**

[![DgyVLnNP3EE](https://mpz.brovary.org/wp-content/uploads/2015/04/DgyVLnNP3EE.jpg)](https://mpz.brovary.org/wp-content/uploads/2015/04/DgyVLnNP3EE.jpg)

На цьому захід не закінчився. На дітей чекали веселі руханки й ігри на уважність.

[![7wWdwnCzr0c](https://mpz.brovary.org/wp-content/uploads/2015/04/7wWdwnCzr0c.jpg)](https://mpz.brovary.org/wp-content/uploads/2015/04/7wWdwnCzr0c.jpg)

[![adU0B7j0plU](https://mpz.brovary.org/wp-content/uploads/2015/04/adU0B7j0plU.jpg)](https://mpz.brovary.org/wp-content/uploads/2015/04/adU0B7j0plU.jpg)

Координатор  проекту **Ольга Луців** поділилася враженнями від першого заходу Бест Друга: _«Перший захід вийшов доволі вдалим. Звісно, хоч дітей було не так багато як ми сподівалися, але для першого разу це чудова цифра, враховуючи нормальне навантаження для нашого викладача. Дуже рада, що відгукнулися волонтери, і прийшли на захід, щоб  познайомитися з дітьми._  

_У нас в планах вже є кілька заходів, у неділю **(26 квітня)** ми хочемо провести заняття, на якому діти зможуть самостійно **розмалювати кекси глазур'ю**. Також плануємо провести майстер-клас з виготовлення вітальних листівок. Дуже сподіваюся, що після того, як люди побачать старт нашої діяльності, то в них прокинеться запал й бажання брати брати участь у наших заходах. Ми завжди раді тим, хто хоче поділитися своїми уміннями і теплом з дітьми"._

[![yd-zJalBuSY](https://mpz.brovary.org/wp-content/uploads/2015/04/yd-zJalBuSY.jpg)](https://mpz.brovary.org/wp-content/uploads/2015/04/yd-zJalBuSY.jpg)

Нагадаємо, [волонтерський проект «Бест Друг»](https://vk.com/public82253493) створений з метою підтримки освітніх і духовних потреб дітей-переселенців із зони АТО молодшого шкільного та дітям, чий батько загинув під час війни. Якщо ви маєте [бажання долучитися](https://vk.com/public82253493) у якості волонтера, і у вас є ідеї для тренінгів, уроків або екскурсій  - ми радо їх вислухаємо!
