---
title: "Суд щодо перейменування вулиць Броварів на завершальному етапі, дебати призначили на 1 червня"
date: 2016-05-20
categories: 
  - "novyny"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "dekomunizatsiya"
  - "zasidannya"
  - "nemchina"
  - "novini"
  - "perejmenuvannya"
  - "sud"
  - "sudovyj-protses"
  - "femida"
  - "shynkar"
---

**Цього тижня броварський суд значно просунувся в розгляді справи про скасування [перейменування 70-ти вулиць міста](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/). За два дні – середу і четвер – Феміда заслухала докази захисників нових назв, залучених свідків, а також дослідила наявні матеріали справи. Після цього суддя оголосив перерву до 1 червня, того дня мають перейти до дебатів.**

Нагадаємо, що позов проти перейменування вулиць [подала](https://mpz.brovary.org/za-i-proty-perejmenuvannya-brovarskyh-vulyts-rozpochalysya-sudovi-bataliyi/) **Тетяна Немчина**, в минулому – очільниця броварського осередку Соціалістичної партії України. Третіми особами на її боці виступили близько десяти осіб. Зокрема – радниця броварського міського голови **Ірина Нілова** та довірена особа начальниці відділу культури **Людмила Бабенко**.

13 квітня суд [заслухав](https://mpz.brovary.org/sud-proty-perejmenuvannya-vulyts-pochav-rozglyad-spravy-po-suti-fotoreportazh/) аргументи позивачки та третіх осіб на її боці. Цього разу – 18 травня – Феміда почула захист. А саме – представника Броварської міської ради та третіх осіб з її сторони. Того самого дня, після декількагодинної перерви, «підібралися» до допиту свідків. А вже 19 травня дослідили наявні матеріали судової справи.

Варто зазначити, що сторона позивачів будувала свій «напад» переважно на доведенні порушення процедури ухвалення минулорічного рішення. Вони наполягали, мовляв громадське обговорення відбувалось із численними порушеннями, зокрема – нібито не була дотримана встановлена законодавством процедура.

[![Суд_перейменування_18.05.2016_00151](https://mpz.brovary.org/wp-content/uploads/2016/05/Sud_perejmenuvannya_18.05.2016_00151.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00151.jpg)

[![Суд_перейменування_18.05.2016_00138](https://mpz.brovary.org/wp-content/uploads/2016/05/Sud_perejmenuvannya_18.05.2016_00138.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00138.jpg)

[![Суд_перейменування_18.05.2016_00186](https://mpz.brovary.org/wp-content/uploads/2016/05/Sud_perejmenuvannya_18.05.2016_00186.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00186.jpg)

Треті особи на боці позивача часто акцентували на тому, що вони не знали про жодні громадські обговорення, адже про них нібито не повідомляли. Деякі учасники процесу виступали лише проти перейменування тієї вулиці, на якій самі мешкають. З їхніх вуст найчастіше лунала фраза «вулиця Московська».

[![Суд_перейменування_18.05.2016_00141](https://mpz.brovary.org/wp-content/uploads/2016/05/Sud_perejmenuvannya_18.05.2016_00141.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00141.jpg)

[![Суд_перейменування_18.05.2016_00144](https://mpz.brovary.org/wp-content/uploads/2016/05/Sud_perejmenuvannya_18.05.2016_00144.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00144.jpg)

[![Суд_перейменування_18.05.2016_00111](https://mpz.brovary.org/wp-content/uploads/2016/05/Sud_perejmenuvannya_18.05.2016_00111.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00111.jpg)

18 травня сторона захисту змогла надати свої докази. Так, представник Броварської міської ради **Крістіна Осадча** у своєму виступі акцентувала на тому, що процедура перейменування, з її слів, не була порушена.

[![Суд_перейменування_18.05.2016_00130](https://mpz.brovary.org/wp-content/uploads/2016/05/Sud_perejmenuvannya_18.05.2016_00130.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00130.jpg)

На доказ працівниця юрвідділу виконкому наводила скрін-копії сторінок офіційного сайту міськради. На них – оголошення про громадське обговорення від літа 2015 року, публікації пропозицій щодо перейменування вулиць того самого часу тощо.

Ще більше доказів оголосили треті особи на боці позивача. Так, новообраний голова топонімічної комісії **Дмитро Карпій** навів перелік публікацій у засобах масової інформації від літа 2015 року. Зі слів активіста, інформацію про перейменування вулиць масово поширювали як у електронних медіа, так і у друкованих безкоштовних газетах.

[![Суд_перейменування_18.05.2016_00016](https://mpz.brovary.org/wp-content/uploads/2016/05/Sud_perejmenuvannya_18.05.2016_00016.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00016.jpg)

[![Суд_перейменування_18.05.2016_00173](https://mpz.brovary.org/wp-content/uploads/2016/05/Sud_perejmenuvannya_18.05.2016_00173.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00119.jpg)

[![Суд_перейменування_18.05.2016_00119](https://mpz.brovary.org/wp-content/uploads/2016/05/Sud_perejmenuvannya_18.05.2016_00119.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00119.jpg)

[![Суд_перейменування_18.05.2016_00125](https://mpz.brovary.org/wp-content/uploads/2016/05/Sud_perejmenuvannya_18.05.2016_00125.jpg)](https://mpz.brovary.org/wp-content/uploads/2016/05/Sud_perejmenuvannya_18.05.2016_00125.jpg)

Свідків у справі було двоє. Жінка із вулиці Олександра Білана розповіла про те, як збирали підписи за повернення старої назви дороги – «Горького». Зі слів **Віри Ціріпової**, організатори колективного звернення поширювали неправдиву інформацію про те, що мешканцям перейменованої вулиці потрібно буде мати мороку із заміною документів і платити через це гроші.

Ще один свідок, колишній в. о. головного редактора видання «Маєш право знати» **Андрій Качор**, у залі суду із ноутбука навів статистику нашого сайту від Google Analytics. Журналіст продемонстрував кількість відвідувань [конкретних](https://mpz.brovary.org/brovarski-krayeznavtsi-ta-aktyvisty-predstavlyly-propozytsiyi-shhodo-perejmenuvannya-vulyts-startuvalo-gromadske-obgovorennya/) [статей](https://mpz.brovary.org/miskrada-publikuye-propozytsiyi-gromadyan-shhodo-perejmenuvannya-vulyts-u-brovarah/) [про перейменування вулиць](https://mpz.brovary.org/dekomunizatsiya-u-rozpali-u-brovarah-perejmenuyut-blyzko-40-vulyts-perelik/) за літо 2015 року.

Судове засідання 19 травня завершилось декількагодинним дослідженням матеріалів двох томів справи. Після цього суддя оголосив перерву до **15:00 1 червня**. Того дня, зі слів служителя Феміди, розпочнеться завершальна стадія – дебати.

_Фото - Світлани Яцив_
