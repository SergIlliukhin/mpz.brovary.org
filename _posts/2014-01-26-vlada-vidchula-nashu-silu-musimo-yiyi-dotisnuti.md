---
title: "Влада відчула нашу силу – мусимо її дотиснути!"
date: 2014-01-26
categories: 
  - "kolonka-avtora"
tags: 
  - "brovary"
  - "vlada"
  - "udar"
---

**[![1509199_726206587402954_463631400_n](https://mpz.brovary.org/wp-content/uploads/2014/01/1509199_726206587402954_463631400_n.jpg)](https://mpz.brovary.org/wp-content/uploads/2014/01/1509199_726206587402954_463631400_n.jpg)Бровари прокидаються. Щодня на Майдані Свободи нас стає більше, два дні поспіль наша хода вулицями міста закликає броварчан вставати на боротьбу з режимом. І Бровари встають!**

Це відчуває і місцева влада: 24 січня мер Сапожко погодився скликати депутатів на позачергову сесію. Ключове питання цієї сесії – підтримка вимог громади до центральних органів влади.

Наші вимоги прості: звернутись до президента із закликом подати у відставку, а перед тим розпустити уряд і призначити дострокові вибори Верховної Ради. Ми вимагаємо припинити розстрілювати людей в центрі української столиці, вивести війська з Києва, покарати силовиків-фашистів, повернутись до Конституції 2004 року. Наша мета – перезавантаження системи влади в державі.

Сесія броварської міськради 27 січня – це останній тест для броварських депутатів перед перемогою революції. Але це тест і для нас: чи збереться в цей час під стінами міськради стільки броварчан, які не лишили б шансів депутатам відкинути наші вимоги.

**27 січня о 9:30 ми маємо покинути всі справи і прийти до міської ради, щоб змусити влади виконувати наші накази! Немає справи важливішої, ніж порятунок власної країни! Всі до міськради 27 січня о 9:30!**
