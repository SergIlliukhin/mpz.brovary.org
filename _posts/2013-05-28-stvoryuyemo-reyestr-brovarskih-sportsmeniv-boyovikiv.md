---
title: "Створюємо реєстр броварських «спортсменів»-бойовиків, які нападають на журналістів та активістів"
date: 2013-05-28
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
tags: 
  - "boyoviki"
  - "vibir-redaktsiyi"
  - "gopniki"
  - "napad-na-zhurnalistiv"
  - "napadniki"
  - "reyestr"
  - "rozshuk"
  - "sporstmeni"
  - "krivaviy-subotnik"
coverImage: "wp-content/uploads/2013/05/kollazh2.jpg"
---

**У цьому матеріалі ми публікуємо всю відому нам інформацію про броварських бойовиків (гопників, «спортсменів»), котрі виконують функції провокаторів з боку влади під час [громадських акцій](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), суспільних протестів та інших резонансних подій, пов’язаних з корупційною та іншою незаконною діяльністю броварських посадовців.**

Цей перелік не є вичерпним і буде постійно доповнюватися з огляду на нову інформацію, яку вдастся самостійно дізнатись журналістам «Маєш право знати» та яка надходитиме до нас з різних джерел. Ми закликаємо усіх броварчан,які мають будь-яку суспільну важливу інформацію про вказаних нижче осіб та яка може допомогти притягнути до відповідальності бойовиків, повідомляти її нам на скриньку [info@mpz.brovary.org](mailto:info@mpz.brovary.org). Анонімність гарантуємо.

**Олександр (Ярославович?) Голенко («Саня Боксер»)**

[![Без імені](https://mpz.brovary.org/wp-content/uploads/2013/05/Bez-imeni.jpg)](https://mpz.brovary.org/wp-content/uploads/2013/05/Bez-imeni.jpg)

**Загальна інформація:**

Мешканець міста Бровари, боксер. Орієнтовно 1985 року народження, випускник СЗОШ №7. Під час здійснення провокацій неодноразово помічений на автомобілі, котрий належить голові броварського міського осередку партії «Наша Україна» Володимиру Грищенку, більш відомому в кримінальних колах як «Кабан». Спеціалізується на груповій протидії професійній роботі журналістів, нападах на громадських активістів.

**Історія провокацій:**

Відомий здійсненням провокацій, нападами на громадських активістів та перешкоджанням професійній журналістській діяльності ще під час парламентської виборчої кампанії 2012 року. Першим епізодом протизаконних дій Голенка вважається [напад на знімальну групу «Маєш право знати»](https://mpz.brovary.org/terminovo-na-znimalnu-grupu-mayesh-pravo-znati-zdiysneno-napad/) під час підкупу виборців кандидатом від Партії регіонів Сергієм Федоренком. Тоді «Саня Боксер» разом з трьома «гопниками» намагався розбити камеру оператору «МПЗ», щойно той закінчив зйомку роздачі продуктових наборів від Федоренка. Не зважаючи на заяву про злочин, броварські правоохоронці відмовились затримувати Голенка.

Наступним епізодом стала [серія нападів](https://www.youtube.com/watch?v=BKtuDHCzKCU&feature=youtu.be) з боку Олександра Голенка на активіста «Відсічі», журналіста «Маєш право знати» Дмитра Карпія під час візиту до Броварів прем’єр-міністра України Миколи Азарова. Правоохоронці жодним чином не зупинили протиправні дії Голенка, в результаті чого «Саня Боксер» та його поплічники [продовжили нападати на журналістів](https://mpz.brovary.org/napadniki-na-lyudey-pid-chas-vizitu-azarova-zaslugovuyut-prinaymni-na-publichniy-osud-foto-video/), котрі висвітлювали візити глави уряду. Тоді Голенка також не затримали.

Олександр Голенко був присутнім на громадянському суботнику 25 травня в парку «Перемога» [під час побиття мирних громадян](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/). І хоч сам він у сутичках участі не брав, він постійно перебував у гурті інших «бойовиків», в  результаті незаконних дій яких були нанесенні численні травми учасникам акції та журналістам. Жодного з організаторів провокації міліція не затримала, натомість [порушила справи проти учасників суботнику](https://mpz.brovary.org/u-brovarah-zirvavsya-blitskrig-vladi-yaka-vlashtuvala-sudilishhe-nad-svobodivtsyami/).

 **Олексій Євтушок**

[![z_4f96dfc1](https://mpz.brovary.org/wp-content/uploads/2013/05/z_4f96dfc1.jpg)](https://mpz.brovary.org/wp-content/uploads/2013/05/z_4f96dfc1.jpg)

**Загальна інформація:**

Вірогідна дата народження: 23 березня 1986 року. За різною інформацією проживає або в Броварах або в м. Києві на проспекті Героїв Сталінграда. Безпосередньо пов'язаний з Олександром Голенком та Олексієм Довгополом – ще одним учасником організованої групи провокаторів. Спеціалізується на груповій протидії професійній роботі журналістів, нападах на громадських активістів. Додаткова інформація наразі збирається.

**Історія провокацій:**

Вперше помічений під час протидії роботі журналістів в окружній виборчій комісії №97 в період парламентської виборчої кампанії 2012 року.  Протягом всієї роботи комісії разом з Довгополом та ще низкою бойовиків діяв під керівництвом Олександра Грицая – колишнього прес-секретаря Сапожка та екс-голови броварської ТВК. Завданням групи, в яку входив Євтушок, було протизаконне недопущення журналістів, офіційних спостерігачів та кандидатів в депутати на територію ОВК. Протягом своєї «діяльності» на території виборчої комісії Євтушок неодноразово погрожував учасникам виборчого процесу та журналістам фізичною розправою. Міліція, на очах якої відбувались подібні дії, жодним чином не реагувала.

25 травня 2013 року під час громадянського суботника в парку «Перемога» Євтушок був одним з головних провокаторів, котрі нападали на мирних мешканців та перешкоджали професійній роботі журналістів. Затримувати Євтушка міліція тоді вкотре відмовилась.

 **Олексій Довгопол**

[![zsAccwMC4xA](https://mpz.brovary.org/wp-content/uploads/2013/05/zsAccwMC4xA.jpg)](https://mpz.brovary.org/wp-content/uploads/2013/05/zsAccwMC4xA.jpg)

**Загальна інформація:**

Мешканець міста Бровари, вірогідно 1985 року народження. За неперевіреною інформацією закінчив університет Драгоманова, працював викладачем фізкультури.  Безпосередньо пов'язаний з Олексієм Євтушком та ще низкою бойовиків.  Спеціалізується на груповій протидії професійній роботі журналістів, нападах на громадських активістів. Додаткова інформація нараз збирається.

**Історія провокацій:**

Олексій Довгопол брав участь майже в усіх провокаціях протягом виборчої кампанії 2012 року в Броварах. Найактивніше Довгопол діяв на території окружної виборчої комісії №97, де разом з Євтушком протидіяв законній професійній журналістській діяльності та погрожував фізичною розправою учасникам виборчого процесу від опозиційних політичних сил.

 **Сергій Стягов**

[![20130525_191951](https://mpz.brovary.org/wp-content/uploads/2013/05/20130525_191951.jpg)](https://mpz.brovary.org/wp-content/uploads/2013/05/20130525_191951.jpg)

**Загальна інформація:**

Вірогідно мешканець міста Бровари. Вірогідна кличка в кримінальних колах - "Атос" або "Артос". Професійний спортсмен. Перебуває під слідством за хуліганство, нанесення тілесних ушкоджень та перешкоджання професійній журналістській діяльності під час подій 25 травня в парку «Перемога». Додаткова інформація наразі збирається.

**Історія провокацій:**

Вперше помічений під час провокацій 25 травня в парку «Перемога». [Завдав сильного удару в обличчя журналісту Андрію Качору](https://youtu.be/xFMRTpD80Q4), коли той знімав сутички під час громадянського суботнику, в результаті чого [наніс журналісту черепно-мозкову травму та струс мозку](https://kriminal.ictv.ua/ua/index/view-media/id/36526/current/6/total/4489). Також завдав кілька ударів  молодій дівчині-активістці, яка здійснювала відеозйомку. Діяв спільно з Олександром Голенком та Олексієм Євтушком. Міліція відмовилась затримати злочинця на місці скоєного. Нападника [було затримано кілька годин потому](https://mpz.brovary.org/napadnika-na-andriya-kachora-spiymali-u-parku-zavdyaki-pilnosti-brovarchan-video/) в тому ж парку «Перемога» завдяки зусиллям громадськості. Наразі перебуває під слідством.

 **Юрій Федоренко**

[![Без імені](https://mpz.brovary.org/wp-content/uploads/2013/05/Bez-imeni1.jpg)](https://mpz.brovary.org/wp-content/uploads/2013/05/Bez-imeni1.jpg)

**Загальна інформація:**

Син голови броварського осередку Партії регіонів, місцевого депутата, більш відомого як масажист Азарова, Сергія Федоренка. Народився 24 серпня 1982 року, вірогідно проживає в Броварах. За неперевіреною інформацією являється заступником свого батька в ПП «Феско».

**Історія провокацій:**

25 травня керував повторним встановленням незаконного паркану на території парку «Перемога». Під час сутичок на громадянському суботнику координував дії бойовиків та здійснював відео зйомку безпосередньо з території ПП «Феско».

**Неідентифіковані бойовики.**

Нижче подаємо фото бойовиків, імена та прізвища яких досі не встановлені. Просимо наших читачів на умовах анонімності надати нам про них максимальну кількість суспільно важливої інформації, котра може стати в нагоді майбутньому слідству.

[![_DSC9127](https://mpz.brovary.org/wp-content/uploads/2013/05/DSC9127.jpg)](https://mpz.brovary.org/wp-content/uploads/2013/05/DSC9127.jpg)

[![_DSC9124](https://mpz.brovary.org/wp-content/uploads/2013/05/DSC9124.jpg)](https://mpz.brovary.org/wp-content/uploads/2013/05/DSC9124.jpg)

[![Провокатор 4](https://mpz.brovary.org/wp-content/uploads/2013/05/Provokator-4.png)](https://mpz.brovary.org/wp-content/uploads/2013/05/Provokator-4.png)

**Інші нападники**

**У цьому розділі ви можете ознайомитися з посиланнями на матеріали з іншими нападниками, перешкоджальниками, порушниками під час різних подій у Броварах. Частина з них ідентифіковані, однак більшість лишається невпізнаною. Просимо читачів так само повідомляти про осіб, яких ви впізнали.**

1. _20 жовтня 2012 року_. МКЦ "Прометей". Під час розпалу передвиборчої кампанії до Броварів приїздить Микола Азаров. Події супроводжуються численними нападами на журналістів та громадських активістів місцевими чиновниками, спотсменами та невідомими. Декільком журналістам розбили відеотехніку. **[Стаття на МПЗ](https://mpz.brovary.org/napadniki-na-lyudey-pid-chas-vizitu-azarova-zaslugovuyut-prinaymni-na-publichniy-osud-foto-video/)**.
2. _21 жовтня 2012 року_. Масив, парк "Перемога", Майдан Свободи. Під час проведення кампанії "Помста за розкол країни" на активістів, що поширювали листівки, вчиняють напади представники кандидата у нардепи Дмитра Ратнікова та невідомі. **[Стаття на МПЗ](https://mpz.brovary.org/pomsta-za-rozkol-krayini-trivaye-u-brovarah/)**.
3. _18 травня 2013 року_. Штаб Партії регіонів, вулиця Малокиївська, зупинка "Порошинка". Функціонери Партії регіонів, використовуючи адмінресурс, збирають більше 20-ти автобусів та сотні працівників бюджетної сфери для поїздки на скандально відомий "Антифашистський марш". На журналіста Дмитра Карпія, який робить спроби на камеру узяти коментарі, декілька разів нападають двоє осіб, погрожують та вимагають забратися геть. Імена нападників: **Приделюк Іван Михайлович** та **Мусієнко Олександр Іванович**. Обидва - працівники КП "Броваритепловодоенергія". Приделюк балотувався на виборах до Броварської міської ради 2 червня 2013 року. Більше у публікаціях на МПЗ: **[ТУТ](https://mpz.brovary.org/vlada-zibrala-bilshe-20-ti-avtobusiv-z-byudzhetnikami-dlya-uchasti-u-antifashistskomu-marshi-partiyi-regioniv-video/)** і [**ТУТ**](https://mpz.brovary.org/napadnik-na-zhurnalista-buv-odnim-z-tehnichnih-kandidativ-na-viborah-na-torgmashi/).

> \[caption id="attachment\_18689" align="aligncenter" width="540"\][![05-kopiya](https://mpz.brovary.org/wp-content/uploads/2013/05/05-kopiya1.jpg)](https://mpz.brovary.org/wp-content/uploads/2013/05/05-kopiya1.jpg) Приделюк Іван Михайлович\[/caption\]
> 
> \[caption id="attachment\_18690" align="aligncenter" width="540"\][![02-kopiya](https://mpz.brovary.org/wp-content/uploads/2013/05/02-kopiya1.jpg)](https://mpz.brovary.org/wp-content/uploads/2013/05/02-kopiya1.jpg) Мусієнко Олександр Іванович\[/caption\]
