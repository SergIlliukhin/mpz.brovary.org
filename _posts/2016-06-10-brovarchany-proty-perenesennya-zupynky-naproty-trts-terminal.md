---
title: "Броварчани проти перенесення зупинки навпроти ТРЦ \"Термінал\""
date: 2016-06-10
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "go-gromadska-syla"
  - "zupinka-gromadskogo-transportu"
  - "novini"
  - "petlyury"
  - "sergij-ptuha"
  - "chernyahovskogo"
---

**Цього тижня одна із зупинок громадського транспорту по вул.С.Петлюри, що розташована навпроти ТРЦ "Термінал", "переїхала" вбік на декілька метрів та розбудовується як мікс зупинки та кіоску. Нагадаємо, це вже друге її переміщення подалі від пішоходного переходу, на місці ж зупинки [виріс черговий МАФ](https://mpz.brovary.org/zamist-zupinki-bilya-terminalu-brovarchanam-pidsunuli-m-yasniy-magazin-p-yatachok/). Такі ротації призводять до того, що пішоходи ігнорують "зебру" та йдуть навпростець через дорогу, систематично порушуючи правила дорожнього руху та спричиняючи аварійні ситуації. Спостерігати за неподобством набридло броварським активістам - днями ГО "Громадська сила" офіційно звернулося до поліції та чиновників.**

Як [повідомив](https://www.facebook.com/groups/brovary/permalink/1280481095315187/) у соцмережах голова ГО "Громадська сила Бровари" **Сергій Птуха**, їхня організація подала звернення до міського голови Ігоря Сапожка, до броварської поліції та управління містобудування та архітектури. У зверненні активісти вимагають припинити будівництво нової зупинки, обгрунтувати доцільність її перенесення та перевірити дотримання Правил розміщення та обладнання зупинок.

[![13418909_1835534356723444_1149648216788701749_n](https://mpz.brovary.org/wp-content/uploads/2016/06/13418909_1835534356723444_1149648216788701749_n.jpg)](https://mpz.brovary.org/wp-content/uploads/2016/06/13418909_1835534356723444_1149648216788701749_n.jpg)

Перед цим активіст [наводив фотодокази](https://www.facebook.com/groups/1405395993092465/permalink/1406115009687230/) нераціонального розташування зупинки. На фото яскравно видно, як люди перебігають дорогу, ігноруючи пішоходні переходи, що розташовані по обидва боки від зупинки, але задалеко.

[![13321988_1832653703678176_5483056888675988304_n](https://mpz.brovary.org/wp-content/uploads/2016/06/13321988_1832653703678176_5483056888675988304_n.jpg)](https://mpz.brovary.org/wp-content/uploads/2016/06/13321988_1832653703678176_5483056888675988304_n.jpg)

\[caption id="attachment\_57216" align="aligncenter" width="600"\][![13335861_1832653603678186_2299560106441823066_n](https://mpz.brovary.org/wp-content/uploads/2016/06/13335861_1832653603678186_2299560106441823066_n.jpg)](https://mpz.brovary.org/wp-content/uploads/2016/06/13335861_1832653603678186_2299560106441823066_n.jpg) На місці колишньої зупинки залишився лише знак\[/caption\]

_"Куди далі? До церкви?_ - [пише](https://www.facebook.com/groups/1405395993092465/permalink/1406115009687230/) 4 червня про зупинку активіст.  - В _цей час швиденько (мабуть щоб встигнути до понеділка) будується новесенька зупинка по вулиці С. Петлюри (колишня вул. Черняховського, навпроти ТРЦ "Термінал"). Та не проста зупинка, а цілий торговий павільон! На перший погляд це добре. Але, якщо ви пам'ятаєте, ще декілька років тому зупинка знаходилась поруч з пішоходним переходом, що дозволяло пасажирам зручно та безпечно переходити дорогу. З якого розуму зупинка "переповзла" вже більш, ніж на 200 метрів від пішохідного переходу? В міськвиконкомі вже зовсім подуріли? Їх не хвилює безпека руху в місті, а лише власне збагачення! Ось такі фото я зробив при першій же зупинці маршрутного автобуса! Серед пішоходів була навіть вагітна жінка! Буду в понеділок ініціювати перевірку погоджень відповідними дорожніми службами та законності розмщення даної МАФ!!"_

**Фото - Сергій Птуха**
