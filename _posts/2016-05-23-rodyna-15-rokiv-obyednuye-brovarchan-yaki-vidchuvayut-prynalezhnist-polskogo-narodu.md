---
title: "\"Родина\": 15 років об'єднує броварчан, які відчувають приналежність до польського народу"
date: 2016-05-23
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "15-richchya"
  - "brovary"
  - "vibir-redaktsiyi"
  - "go-rodyna"
  - "novini"
  - "olena-novak"
  - "polyaky"
coverImage: "wp-content/uploads/2016/05/rodyna-31.jpg"
---

**Нещодавно одна з броварських громадських організацій - [польське культурно-освітнє товариство "Родина"](https://www.facebook.com/rodzina.browary) - відсвяткувала свою 15-ту річницю. З 2001 року ГО "Родина" об'єднує броварчан польського походження і тих, хто цікавиться мовою, традиціями, історією та культурою Польщі. На честь річниці в броварській Школі мистецтв відбувся святковий концерт, який відвідали почесні гості: консул Республіки Польща пан Томаш Дедерко, директор Дома Польського в Києві пані Марія Сівко, головний редактор ["Dziennik Kijowski"](http://www.dk.com.ua/kontakt.php) Станіслав Пантелюк.**

**Частина І. Концерт на честь 15-річчя: поєднання традицій та сучасності**

Назва "Родина" - зовсім не випадкова, вона дуже пасує цій організації. Атмосфера в Товаристві родинна, м'яка та ненапружуюча, люди охоче збираються разом, спілкуються, святкують, вчать мову, їздять на екскурсії. І заходи Товариства не нагадують офіційні звітні: "родиняни" вдало поєднують традиції і сучасність.

\[caption id="attachment\_56431" align="aligncenter" width="600"\]![родина (4)](https://mpz.brovary.org/wp-content/uploads/2016/05/rodyna-4.jpg) На святі зустрічають отця Лаврентія з Парафії Діви Марії Неустанної Допомоги...\[/caption\]

\[caption id="attachment\_56432" align="aligncenter" width="600"\]![родина (5)](https://mpz.brovary.org/wp-content/uploads/2016/05/rodyna-5.jpg) ...та пані Марію з Дому Польського в Києві\[/caption\]

\[caption id="attachment\_56435" align="aligncenter" width="600"\]![родина (8)](https://mpz.brovary.org/wp-content/uploads/2016/05/rodyna-8.jpg) Присутні співають гімн Польщі і гімн України\[/caption\]

Глядачі, які зібралися 14 травня на святкування 15-річчя "Родини" оцінили невимушену атмосферу, легкий гумор ведучих і артистів-"родинян" та драйв музичних виступів.

\[caption id="attachment\_56437" align="aligncenter" width="600"\]![родина (10)](https://mpz.brovary.org/wp-content/uploads/2016/05/rodyna-10.jpg) Ведучі концерту: пані Олена Новак та пані Гражина Велігорська\[/caption\]

\[caption id="attachment\_56436" align="aligncenter" width="600"\]![родина (9)](https://mpz.brovary.org/wp-content/uploads/2016/05/rodyna-9.jpg) На сцені люди старшого віку, дорослі, юнаки, діти - від найстаршого до наймолодшого - символізують родину\[/caption\]

![родина (14)](https://mpz.brovary.org/wp-content/uploads/2016/05/rodyna-14.jpg)

![родина (21)](https://mpz.brovary.org/wp-content/uploads/2016/05/rodyna-21.jpg)

Серед членів Товариства безліч талановитих людей: через одного співають, танцюють, декламують вірші.

![родина (19)](https://mpz.brovary.org/wp-content/uploads/2016/05/rodyna-19.jpg)

![родина (20)](https://mpz.brovary.org/wp-content/uploads/2016/05/rodyna-20.jpg)

![родина (18)](https://mpz.brovary.org/wp-content/uploads/2016/05/rodyna-18.jpg)

Дві музикальні родини Товариства (Чекановські та Дмитренки) об'єдналися в гурт "Музичний джем" ("Muzyczny dżem") і вдало виступають на тільки на концертах "Родини". Так, нещодавно гурт взяв участь у Міжнародному фестивалі кресової культури у Мронгово (Польща).

\[caption id="attachment\_56454" align="aligncenter" width="600"\]![родина (27)](https://mpz.brovary.org/wp-content/uploads/2016/05/rodyna-27.jpg) Подружжя Чекановських\[/caption\]

\[caption id="attachment\_56438" align="aligncenter" width="600"\]![родина (11)](https://mpz.brovary.org/wp-content/uploads/2016/05/rodyna-11.jpg) Сім'я Дмитренків\[/caption\]

"Wszystko w porządku" ("Все в порядку") - ще один танцювально-вокальний колектив Товариства. Утворився лише восени минулого року і дебютував на святі 15-річчя.

![родина (24)](https://mpz.brovary.org/wp-content/uploads/2016/05/rodyna-24.jpg)

\[caption id="attachment\_56455" align="aligncenter" width="600"\]![родина (28)](https://mpz.brovary.org/wp-content/uploads/2016/05/rodyna-28.jpg) Оркестр "Святограй" (керівник Віктор Дмитренко)\[/caption\]

_Одне з відео концерту від отця Лаврентія (більше відео на [каналі](https://www.youtube.com/user/laurencjusz1/videos) отця на You Tube):_

<iframe src="https://www.youtube.com/embed/0GA89gE2BXw" width="420" height="315" frameborder="0" allowfullscreen="allowfullscreen"></iframe>

Вірші, співи, танці скінчилися: наприкінці за чудовий виступ артистам дякує консул пан Тадеуш Дедерко, а "родиняни" разом з почесними гостями вирушають продовжувати святкувати: частування для всіх, дітям розваги, приємні розмови дорослим.

![родина (29)](https://mpz.brovary.org/wp-content/uploads/2016/05/rodyna-29.jpg)

![родина (30)](https://mpz.brovary.org/wp-content/uploads/2016/05/rodyna-30.jpg)

**Частина ІІ. "Родина" як вона є: розповідають засновниці**

_"Ми - перші, хто почав викладати польську мову у місті,_ - каже **пані Олена Новак**, давній та незмінний Президент Товариства, яка стояла у витоків ГО "Родина" у 2001 році. - _Спочатку ми розміщувалися на базі 5-ї школі, з Польщі нам виписали першу вчительку Гражину Русецьку, вона викладала і членам нашого Товариства, і школярам п'ятої школи. З цього все і почалося. А з тих пір багато води утекло: люди приходили і уходили, змінилася вже не одна вчителька (через 4 роки перебування в Україні вчитель за умовами контракту повинен повернутися до Польщі), ми побували і в 5-й, і в 7-й школах, змінили форму оренди приміщення з благодійної на платну, потім один рік базувалися в дитячому клубі "Смайлик", аж нарешті переїхали до свого приміщення на Рокосовського, 2. Тут ми обжилися і тепер проводимо заняття, зустрічі, конкурси та святкові вечори"._

\[caption id="attachment\_56452" align="aligncenter" width="600"\]![родина (25)](https://mpz.brovary.org/wp-content/uploads/2016/05/rodyna-25.jpg) Пані Олена Новак\[/caption\]

_"Звичайно, хотілося б мати спражній Польський Дім, як, наприклад, у Житомирі,_ - додає пані Гражина. - _Тим більше, що ГО "Родина" досить велика, а броварські поляки одні з найактивніших в регіоні"_.

\[caption id="attachment\_56477" align="aligncenter" width="600"\]![Dom_Polski_Zhytomyr](https://mpz.brovary.org/wp-content/uploads/2016/05/Dom_Polski_Zhytomyr.jpg) Дім Польський у Житомирі\[/caption\]

\[caption id="attachment\_56434" align="aligncenter" width="600"\]![родина (7)](https://mpz.brovary.org/wp-content/uploads/2016/05/rodyna-7.jpg) Пані Гражина Велігорська\[/caption\]

**Пані Гражина Велігорська** - викладачка польської мови для дорослих і дітей та давня членкиня Товариства. Її обожнюють діти, у першу чергу за м'який стиль викладання, позитивний та веселий настрій. Мову наймолодшим вона доносить через гру, пісні та мультики. Більш старші дітлахи вже читають та пишуть. _"Пані Гражина ніколи не кричить і не сварить за помилку, завжди допоможе,_ - кажуть діти, - _якби всі вчителі були такими!"._ Пані Гражина - автентична полька, приїхала до УРСР в 1976 році, тут і залишилася, нова сім'я прив'язала її коренями до нової Батьківщини, і до своєї країни пані Гражина вже не повернулася. Хоча Польщу пані Гражина пам'ятає і любить, частенько відвідує і взагалі вважає, що має тепер дві кохані Батьківщини.

\[caption id="attachment\_56462" align="aligncenter" width="600"\]![родина (32)](https://mpz.brovary.org/wp-content/uploads/2016/05/rodyna-32.jpg) "Якщо ти вважаєш себе поляком - повинен знати мову. Знання польської мови - це відкриті двері на стару батьківщину"\[/caption\]

Більшість членів Товариства - це люди саме з польським корінням, проте є й такі, яких цікавить виключно вивчення мови чи студіювання у Польщі. Дехто - лише попутник "Родини", хтось повертається до Товариства через деякий час, а дехто залишається в ньому з моменту народження організації. _"У нашого Товариства є певна харизма,_ - запевняє пані Гражина - _хто потрапляє до нас, не залишається байдужим. Бо ми все робимо з любов'ю, ми запалюємо усіх нашою польською енергією"_.

\[caption id="attachment\_56469" align="aligncenter" width="600"\]![родина (39)](https://mpz.brovary.org/wp-content/uploads/2016/05/rodyna-39.jpg) Офіс ГО "Родина" в Броварах (Рокосовського, 2, оф.205)\[/caption\]

_"Кількість членів "Родини" досягає, мабуть, 200 осіб,_ - розповідає пані Олена Новак, - _а "костяк" - це близько 70 людей: в нас є й бабусі, яким 80 років, і зовсім малеча. Ми - справжня родина. Члени нашого Товариства - дуже активні й талановиті, малюють, співають, танцюють, беруть участь у [конкурсах декламації поезії](https://www.facebook.com/rodzina.browary/posts/730051613750161), третій рік поспіль пишуть [Всеукраїнський диктант з польської мови](https://mpz.brovary.org/brovari-vzyali-uchast-u-vseukrayinskomu-diktanti-z-polskoyi-movi/). До речі, минулого року одна з членкинь Товариства Ніна Алексєєва отримала нагороду як найстарша учасниця Диктанту"._

![польський диктант (11)](https://mpz.brovary.org/wp-content/uploads/2015/06/polskiy-diktant-11.jpg)

Польську мову в Товаристві викладають три жінки: пані Олена Новак, пані Гражина Велігорська та пані Марія Черняк. **Пані Марія Черняк** вивчала полоністику в Київському Національному Університеті Шевченка (магістр польської мови та літератури, аспірант, захистила кандидатську дисертацію, викладала в Києво-Могилянській Академії та КНУ ім.Шевченка). Пані Марія - українка, яка має польське і навіть французьке коріння, цікавиться історією своєї родини та прискіпливо її досліджує. Вона довела свою польську tożsamość (ідентичність, приналежність до польського народу) та отримала Карту Поляка багато років тому, ще в першій хвилі, а до броварського Товариства долучилася років 4-5 тому, і з тих пір стала його активною учасницею.

\[caption id="attachment\_56483" align="aligncenter" width="600"\]![1918787_987711274635257_6525115649632559816_n](https://mpz.brovary.org/wp-content/uploads/2016/05/1918787_987711274635257_6525115649632559816_n.jpg) Пані Марія та президент Польщі Анджей Дуда\[/caption\]

Окрім вивчення мови, члени Товариства знайомляться з традиціями, культурою, літературою та історією польського народу. В "Родині" проходять [концерти та благодійні ярмарки](https://www.facebook.com/rodzina.browary/posts/800487160039939), конкурси, майстер-класи та забави для дітей. Відзначаються свята: [День Святого Миколая](https://www.facebook.com/rodzina.browary/photos/a.545170498904941.1073741828.536735266415131/743991375689518/?type=3&theater), [Різдво](https://www.facebook.com/rodzina.browary/posts/754710767950912), Великдень, День дитини, День матері, День Незалежності Польщі тощо. Не секрет, що поляки тісно пов'язують своє життя з релігією, тож дехто з "родинян" ходить разом до костелу ([Парафія Діви Марії Неустанної Допомоги](http://kostel-brovary.blogspot.com/)). Також броварські поляки традиційно [віддають шану](https://www.facebook.com/rodzina.browary/posts/730059520416037) своїм закатованим співвітчизникам, похованих на Биківні. Вже не перший раз члени Товариства вирушають разом у подорожі: це і [екскурсія в Житомир і Бердичев](https://www.facebook.com/rodzina.browary/posts/908420312579956), і [подорож до Варшави](https://www.facebook.com/rodzina.browary/posts/908415435913777), і [візит на ялинкову фабрику в Клавдієво](https://www.facebook.com/rodzina.browary/posts/745685065520149) і багато-багато іншого.

\[caption id="attachment\_56479" align="aligncenter" width="600"\]![1454671_743991375689518_4643157059179932456_n](https://mpz.brovary.org/wp-content/uploads/2016/05/1454671_743991375689518_4643157059179932456_n.jpg) До діток прийшов Святий Миколай (Święty Mikołaj) та приніс подаруночки. Поляки відзначають це свято 6 грудня, а не 19-го як українці\[/caption\]

За словами пані Олени Новак, Товариство реалізувало низку культурних проектів, як міського масштабу, на кшталт Днів польського кіно в Броварах, так і локального, для членів Товариства, як, наприклад, стажування в Польщі або створення танцювально-вокального колективу. Фінансує проекти ГО "Родина" в тому числі Міністерство закордонних справ Польщі та [Фундація "Свобода і Демократія"](http://wid.org.pl/). _"Ми хочемо повторити Дні польського кіно в Броварах_, - ділиться Олена Новак, - _також шиємо костюми для нашого музичного колективу, збираємося з'їздити на екскурсію до Радомишля. Маємо багато планів на майбутнє і надалі будемо підтримувати дух Польщі в Україні"._

**Фото - Анастасія Печериця та ГО "Родина"**
