---
title: "Сьогодні з 16:00 до 22:00 по всьому місту можуть відімкнути електрику"
date: 2014-12-16
author: 
  username: "pravoZnaty"
  display_name: "Маєш право знати"
tags: 
  - "avariyne-vidklyuchennya"
  - "andryeyev"
  - "vibir-redaktsiyi"
  - "novini"
  - "rem"
---

**[![lampa](https://mpz.brovary.org/wp-content/uploads/2014/12/lampa.jpg)](https://mpz.brovary.org/wp-content/uploads/2014/12/lampa.jpg)Близько 15:00 до редакції «Маєш право знати» з кількох джерел надійшла інформація про можливе вимкнення електропостачання в м. Бровари 16 грудня у період з 16:00 й аж до 22:00.**

Телефоном інформацію про відключення електропостачання на 6 годин підтвердив заступник міського голови **Василь Андрєєв** під час з розмови з депутатом міської ради **Романом Сімутіним.** За словами Андрєєва, така інформація надійшла до міськвиконкому від начальника Броварського РЕМ **Юрія Сливи.** Самому Сливі, як розповів чиновник, інформація про можливе відключення електрики з 16:00 по 22:00 по всьому місту надійшла від центрального диспетчера в м. Київ.

Користувачі соціальних мереж [повідомляють](https://www.facebook.com/groups/brovary/permalink/949513965078570/), що прямо зараз батькам дітей, що перебувають в дитсадках, телефонують виховательки і просять забрати дітей з садочків до 16:00. Інформацію про масштабне відключення підтверджують і працівники комунальних підприємств та установ. Єдиний, від кого досі немає офіційного коментаря й підтвердження інформації, це начальник Броварського РЕМу. На телефонні дзвінки наших журналістів він не відповідає, на смс із запитанням повідомив, що перебуває зараз на нараді.
