---
title: "Боротьба з наркотиками: правоохоронці викрили незаконні посіви коноплі у Броварах та Красилівці та затримали молодика з \"травкою\""
date: 2015-07-15
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovarskiy-mv"
  - "konoplya"
  - "militsiya"
  - "narkotyky"
  - "novini"
---

**Міліція виявила ділянки з коноплею та маком у Броварах та Красилівці, а також затримала вночі у місті молодика із 5 г коноплі. Щодо всіх цих фактів відкриті кримінальні провадження та триває досудове розслідування. Про це [повідомляє](http://www.mvs.gov.ua/mvs/control/kyivska/uk/publish/article/166102;jsessionid=2E36128FD86A78C7DB2590D2B08FF35C) Броварський МВ на офіційному веб-сайті ГУ МВС України в Київській області.**

На присадибній ділянці на території приватного домоволодіння у місті Бровари правоохоронці виявили та вилучили 340 рослин конопель. Рослини були оброблені та підв’язані. 41-річний власник домоволодіння пояснив, що коноплю насіяв та обробляв для власного вжитку, - сказано у повідомленні.

[![PM808image001](https://mpz.brovary.org/wp-content/uploads/2015/07/PM808image001.jpg)](https://mpz.brovary.org/wp-content/uploads/2015/07/PM808image001.jpg)

Інший факт незаконного посіву конопель та снотворного маку виявили дільничні інспектори міліції у селі Красилівка Броварського району. 74-річна жінка на власній присадибній ділянці виростила 27 рослин конопель та 245 рослин снотворного маку. Власниця розповіла міліціонерам, що насіяла рослини аби на городі не ріс бур’ян.

[![PM253image002](https://mpz.brovary.org/wp-content/uploads/2015/07/PM253image002.jpg)](https://mpz.brovary.org/wp-content/uploads/2015/07/PM253image002.jpg)

За вказаними фактами слідчим відділом Броварського міськвідділу міліції відкрито кримінальні провадження за ч.1 ст.310 (посів або вирощування снотворного маку чи конопель) Кримінального кодексу України. Правопорушникам загрожує покарання у вигляді штрафу від ста до п’ятисот неоподатковуваних мінімумів доходів громадян або арешту на строк до шести місяців, або обмеження волі на строк до трьох років. Досудове розслідування триває.

Крім того, того ж дня працівники патрульної служби міськвідділу, патрулюючи у нічній час вулицями міста Бровари, виявили у чоловіка 5 грамів коноплі. Молодик пояснив, що наркотичний засіб зберігав для власного вживання.

За даним фактом слідчим відділом Броварського міськвідділу відкрито кримінальне провадження за ч.1 ст.309 (незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту) Кримінального кодексу України. Молодику загрожує покарання у вигляді штрафу від п’ятдесяти до ста неоподатковуваних мінімумів доходів громадян або виправних робіт на строк до двох років, або арешту на строк до шести місяців, або обмеження волі на строк до трьох років, або позбавлення волі на той самий строк. Досудове розслідування триває.

**Джерело: [ГУ МВС в Київській області](http://www.mvs.gov.ua/mvs/control/kyivska/uk/publish/article/166102;jsessionid=2E36128FD86A78C7DB2590D2B08FF35C)**
