---
title: "Із активістів зняли обвинувачення за виконання патріотичних пісень"
date: 2014-03-20
author: 
  username: "shako"
  display_name: "Тарас Шако"
tags: 
  - "batyuk"
  - "brovary"
  - "vibir-redaktsiyi"
  - "nechiporenko"
  - "novini"
  - "park-peremoga"
  - "svoboda"
  - "suddya-poshkurlat"
  - "udar"
---

**[![колаж батюк](https://mpz.brovary.org/wp-content/uploads/2014/03/kolazh-batyuk.jpg)](https://mpz.brovary.org/wp-content/uploads/2014/03/kolazh-batyuk.jpg)13 березня в приміщенні Броварського міськрайонного суду, який тепер розташований на вул. Грушевського, 2, відбулося засідання в [справі активістів Сергія Батюка та Сергія Нечипоренка.](https://mpz.brovary.org/za-stilbu-z-igrashkovoyi-rushnitsi-aktivistam-shiyut-kriminalnu-spravu/) «Ударівця» і «свободівця»  звинувачували в грубому порушенні громадського порядку під час однієї з акцій підтримки захисників парку «Перемога». Слідча Панченко кваліфікувала постріли з іграшкової рушниці та виконання пісень патріотичного змісту як хуліганство, вчинене групою осіб – ч.2 ст. 296 ККУ. Судовий розгляд справи тривав близько півроку. Аж ось на останньому засіданні прокуратура відмовилась від підтримання державного обвинувачення, а суддя Пошкурлат виніс ухвалу про закриття кримінальної справи.**

Нагадаємо, 10 вересня біля броварського суду на Возз’єднання відбулась [мирна акція в підтримку активістів](https://mpz.brovary.org/na-chest-zaporozhtsya-u-brovarah-zastrelili-prezidenta-miskogo-golovu-ta-gubernatora/) "Свободи" Шевчука, Ткаченка та Смірнова, яких судили за демонтаж паркану масажиста Азарова С. Федоренка навколо земельної ділянки в міському парку.

Після проведення акції, де з  іграшкової рушниці стріляли в «символ корупції» - мішень на фоні прапора Партії регіонів та співали пісні патріотичного змісту, проти Сергія Батюка та Сергія Нечипоренка відкрили кримінальне провадження.

[![Річниця пострілу Запорожця 5](https://mpz.brovary.org/wp-content/uploads/2013/09/Richnitsya-postrilu-Zaporozhtsya-51.jpg)](https://mpz.brovary.org/wp-content/uploads/2013/09/Richnitsya-postrilu-Zaporozhtsya-51.jpg)

Заяву в міліцію про перешкоджання його конституційних прав на спокійний відпочинок та вільне пересування написав броварчанин, член Партії регіонів Віктор Семенюк. Мовляв, під час акції він не міг вільно пройти тротуаром. Як відомо, це не єдиний позов Семенюка проти опозиційних активістів. Раніше регіонал звинувачував місцевий осередок партії «Свобода» в приниженні честі та гідності Партії регіонів, але [свій позов програв.](https://mpz.brovary.org/sud-ne-pobachiv-u-diyah-svobodivtsiv-prinizhennya-chesti-y-gidnosti-partiyi-regioniv/)

\[caption id="attachment\_21705" align="aligncenter" width="614"\][![Семенюк](https://mpz.brovary.org/wp-content/uploads/2013/10/Semenyuk.jpg)](https://mpz.brovary.org/wp-content/uploads/2013/10/Semenyuk.jpg) Віктор Семенюк\[/caption\]

На одному з судових засідань в суді була зачитана заява потерпілого Семенюка, що від відмовляється від своїх свідчень проти Батюка та Нечипоренка. В цій же заяві Семенюк просить більше не викликати його до суду.

13 березня прокурор Р. Коваль заявив клопотання про відмову від підтримання державного обвинувачення, так як в ході розгляду справи і дослідження доказів ознак кримінального правопорушення активістів доведено не було. Відтак суддя Пошкурлат виніс ухвалу суду про закриття кримінального провадження проти Нечипоренка та Батюка.

[![нечипоренко_батюк_ухвала11](https://mpz.brovary.org/wp-content/uploads/2014/03/nechiporenko_batyuk_uhvala11.jpg)](https://mpz.brovary.org/wp-content/uploads/2014/03/nechiporenko_batyuk_uhvala11.jpg)

[![нечипоренко_батюк_ухвала13](https://mpz.brovary.org/wp-content/uploads/2014/03/nechiporenko_batyuk_uhvala13.jpg)](https://mpz.brovary.org/wp-content/uploads/2014/03/nechiporenko_batyuk_uhvala13.jpg)

[![нечипоренко_батюк_ухвала12](https://mpz.brovary.org/wp-content/uploads/2014/03/nechiporenko_batyuk_uhvala12.jpg)](https://mpz.brovary.org/wp-content/uploads/2014/03/nechiporenko_batyuk_uhvala12.jpg)
