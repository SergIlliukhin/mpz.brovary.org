---
title: "Броварські правоорохонці попереджають, що каратимуть за жорстоке поводження з тваринами"
date: 2015-06-08
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "bezpritulni-tvarini"
  - "brovary"
  - "brovarskiy-mv"
  - "dilnichni"
  - "novini"
  - "pravila-utrimannya-tvarin"
  - "tvarini"
---

Правоохоронці каратимуть за жорстоке поводження з тваринами. Кожен з нас міг би навести чимало прикладів жорстокості по відношенню до тварин. Для попередження та недопущення таких випадків, дільничні інспектори Броварського міськвідділу міліції звертають увагу громадян на те, що за порушення встановлених законом правил тримання домашніх тварин, безпідставне знищення безпритульних тварин, вчинення стосовно них діянь, які призводять до фізичних страждань чи смерті тварин настає як адміністративна так і кримінальна відповідальність. Про це йдеться на [фейсбук-сторінці Броварського міськвідділу міліціі](https://www.facebook.com/photo.php?fbid=1591156811134492&set=a.1541206989462808.1073741829.100007205655743&ENGINE=1&theater).

Зокрема за статтею 154 Кодексу України про адміністративні правопорушення (_Порушення правил тримання собак і коті_в): тримання собак і котів у місцях, де це заборонено відповідними правилами, чи понад установлену кількість, чи незареєстрованих собак, або приведення в громадські місця, або вигулювання собак без повідків і намордників (крім собак, у реєстраційних свідоцтвах на яких зроблено спеціальну відмітку) чи в невідведених для цього місцях – тягне за собою попередження або накладення штрафу на громадян від **одного** до **трьох** неоподатковуваних мінімумів доходів громадян і попередження або накладення штрафу на посадових осіб - від **трьох** до **п'яти** неоподатковуваних мінімумів доходів громадян.

Ті самі дії, що спричинили заподіяння шкоди здоров'ю людей або їх майну, а так само повторне протягом року вчинення порушення з числа передбачених частиною першою цієї статті - тягнуть за собою накладення штрафу на громадян від **трьох** до **п'яти** неоподатковуваних мінімумів доходів громадян з конфіскацією тварин і на посадових осіб - від **чотирьох** до **семи** неоподатковуваних мінімумів доходів громадян.

Кримінальний кодекс України, зокрема ст.299 (_**Жорстоке поводження з тваринами**_), передбачає: «за знущання над тваринами, вчинене із застосуванням жорстоких методів або з хуліганських мотивів, а також цькування тварин одна на одну, вчинене з хуліганських чи корисливих мотивів, - штраф до **п'ятдесяти** неоподатковуваних мінімумів доходів громадян або арешт на строк до **шести** місяців. Ті самі дії, вчинені у присутності малолітнього, караються штрафом до **двохсот** неоподатковуваних мінімумів доходів громадян або обмеженням волі на строк до **двох років**».

Правоохоронці нагадують, що не тільки жорстоке поводження з тваринами можна вважати злочином, але й байдужість і бездіяльність людей.
