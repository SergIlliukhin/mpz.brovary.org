---
title: "Ми хочемо зробити Бровари чистим, комфортним та безпечним веломістом. Долучайтесь!"
date: 2014-07-23
author: 
  username: "demalliance"
  display_name: "ДемАльянс Бровари"
categories: 
  - "kolonka-avtora"
tags: 
  - "bezpechne-misto"
  - "brovary"
  - "velomisto"
  - "demalyans"
  - "demokratichniy-alyans"
  - "eko-misto"
  - "zustrich"
  - "odnodumtsi"
---

**[![Зайомство Демальянс 15](https://mpz.brovary.org/wp-content/uploads/2014/07/Zayomstvo-Demalyans-15.jpg)](https://mpz.brovary.org/wp-content/uploads/2014/07/Zayomstvo-Demalyans-15.jpg)Два тижні тому броварська команда «Демократичного Альянсу» презентувала свої проекти «Веломісто», «Еко-місто», «Безпечне місто», «Школа активіста», **«**Твій місцевий депутат**»** та ін. Під час зустрічі-знайомства з активними мешканцями нашого міста ми говорили не лише про свої принципи й ключові напрямки діяльності, а й розповіли власні історії про те, що спонукало кожного з нас стати членом молодої політичної партії. До речі, сьогодні, 23 липня, о 20:00 у нас заплановані збори щодо вище вказаних проектів, то ж хто не зміг бути минулого разу, приходьте: вул. Гагаріна, 16, каб. 39, офісний центр «Ліза».**

Свою зустріч 10 липня ми розпочали зі знайомства з тими броварчанами, хто зацікавився нашою партією та прийшов на наш захід. Ми попросили гостей назватись та розповісти, чим для них є Бровари та що вони б хотіли зробити у цьому місті, а також запитали, чи знають вони щось про «Демократичний Альянс».

[![Зайомство Демальянс 12](https://mpz.brovary.org/wp-content/uploads/2014/07/Zayomstvo-Demalyans-12.jpg)](https://mpz.brovary.org/wp-content/uploads/2014/07/Zayomstvo-Demalyans-12.jpg)

[![Зайомство Демальянс 09](https://mpz.brovary.org/wp-content/uploads/2014/07/Zayomstvo-Demalyans-09.jpg)](https://mpz.brovary.org/wp-content/uploads/2014/07/Zayomstvo-Demalyans-09.jpg)

[![Зайомство Демальянс 13](https://mpz.brovary.org/wp-content/uploads/2014/07/Zayomstvo-Demalyans-13.jpg)](https://mpz.brovary.org/wp-content/uploads/2014/07/Zayomstvo-Demalyans-13.jpg)

Для переважної більшості присутніх Бровари були значно більшим, ніж просто місцем проживання. Майже всі хотіли б зробити наше місто затишним та комфортним простором, без корупції та зловживань чиновників, грамотно організованим, культурно розвинутим, з численними зеленими зонами та спортивними й дитячими майданчиками. При цьому люди зазначали, що Бровари не повинні бути спальним районом столиці, місто має бути простором для можливостей та самодостатнім. «Тут мають створюватись нові підприємства, щоб броварчани не були вимушені їздити до Києва за заробітком. Наше місто будувалось не як придаток до столиці, а як потужний промисловий центр, де люди і живуть, і працюють, і відпочивають. Тому потрібно створювати нові робочі місця саме в Броварах», - зазначив небайдужий броварчанин Олексій.

[![Зайомство Демальянс 03](https://mpz.brovary.org/wp-content/uploads/2014/07/Zayomstvo-Demalyans-03.jpg)](https://mpz.brovary.org/wp-content/uploads/2014/07/Zayomstvo-Demalyans-03.jpg)

[![Зайомство Демальянс 07](https://mpz.brovary.org/wp-content/uploads/2014/07/Zayomstvo-Demalyans-07.jpg)](https://mpz.brovary.org/wp-content/uploads/2014/07/Zayomstvo-Demalyans-07.jpg)

[![Зайомство Демальянс 06](https://mpz.brovary.org/wp-content/uploads/2014/07/Zayomstvo-Demalyans-06.jpg)](https://mpz.brovary.org/wp-content/uploads/2014/07/Zayomstvo-Demalyans-06.jpg)

На диво, чимало присутніх знали про партію «Демократичний Альянс» та її діяльність, зокрема на Майдані під час Революції Гідності. При цьому дехто навіть знав, що кілька років тому це була потужна всеукраїнська громадська організація, активісти якої вирішили піти в політику, бо не бачили серед існуючих партій тих, до кого можна було б долучитись.

[![Зайомство Демальянс 10](https://mpz.brovary.org/wp-content/uploads/2014/07/Zayomstvo-Demalyans-10.jpg)](https://mpz.brovary.org/wp-content/uploads/2014/07/Zayomstvo-Demalyans-10.jpg)

[![Зайомство Демальянс 01](https://mpz.brovary.org/wp-content/uploads/2014/07/Zayomstvo-Demalyans-01.jpg)](https://mpz.brovary.org/wp-content/uploads/2014/07/Zayomstvo-Demalyans-01.jpg)

Про те, чим «Демальянс» унікальний та вирізняється на фоні інших політсил, розповів **Юрій Степанюк**, член Київського обласного осередку партії. Визначальним напрямком діяльності «Демократичного Альянсу» була і є антикорупційна боротьба. Активісти по всій країні проводили розслідування та експертизи у сфері надання адміністративних послуг, державних закупівель, містобудуванні, комунальних тарифах. Одними з найбільш відомих проектів «Демальянсу» є кампанії «[Стоп свавіллю у паспортних столах](http://www.google.com.ua/url?sa=t&rct=j&q=&esrc=s&frm=1&source=web&cd=4&cad=rja&uact=8&sqi=2&ved=0CDEQFjAD&url=http%3A%2F%2Fwww.dem-alliance.org%2Fanons%2Fkampanija-demaljansu-%25E2%2580%259Cstop-svavillyu-u-pasportnih-stolah%25E2%2580%259Ddosjagla-svojei-meti.html&ei=7drOU4BphtDhBLH0gYgI&usg=AFQjCNHjpqMOYwdRD8VLweAEdNIf7YvZkQ&sig2=5nZlrhm063MPeLAfCzvqFQ)» та «[Тримай вора з Автодора](http://www.google.com.ua/url?sa=t&rct=j&q=&esrc=s&frm=1&source=web&cd=1&cad=rja&uact=8&ved=0CBsQFjAA&url=http%3A%2F%2Fdem-alliance.org%2Fanons%2Ftrimai-vora-z-avtodora-demaljans.html&ei=xNrOU5_AHYrd4QS8hICwBA&usg=AFQjCNHX4fTTmGLw0CTMOfLIEBqt2zqyBA&sig2=Me3Run0eFRfDfwN1h3cQ9g&bvm=bv.71198958,d.bGE)». Виявленні під час останньої кампанії зловживанні при ремонті доріг спонукали демальянсівців йти з пікетом до Межигір’я, адже саме Президент призначає керівника «Автодору». Акції протесту завершились неправомірним затриманням активістів та навіть голови партії Василя Гацька. Проте це не зупинило активістів, а навпаки спровокувало цілу серію пікетів.

[![Зайомство Демальянс 21](https://mpz.brovary.org/wp-content/uploads/2014/07/Zayomstvo-Demalyans-21.jpg)](https://mpz.brovary.org/wp-content/uploads/2014/07/Zayomstvo-Demalyans-21.jpg)

[![Зайомство Демальянс 11](https://mpz.brovary.org/wp-content/uploads/2014/07/Zayomstvo-Demalyans-11.jpg)](https://mpz.brovary.org/wp-content/uploads/2014/07/Zayomstvo-Demalyans-11.jpg)

Важливою особливістю молодої партії є повна прозорість у зборі та витрачанні коштів організації. Звіти про всі надходження (членські та благодійні внески) та витрати регулярно оприлюднюються на [сайті «Демократичного альянсу»](http://dem-alliance.org/). У такий спосіб партійці зберігають свою незалежність від олігархів та заохочують звичайних громадян підтримувати політичну силу, якій вони довіряють.

Також у «Демократичному Альянсі» активно розвивається напрям урбаністики: члени партії регулярно проходять навчання з управління містами, проводяться «відкриті університети», лекторії та дискусії щодо розвитку міст.

[![Зайомство Демальянс 23](https://mpz.brovary.org/wp-content/uploads/2014/07/Zayomstvo-Demalyans-23.jpg)](https://mpz.brovary.org/wp-content/uploads/2014/07/Zayomstvo-Demalyans-23.jpg)

Члени броварського осередку «Демократичного Альянсу» розповіли про те, що їх привело до цієї політичної партії. Більшість з ним долучились до команди на хвилі революційних подій цієї осені: побачивши активність «демальянсівців» на Майдані вони вирішили знайти однодумців у своєму місті.

[![Зайомство Демальянс 17](https://mpz.brovary.org/wp-content/uploads/2014/07/Zayomstvo-Demalyans-17.jpg)](https://mpz.brovary.org/wp-content/uploads/2014/07/Zayomstvo-Demalyans-17.jpg)

[![Зайомство Демальянс 18](https://mpz.brovary.org/wp-content/uploads/2014/07/Zayomstvo-Demalyans-18.jpg)](https://mpz.brovary.org/wp-content/uploads/2014/07/Zayomstvo-Demalyans-18.jpg)

Голова міської організації «Демальянсу» **Аліна Дяченко** також поділилась історією, як вона – журналіст та громадський активіст – наважилась вступити до партії. «_Для мене це був дуже непростий вибір. Я завжди вважала, що маю залишатись у громадському секторі, контролювати владу, бути поза політикою. Однак з роками прийшло усвідомлення, що поки ми стоїмо осторонь, у владу йдуть люди, м’яко кажучи, не дуже порядні, з однією мотивацією – наживатись на своїх повноваженнях. А ми потім вимушені постійно їх контролювати й витрачати на це колосальні зусилля. Значно ефективніше самому йти у владу й робити те, до чого раніше намагався спонукати депутатів – діяти в інтересах громади, вивчати суспільну думку, шукати найефективніші рішення для міських проблем. Але при цьому дуже важливо йти у владу не одному, а командою – командою однодумців_».

 [![Зайомство Демальянс 34](https://mpz.brovary.org/wp-content/uploads/2014/07/Zayomstvo-Demalyans-34.jpg)](https://mpz.brovary.org/wp-content/uploads/2014/07/Zayomstvo-Demalyans-34.jpg)

Аліна розповіла, що ще у 2011 році разом з Сергієм Іллюхіним, який нині очолює Київський обласний осередок партії, вони взялись популяризувати у Броварах закон «Про доступ до публічної інформації». Щоб навчити броварчан подавати запити на інформацію (бо це хороший інструмент боротьби з корупцією), створили сайт «Маєш право знати», на якому планували розміщувати зразки запитів та давати корисні поради. Та невдовзі, коли до команди долучився Андрій Качор, сайт перетворився на повноцінне Інтернет-видання, тематичний діапазон суттєво розширився. І все ж Аліна та Сергій не полишили своєї моніторингової роботи за відкритістю та прозорістю броварської влади, продовжили подавати запити, а у разі неправомірної відмови у наданні інформації звертались до суду за захистом своїх прав.

[![Зайомство Демальянс 28](https://mpz.brovary.org/wp-content/uploads/2014/07/Zayomstvo-Demalyans-28.jpg)](https://mpz.brovary.org/wp-content/uploads/2014/07/Zayomstvo-Demalyans-28.jpg)

Під час Революції Гідності Сергій Іллюхін активно включився у діяльність «Демократичного Альянсу» на Майдані, а Аліна Дяченко стала активним учасником протестних подій у Броварах. Броварські «демальянсівці» увійшли до складу Народної Ради та разом з іншими активними броварчани боролись за демократичні перетворення у своєму місті.

Тепер же настав час для активізації роботи осередку у Броварах, щоб показати не лише своє вміння боротись, а й створювати. Відтак партійці визначили три ключових напрямки своєї діяльності: розвиток міста; контроль за владою; освіта та постійний саморозвиток.

[![Зайомство Демальянс 15](https://mpz.brovary.org/wp-content/uploads/2014/07/Zayomstvo-Demalyans-15.jpg)](https://mpz.brovary.org/wp-content/uploads/2014/07/Zayomstvo-Demalyans-15.jpg)

У рамках напрямку «**Розвиток міста**» активісти планують розробляти пропозиції для влади, лобіювати інтереси громади під час вирішення тих чи інших питань, налагоджувати комунікацію між різними громадськими середовищами, залучати фахівців та експертів, вивчати потреби та думку броварчан.

Один з перших проектів, за який «демальянсівці» збираються взятись – це «**Веломісто**». Активісти хочуть стимулювати владу й підприємців встановлювати велопарковки біля громадських та торгових закладів. Також є необхідність в облаштування велодоріжок по місту, пожвавленні велоруху у місті загалом, проведенні креативних велоекскурсів (наприклад, по місцях незаконних забудов або по новаціях генерального плану Броварів).

Проект «**Еко-місто**» передбачає дві складові – зміна свідомості броварчан щодо дотримання чистоти у місті та запровадження системи сортування сміття. Обидва напрямки потребують проведення масштабної інформаційної кампанії, а також залучення фахівців для ефективного вирішення проблем.

Для вдосконалення системи дорожнього руху у місті та забезпечення безпеки пішоходів та водії активісти планують реалізувати проект «**Безпечне місто**», у рамках якого буде зібрано й узагальнено пропозиції громадськості щодо змін розмітки, встановлення світлофорів, облаштування переходів, покращення освітлення проїжджої частини тощо.

 [![Зайомство Демальянс 08](https://mpz.brovary.org/wp-content/uploads/2014/07/Zayomstvo-Demalyans-08.jpg)](https://mpz.brovary.org/wp-content/uploads/2014/07/Zayomstvo-Demalyans-08.jpg)

Напрямок «**Контроль за владою**» передбачає діяльність по боротьбі з корупцією в органах влади, моніторинг роботи депутатського корпуса та контроль за якістю надання адміністративних послуг. Тут планується реалізація проекту «**Твій місцевий депутат**» (оцінка роботи обранців у своїх округах та в міській раді) та «**Стоп свавіллю у паспортних столах**» (забезпечення отримання закордонних паспортів без переплат). Також пропонується конструктивний підхід до подолання окремих «сімейних корупційних схем»: замість кафе Романа Багмута «МюзікХол» у приміщенні МКЦ «Прометей» пропонується створити «вільний простір» (ко-воркінг) для громади, де молодь зможе проводити круглі столи, тренінги, семінари, виставки, творчі вечори тощо.

[![Зайомство Демальянс 32](https://mpz.brovary.org/wp-content/uploads/2014/07/Zayomstvo-Demalyans-32.jpg)](https://mpz.brovary.org/wp-content/uploads/2014/07/Zayomstvo-Demalyans-32.jpg)

У рамках третього напрямку «**Освіта та саморозвиток**» планується постійно проводити навчання для активістів - школи, лекторії, ворк-шопи. У найближчих планах – організація «**Школи громадського активіста**» для броварчан.

Наприкінці зустрічі «демальянсівці» зазначили, що для того, щоб долучатись до наших проектів та ініціатив, не обов’язково бути членом партії, головне – мати бажання та енергію діяти й бути активним. Можна брати участь у робочих засіданнях та дискусіях, можна приходити лише на акції та заходи, а можна просто активно стежити за нашою роботою. «_Але важливо розуміти, що нашій команді потрібні як ті, хто разом з нами піде у владу, так і ті, хто буде нашою підтримкою й опорою. Якщо ви хочете, щоб такі люди, як ми, ставали депутатами міськради, приєднуйтесь до нас й ставайте нашою рушійною силою!»,_ \- підсумувала Аліна Дяченко.
