---
title: "У колишньому магазині \"Електроніка\" на вул. Київській почались ремонтні роботи"
date: 2015-06-10
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "elektronika"
  - "novini"
---

**Тривають ремонтні роботи всередині колишньої «Електроніки», - повідомляє у Фейсбук [спільнота At Brovary](https://www.facebook.com/atbrovary/posts/1451471628502130?pnref=story). Що саме планується відкрити на цьому місці, не повідомляється.**

"_Всі мешканці Броварів, особливо середнього і старшого віку, мабуть, пам’ятають магазин «Електроніка», розташований по вулиці Київській, поблизу сучасної Броварської ОДПІ, який продавав телевізори, магнітофони, відеомагнітофони (які тоді були рідкістю та й коштували дуже дорого) тощо. Це був єдиний у місті фірмовий магазин торгової марки «Електроніка». В 90-ті роки він був перетворений на центр дрібнооптової торгівлі._ _А на початку 2000-х тут відкрили мінімаркет та аптеку «Боско». Вони проіснували майже десять років, але, мабуть, не витримали конкуренції і були закриті. Протягом тривалого часу приміщення, які займають майже весь перший поверх багатоповерхівки, стояли порожні. І ось останнім часом мабуть знайшлися охочі його придбати. Всередині тривають ремонтні роботи, можливо, що знову відкриють оновлений магазин продуктових товарів. Ну що ж, поживемо – побачимо_", - сказано у повідомленні інтернет-спільноти.

**Фото в галереї - зі спільноти At Brovary**
