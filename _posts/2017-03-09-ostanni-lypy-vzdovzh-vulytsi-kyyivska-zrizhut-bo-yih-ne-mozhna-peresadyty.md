---
title: "Останні липи вздовж вулиці Київська зріжуть, бо їх не можна пересадити? - ФОТО"
date: 2017-03-09
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vul-kiyivska"
  - "zrizani-dereva"
  - "novini"
  - "rozshyrennya-vul-kyyivskoyi"
  - "topoli"
---

**«У 2017 році продовжиться реконструкція вулиці Київської», - повідомив на оперативній нараді в понеділок, 6 березня, заступник міського голови Григорій Голубовський. У зв’язку з цим директору КП «Бровари-Благоустрій» Андрію Василенку ще раніше виконком міськради надав доручення вивчити можливість пересадки лип, які залишилися вздовж вулиці Київської на ділянці від зупинки «Розвилка» до зупинки «Порошинка». За словами Григорія Голубовського, вирішити це питання потрібно якнайшвидше, позаяк час, коли можна робити пересадку дерев, спливає.** 

Як повідомив **Андрій Василенко**, вивчення цього питання було доручено спеціалістам садового центру «ДаЛаС». Наші журналісти зв’язалися з ландшафтним дизайнером СЦ «ДаЛаС» **Юрієм Кривошеєм**, який безпосередньо опікується подальшою долею лип.

За інформацією Юрія Кривошея, спільно з відділом благоустрою фахівці "ДаЛаС" оглянули всі липи та визначили ті, які під пересадку підлягають. Таких нарахували **23**. Як каже спеціаліст, вік дерев - 12-17 років. Їхній діаметр у середньому 10 см. Однак відразу всі липи спеціалісти садового центру пересаджувати не беруться. «_Усе робитимемо методом спроб і практичних робіт, -_ повідомив  ландшафтний дизайнер. –_Щоб зрозуміти, який грунт, яка коренева система дерева і чи можна її зберегти, спочатку пересадимо одну липу. Якщо вона приживеться  – пересадимо всі інші, якщо ж ні – усі дерева зріжуть»._

[![](https://mpz.brovary.org/wp-content/uploads/2017/03/1-1.jpg)](https://mpz.brovary.org/wp-content/uploads/2017/03/1-1.jpg)

[![](https://mpz.brovary.org/wp-content/uploads/2017/03/2-1.jpg)](https://mpz.brovary.org/wp-content/uploads/2017/03/2-1.jpg)

Щоб не пошкодити лінії освітлення, які пролягають поряд, липу пересаджуватимуть вручну. Загалом усі липи планується пересадити чи то в парк "Перемога", чи в інші місця вздовж доріг. Місто вимагає гарантій, що дерева приживуться, каже Юрій Кривошей, та шанси – мізерні,  адже стан лип - нижче середнього: вони покручені, коріння та крона у багатьох пошкоджені. До того ж, на ті гроші, що виділяє місто для пересадки лип, дерева ймовірніше за все, не приживуться, адже забезпечити елементарну систему поливу не можна, каже Юрій Кривошей. _"Тож краще ці липи зрізати, а на їхнє місце придбати 12 здорових дерев"_, - радить спеціаліст. Однак останнє слово мають сказати спеціалісти відділу з благоустрою. Та поки пройдуть необхідні погодження, пересаджувати липи вже буде неможливо, пояснює спеціаліст, адже тепло цьому не сприяє.

[![](https://mpz.brovary.org/wp-content/uploads/2017/03/5-2.jpg)](https://mpz.brovary.org/wp-content/uploads/2017/03/5-2.jpg)

[![](https://mpz.brovary.org/wp-content/uploads/2017/03/6.jpg)](https://mpz.brovary.org/wp-content/uploads/2017/03/6.jpg)

[![](https://mpz.brovary.org/wp-content/uploads/2017/03/7-1.jpg)](https://mpz.brovary.org/wp-content/uploads/2017/03/7-1.jpg)

Нагадаємо, за 5 років, відколи йде реконструкція та розширення вулиці Київської, уздовж центральної магістралі Броварів [зрізано](https://mpz.brovary.org/vzdovzh-vulitsi-kiyivskoyi-bude-znishheno-230-derev/) декілька сотен дерев листяної породи. До того ж, активно забудовується IV мікрорайон, відповідно на узбіччі Київської дерева [продовжують](https://mpz.brovary.org/na-vulitsi-kiyivskiy-zrizali-shhe-blizko-sotni-derev-aktivisti-b-yut-na-spoloh/) зрізувати.

**Фото - Ірина Ющенко**
