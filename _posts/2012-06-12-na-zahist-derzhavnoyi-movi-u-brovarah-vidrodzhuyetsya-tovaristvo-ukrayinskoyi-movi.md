---
title: "Для захисту державної мови у Броварах відроджується «Товариство української мови»"
date: 2012-06-12
author: 
  username: "pravoZnaty"
  display_name: "Маєш право знати"
tags: 
  - "brovary"
  - "brovaryi"
  - "vibir-redaktsiyi"
  - "groza"
  - "gromadskiy-zahist-kiyivshhini"
  - "novini"
  - "ovdiyenko"
  - "rizanenko"
  - "tovaristvo-ukrayinskoyi-movi"
  - "ukrayinska-mova"
coverImage: "wp-content/uploads/2012/06/Tovaristvo-ukrayinskoyi-movi_11.jpg"
---

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_11.jpg "Товариство української мови_1")](https://mpz.brovary.org/wp-content/uploads/2012/06/Tovaristvo-ukrayinskoyi-movi_11.jpg)У Броварах буде відновлено діяльність «Товариства української мови імені Тараса Шевченка». Таке рішення було прийнято 7 червня 2012 року на зборах місцевих громадських діячів, краєзнавців, літераторів та журналістів. Про це йдеться у прес-релізі громадської організації «Громадський захист Київщини», поширеному серед ЗМІ.

«_Відновлення «ТУМ» є природньої реакцією громадян України на спробу втручання влади в мовне питання. Мова має розвиватись еволюційним шляхом в народі, а не недолугими спробами провладних політиканів штучно створити чергову «гарячу точку» в суспільстві і відволікти увагу людей від безпорадності уряду в вирішенні економічних проблем_», – говориться у прес-релізі.

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_71.jpg "Товариство української мови_7")](https://mpz.brovary.org/wp-content/uploads/2012/06/Tovaristvo-ukrayinskoyi-movi_71.jpg)

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_21.jpg "Товариство української мови_2")](https://mpz.brovary.org/wp-content/uploads/2012/06/Tovaristvo-ukrayinskoyi-movi_21.jpg)

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_31.jpg "Товариство української мови_3")](https://mpz.brovary.org/wp-content/uploads/2012/06/Tovaristvo-ukrayinskoyi-movi_31.jpg)

Ініціатором відродження «Товариства української мови» виступив депутат Броварської міської ради, голова ГО «Громадський захист Київщини» [Павло Різаненко](http://rizanenko.org/). «_Я вважаю, що українська влада має боротися з бідністю українців, а не з їх мовою. Тому ми, як народ, маємо самі зорганізуватись, щоб завадити можновладцям заробляти політичні дивіденди на мовному питанні. Українська мова – не просто засіб спілкування, це один із символів української держави_», – зокрема зауважив він.

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_41.jpg "Товариство української мови_4")](https://mpz.brovary.org/wp-content/uploads/2012/06/Tovaristvo-ukrayinskoyi-movi_41.jpg)

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_61.jpg "Товариство української мови_6")](https://mpz.brovary.org/wp-content/uploads/2012/06/Tovaristvo-ukrayinskoyi-movi_61.jpg)

[![](https://mpz.brovary.org/wp-content/uploads/2012/06/Tovaristvo-ukrayinskoyi-movi_51.jpg "Товариство української мови_5")](https://mpz.brovary.org/wp-content/uploads/2012/06/Tovaristvo-ukrayinskoyi-movi_51.jpg)

Головою оргкомітету з відродження «Товариства української мови імені Тараса Шевченка» було обрано Марію Григорівну Овдієнко – легендарну броварську дисидентку, письменницю, лауреатку премії ім.Василя Стуса. Оргкомітет звернувся до всіх, кому не байдужа подальша доля України, підтримати відродження «Товариства української мови» і підняти його прапор не тільки в Броварах, а й по всій Україні. Наступна зустріч оргкомітету призначена на 21 червня 2012 року.

**Сюжет про "ТУМ" у Броварах на "5 каналі"** 

<iframe src="https://www.youtube.com/embed/ElCC0SLQYbI" frameborder="0" width="420" height="315"></iframe>

«Товариство української мови імені Тараса Шевченка» існувало в кінці 80-х – на початку 90-х років, а згодом була реорганізовано в «Товариство «Просвіта».

Нагадаємо, 5 червня 2012 року у першому читанні було прийнято [законопроект](http://w1.c1.rada.gov.ua/pls/zweb_n/webproc4_1?pf3511=41018) «Про засади державної мовної політики», який викликав в українському суспільстві хвилю протестів.
