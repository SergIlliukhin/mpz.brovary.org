---
title: "Кухарська сотня броварчан: допоможи своїм!"
date: 2015-01-22
author: 
  username: "tatuuum"
  display_name: "Тетяна Панкратьєва"
tags: 
  - "brovary"
  - "vibir-redaktsiyi"
  - "volonteri"
  - "dopomoga-ato"
  - "dopomoga-brovarskim-viyskovim"
  - "kuharska-sotnya-brovarchan"
  - "novini"
---

**[![кухсотня_заг](https://mpz.brovary.org/wp-content/uploads/2015/01/kuhsotnya_zag.jpg)](https://mpz.brovary.org/wp-content/uploads/2015/01/kuhsotnya_zag.jpg)Як добре, що існують небайдужі та милосердні люди, яким важко залишатися осторонь подій. Їхня натура вимагає дій, а коли не можеш сам піти і щось зробити, мусиш хоч би допомогти. І от ми бачимо, як у цей скрутний час в Україні кожен небайдужий робить те, що йому під силу: хтось возить речі на передову, хтось в’яже шкарпетки, а хтось готує борщі для наших бійців. Адже робота в тилу не менш важлива, ніж дії на передовій.**

Не секрет, яка у нас у країні ситуація майже в усіх галузях: неефективність систем та корупція. На жаль, не виключення й армія - справедливі нарікання викликає, зокрема, недолуга система постачання, матеріального забезпечення, харчування. Якби не волонтери, ці бійці невидимого фронту, невідомо, була би в змозі наша армія взагалі воювати.

За [словами відомого волонтера Юрія Бірюкова](http://censor.net.ua/photo_news/314239/v_tsehah_gryazno_na_polu_stoyachaya_voda_volontery_uznali_v_kakih_usloviyah_gotovyat_pitanie_dlya_armii), з 1 травня 2008 року Міністерство Оборони України виділяє на харчування одного бійця 17 грн 62 коп. у день. Ця сума наразі скоректована до 23,22 грн, а потім навіть до 52,05 грн (пайок «Денний набор сухих продуктів (індивідуальний)»), але все одно залишається питання якості.

Харчування від Міноборони [критикує й інший український волонтер Георгій Тука](http://society.lb.ua/war/2015/01/03/291256_georgiy_tuka_dazhe_stal.html). З його слів, солдати більш охочіше смакують їжею, переданою волонтерами, а МО звітує, що всіх нагодувало і всім всього вистачає.

> «Я не могу сказать, что не хватает еды. По одной простой причине: достаточно много продуктов питания завозят волонтеры. И понятно, что их ассортимент и качество продуктов на порядок выше, чем каши-крупы-макароны, которые предлагает Минобороны. Поэтому очень часто ребята просто отказываются есть то, что готовится на воинских кухнях, а едят то, что привозят им волонтеры. И именно поэтому складывается впечатление, что Миноброны полностью обеспечивает солдат продовольствием и даже излишки есть. Если убрать полностью помощь волонтеров, то ситуация будет плачевная».

Отже, щоб підтримати наших хлопців, щоби були в них сила, здоров’я та наснага, і виник по всій країні такий специфічний різновид волонтерства, як Кухарські сотні, які постачають «своє», «домашнє» на фронт, до столу українських солдат. Є вони у всіх куточках України, майже в кожному місті, є така сотня й у нас в Броварах. Отже, знайомтесь, **Кухарська сотня броварчан**.

Подружжя **Оксана та Юрій Закревські**, за освітою інженери-фізики, приємні, відкриті, інтелігентні люди. Небайдужі до того, що відбувається в країні, не змогли залишитися осторонь проблем наших хлопців на фронті. Початково ініціатором діяльності стала Оксана. В листопаді минулого року після прикладу дівчат-волонтерів з Дніпропетровська, які почали виготовляти заготовки сухих овочів для борщу, вирішила робити те ж саме.

[![кухсотня_1](https://mpz.brovary.org/wp-content/uploads/2015/01/kuhsotnya_1.jpg)](https://mpz.brovary.org/wp-content/uploads/2015/01/kuhsotnya_1.jpg)

[![кухсотня_2](https://mpz.brovary.org/wp-content/uploads/2015/01/kuhsotnya_2.jpg)](https://mpz.brovary.org/wp-content/uploads/2015/01/kuhsotnya_2.jpg)

Спочатку сушили лише зі своїх продуктів, потім на них вийшли броварські волонтери з групи «Зелена палатка біля «Варуса», які стали надавати овочі та кошти і забирати вже готові продукти. Все зібране акумулюється, і раз у тиждень, або раз на 10 днів, як збираються потрібні речі, машина відправляється до наших хлопців в АТО.

Але Кухарська сотня броварчан приймає продукти від усіх охочих, а також продовжує закупати овочі самостійно. Готові віддавати (і віддають при потребі) продукти й іншим волонтерам, але жаліються, що за недостатніх нинішніх обсягів переробки не можуть брати на себе великі зобов’язання перед іншими групами волонтерів.

Вже 20 грудня в інтернеті виникла сторінка [Кухарської сотні броварчан](https://www.facebook.com/groups/kyharska.sotnya) на Фейсбуці. І як можна побачити, серед координаторів там вказаний не лише Юрій Закревський, а й **Дмитро Круць**. Зі слів чоловіків, познайомилися вони в інтернеті та почали робити спільну справу.

[![кухсотня_3](https://mpz.brovary.org/wp-content/uploads/2015/01/kuhsotnya_3.jpg)](https://mpz.brovary.org/wp-content/uploads/2015/01/kuhsotnya_3.jpg)

\[caption id="attachment\_32574" align="aligncenter" width="600"\][![кухсотня_4](https://mpz.brovary.org/wp-content/uploads/2015/01/kuhsotnya_4.jpg)](https://mpz.brovary.org/wp-content/uploads/2015/01/kuhsotnya_4.jpg) Дмитро привіз чергову порцію продуктів\[/caption\]

Кількість учасників групи на ФБ налічує на даний момент 143 чол., але активне ядро – це близько 15 осіб, і не всі з них є броварчанами, приєдналися також і кияни, бо в силу близькості наших міст люди не роблять різниці «на кого працювати». Також броварська сотня підтримує стосунки з іншими кухарськими сотнями, люди співпрацюють, знають вже одне одного особисто.

Як розповіли нам Дмитро та Юрій, їхня група дуже швидко еволюціонує. Так, 5 січня цього року було зареєстроване **ГО «Сотня милосердя».** Створення ГО полегшує співпрацю з юридичними особами, адже засновники сподіваються не лише на допомогу звичайних броварчан, а й на активне включення броварських підприємців та підприємств. ГО також планує надавати як матеріальну, так і психологічну допомогу бійцям АТО та їх сім’ям.

До речі, емоційна підтримка – то не остання річ, вважають волонтери. Тому намагаються підняти бойовий дух солдата, змусивши його посміхнутися. Тож майже всі продукті в їх виконанні супроводжуються наліпками з картинками та жартівливими віршами.

[![кухсотня_5](https://mpz.brovary.org/wp-content/uploads/2015/01/kuhsotnya_5.jpg)](https://mpz.brovary.org/wp-content/uploads/2015/01/kuhsotnya_5.jpg)

[![кухсотня_6](https://mpz.brovary.org/wp-content/uploads/2015/01/kuhsotnya_6.jpg)](https://mpz.brovary.org/wp-content/uploads/2015/01/kuhsotnya_6.jpg)

[![кухсотня_7](https://mpz.brovary.org/wp-content/uploads/2015/01/kuhsotnya_7.jpg)](https://mpz.brovary.org/wp-content/uploads/2015/01/kuhsotnya_7.jpg)

Що стосується власне асортименту продуктів, то переважно це: «сухпайки» для борщу, капуста та морква по-корейські, варення, цукати. Нещодавно спробували зробити «живий продукт» - вінегрет: нарізали, заправили, розфасували у пластикові, відерця. Взагалі, Кухарська сотня готова збільшувати обсяги та асортимент, чим більше людей буде активно брати у цьому участь. Кухарська сотня звертається до броварчан: приходьте, допомагайте, пропонуйте щось своє!

[![кухсотня_8](https://mpz.brovary.org/wp-content/uploads/2015/01/kuhsotnya_8.jpg)](https://mpz.brovary.org/wp-content/uploads/2015/01/kuhsotnya_8.jpg)

[![кухсотня_12](https://mpz.brovary.org/wp-content/uploads/2015/01/kuhsotnya_12.jpg)](https://mpz.brovary.org/wp-content/uploads/2015/01/kuhsotnya_12.jpg)

[![кухсотня_15](https://mpz.brovary.org/wp-content/uploads/2015/01/kuhsotnya_15.jpg)](https://mpz.brovary.org/wp-content/uploads/2015/01/kuhsotnya_15.jpg)

[![кухсотня_16](https://mpz.brovary.org/wp-content/uploads/2015/01/kuhsotnya_16.jpg)](https://mpz.brovary.org/wp-content/uploads/2015/01/kuhsotnya_16.jpg)

[![кухотсня_9](https://mpz.brovary.org/wp-content/uploads/2015/01/kuhotsnya_9.jpg)](https://mpz.brovary.org/wp-content/uploads/2015/01/kuhotsnya_9.jpg)

«Конче потрібні люди, гроші, спонсор. – каже Юрій. – От, наприклад, відерце обсягом 2.8 л коштує 10 грн ,опт, звичайно, дешевше, але все одно, виходить що це більше собівартості тієї ж капусти у ньому. Потрібні пакетики, відерця, техніка. За умови достатньої допомоги ми могли би винаймати приміщення, узяти професійну техніку, як це робиться в інших містах України».

Наразі уся сушка та заготовка відбувається вдома за допомогою звичайної побутової або напівпрофесійної техніки. У подружжя Закревських вдома дві електросушарки, які працюють невтомно. У когось, кажуть, є і по три. Нещодавно суспільними зусиллями купили вакууматор. Раніше фасували борщі у так звані зіп-пакети, але вакуумні набагато краще, адже не пропускають вологу і більш пристосовані для транспортування і зберігання.

[![кухсотня_13](https://mpz.brovary.org/wp-content/uploads/2015/01/kuhsotnya_13.jpg)](https://mpz.brovary.org/wp-content/uploads/2015/01/kuhsotnya_13.jpg)

[![кухсотня_14](https://mpz.brovary.org/wp-content/uploads/2015/01/kuhsotnya_14.jpg)](https://mpz.brovary.org/wp-content/uploads/2015/01/kuhsotnya_14.jpg)

[![кухсотня_11](https://mpz.brovary.org/wp-content/uploads/2015/01/kuhsotnya_11.jpg)](https://mpz.brovary.org/wp-content/uploads/2015/01/kuhsotnya_11.jpg)

[![кухсотня_10](https://mpz.brovary.org/wp-content/uploads/2015/01/kuhsotnya_10.jpg)](https://mpz.brovary.org/wp-content/uploads/2015/01/kuhsotnya_10.jpg)

Фасують також спеції, роблять цукати з гарбуза, мандаринів, апельсинів, тощо, а також варення з апельсинових корок. Корки, до речі, їм віддає Фреш-бар з «Варусу». Отже, ніщо не пропадає, усе йде в діло! Досить часто продукти передають із сіл. Це може бути усе, що завгодно: і смалець, і часник, і сухофрукти, і консервація, тощо.

«А що може зробити кожен, - каже Оксана, - це хоча б насушити сухариків. Це не потребує багато зусиль, часу або коштів, це до снаги кожному, в той же час сухарики - досить популярна річ у бійців».

\[caption id="attachment\_32595" align="aligncenter" width="600"\][![кухсотня_17_](https://mpz.brovary.org/wp-content/uploads/2015/01/kuhsotnya_17_.jpg)](https://mpz.brovary.org/wp-content/uploads/2015/01/kuhsotnya_17_.jpg) Цей смалець передали жителі с. Гоголів, а «кухарчани» вже додали патріотичного вигляду (фото зі сторінки Кухарської сотні броварчан)\[/caption\]

\[caption id="attachment\_32596" align="aligncenter" width="600"\][![кухсотня_18_](https://mpz.brovary.org/wp-content/uploads/2015/01/kuhsotnya_18_.jpg)](https://mpz.brovary.org/wp-content/uploads/2015/01/kuhsotnya_18_.jpg) Фото зі сторінки Кухарської сотні броварчан\[/caption\]

\[caption id="attachment\_32597" align="aligncenter" width="600"\][![кухсотня_19_](https://mpz.brovary.org/wp-content/uploads/2015/01/kuhsotnya_19_.jpg)](https://mpz.brovary.org/wp-content/uploads/2015/01/kuhsotnya_19_.jpg) Фото зі сторінки Кухарської сотні броварчан\[/caption\]

\[caption id="attachment\_32598" align="aligncenter" width="600"\][![кухсотня_20](https://mpz.brovary.org/wp-content/uploads/2015/01/kuhsotnya_20.jpg)](https://mpz.brovary.org/wp-content/uploads/2015/01/kuhsotnya_20.jpg) У цих пакетах 40 упаковок сухих борщів – це 400 л готового борщу\[/caption\]

Активність і залученість до процесу учасників сотні вражає. Не припиняють вони працювати і на свята. Юрій розповідає, як навіть новорічної ночі один завзятий броварчанин-пенсіонер визвався шинкувати капусту. Так і провів новорічну ніч перед телевізором серед овочей. Сумістив, так би кажучи, приємне з корисним.

Ентузіазм броварських волонтерів тримається на високому рівні, ніхто з них не припиняє своєї діяльності, хоча більшість з них працює, а займається сушкою та заготовкою у вільний час. Вони готові до подальшої праці, але, звичайно, сподіваються, що війна скоро закінчиться, і мир та спокій повернуться в наші домівки.

Що приємно, існує і «фідбек». Солдати з передової дякують волонтерам за смачну їжу, передають іноді побажання щодо тих чи інших продуктів або складових «сухпайку» тощо.

Радимо вам підписуватися на сторінку сотні в ФБ, бо ведеться вона досить активно, жваво, інформативно, позитивно, толерантно і так би мовити «людяно».

**«Кухарська сотня броварчан» звертається до усіх небайдужих допомогти вільними руками, продуктами, коштами, тарою, обладнанням, приміщенням.**

> Реквізити для благодійних внесків
> 
> Контактні дані: 098 901 21 80 Юрій 067 215 23 42 Дмитро
> 
> Для переказів в Україні: Приват банк Закревський Юрій Юліяновіч - 4149 4978 1006 7043 Приват банк Круць Дмитро Олексійович - 5168 7572 8468 9439
> 
> WebMoney : WMZ - Z907734768226 WME - E233830581866 WMU - U418199982579
> 
> Для переказів з-за кордону: PayPal - [kyharska.sotnya.brovarchan@gmail.com](mailto:kyharska.sotnya.brovarchan@gmail.com) Skrill - [kyharska.sotnya.brovarchan@gmail.com](mailto:kyharska.sotnya.brovarchan@gmail.com) Western union - Україна, Бровари, Закревський Юрій Юліяновіч, тел.+380989012180 Western union - Україна, Київ, Круць Дмитро Олексійович, тел.+380672152342
> 
> Пошта для листування: kyharska.sotnya.brovarchan@gmail.com

**Фото - Світлани Яцив**
