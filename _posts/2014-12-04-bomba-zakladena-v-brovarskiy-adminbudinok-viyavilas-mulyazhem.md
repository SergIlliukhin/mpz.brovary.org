---
title: "«Бомба», закладена в броварський адмінбудинок, виявилась муляжем"
date: 2014-12-04
tags: 
  - "bomba"
  - "vibir-redaktsiyi"
  - "vibuhotehniki"
  - "zaminuvannya"
  - "minuvannya"
  - "mvs"
  - "novini"
---

**[![DSC_1364](https://mpz.brovary.org/wp-content/uploads/2014/12/DSC_1364.jpg)](https://mpz.brovary.org/wp-content/uploads/2014/12/DSC_1364.jpg)[Нещодавнє «мінування»](https://mpz.brovary.org/v-adminbudinku-na-maydani-svobodi-znayshli-samorobnu-vibuhivku-pratsivnikiv-evakuyuvali/) приміщення броварської міської ради та нової адмінбудівлі на Майдані Свободи виявилось або невдалим жартом невідомих, або ж свідомою провокацією злочинців.**

Як повідомляє [офіційний сайт ГУ МВС України в Київській області](http://mvs.gov.ua/), 1 грудня в місті Бровари, під час огляду адміністративних будівель, працівники міліції виявили та вилучили макет саморобного вибухового пристрою у формі тубусу, до якого були прикріплені штекер та три різнокольорових проводи, після чого його направили на експертизу.

Нагадаємо, що 1 грудня [надійшла інформація](https://mpz.brovary.org/v-adminbudinku-na-maydani-svobodi-znayshli-samorobnu-vibuhivku-pratsivnikiv-evakuyuvali/) про замінування відразу кількох адміністративних споруд в кількох містах Київщини. Зокрема, йшлось про можливе закладення вибухівки в м. Біла Церква, Фастові та у Броварах. Вже за кілька хвилин будівля броварської міськради була оточена правоохоронцями та МНС, всередину зайшли вибухотехніки та кінологи на пошуки вибухівки. Однак у приміщенні жодної бомби так і не знайшли.

[![DSC_1412](https://mpz.brovary.org/wp-content/uploads/2014/12/DSC_1412.jpg)](https://mpz.brovary.org/wp-content/uploads/2014/12/DSC_1412.jpg)

[![DSC_1358](https://mpz.brovary.org/wp-content/uploads/2014/12/DSC_1358.jpg)](https://mpz.brovary.org/wp-content/uploads/2014/12/DSC_1358.jpg)

Проте вже за деякий час надійшло повідомлення про можливе замінування сусідньої адмінбудівлі на Майдані Свободи. З приміщення терміново евакуювали працівників, адже виявилось, що на третьому поверсі поблизу туалету був знайдений пакунок, ззовні схожий на саморобну вибухівку: з пакунку стирчали різнокольорові дроти. Пізніше з’ясувалось, що пакунок не є вибуховим пристроєм, а лише його макетом.

[![123](https://mpz.brovary.org/wp-content/uploads/2014/12/123.jpg)](https://mpz.brovary.org/wp-content/uploads/2014/12/123.jpg)

[![DSC_1409](https://mpz.brovary.org/wp-content/uploads/2014/12/DSC_1409.jpg)](https://mpz.brovary.org/wp-content/uploads/2014/12/DSC_1409.jpg)

Слідчим відділом Броварського міськвідділу міліції відкрите кримінальне провадження за ч.1 ст.296  (хуліганство), санкція передбачає покарання у вигляді штрафу від п'ятисот до тисячі неоподатковуваних мінімумів доходів громадян або арештом на строк до шести місяців, або обмеженням волі на строк до п'яти років.

Правоохоронці проводять усі необхідні слідчо-оперативні заходи з метою встановлення анонімних осіб, які надали неправдиву інформацію про те, що у державних установах станеться вибух.
