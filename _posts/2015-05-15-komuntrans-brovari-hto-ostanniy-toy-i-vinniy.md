---
title: "\"Комунтранс-Бровари\" - Хто останній, той і винний"
date: 2015-05-15
categories: 
  - "kolonka-avtora"
---

**[![13552264161](https://mpz.brovary.org/wp-content/uploads/2015/05/13552264161.jpg)](https://mpz.brovary.org/wp-content/uploads/2015/05/13552264161.jpg)**

**Нещодавно на сторінці міського голови з’явилося повідомлення про незадовільну роботу ТОВ «Комунтранс-Бровари». Мовляв, на травневі свята компанія збилась з графіку, а тому місто заполонило сміття в пакетах вищезазначеної структури.**

Проте, не треба далеко йти, аби переконатись, що сміття вивозилось і продовжує вивозитись регулярно, навіть у святкові дні. Тож проблема в іншому.

Відповідно до графіку вивозу сміття, за адресами будинків повинна бути встановлена певна кількість сміттєвих контейнерів. Наприклад, по **Кирпоноса 7-А** – це 4 контейнери, по **Незалежності 4-А** – 5[![11271986_763091517137019_480262287_n](https://mpz.brovary.org/wp-content/uploads/2015/05/11271986_763091517137019_480262287_n.jpg)](https://mpz.brovary.org/wp-content/uploads/2015/05/11271986_763091517137019_480262287_n.jpg).

Але чомусь стоїть навпаки - на один менше, ніж має бути. І броварчанам потрібно з цим миритися.  Хоч сплачуємо ми за вивіз тієї ж кубатури, що прописані нормами, тобто разом з «загулялим» контейнером.

Виникає питання: а до чого, власне, тут [пост Ігоря Васильовича](https://www.facebook.com/i.sapozhko/posts/1581475178790829?pnref=story?). Все дуже просто: людей дратує(зі зрозумілих причин) невивезене сміття, і почалися масові скарги на роботу комунальників. У відповідь потрібна показова реакція з боку влади і, звичайно, знайти крайнього.

[![11272245_763091587137012_1183861248_n](https://mpz.brovary.org/wp-content/uploads/2015/05/11272245_763091587137012_1183861248_n.jpg)](https://mpz.brovary.org/wp-content/uploads/2015/05/11272245_763091587137012_1183861248_n.jpg)

Цим самим «крайнім» і виявився «Комунтранс», та цікаво, що він навіть не заперечує. Міськрада сповна скористалася «мовчанням ягнят» і демонструє показові погрози залишити підприємство без роботи у місті. Все б було справедливо, якби не факт, що той самий «Комунтранс» у 2013 році «з відривом» виграв конкурс по наданню цієї послуги. Наскільки «прозорим» був цей конкурс думаю здогадуєтеся, але це інша історія. Головне, що  підприємство так чудово «зіграло» в такт ситуації.

Та все це чергове «замилювання очей», аби відволікти нашу увагу від недобросовісного виконавця, який банально «махлює». Де саме? А от з цими контейнерами: кожен з них це 1.1 м3, за які МИ з вами так справно сплачуємо в тарифі на комунальні послуги.Тож купи сміття утворюються не від невчасного вивозу, а в результаті швидшого наповнення. От і вимушені люди ставити мішки де попало. А за прибрані контейнери, гадаєте, цифра у платіжці зменшиться?

Одразу згадалась приказка «Скільки вовка не годуй, а все одно у ліс дивиться».
