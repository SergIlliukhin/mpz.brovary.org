---
title: "«УДАР» і громада Броварів протестували проти закриття клубу «Ентузіаст»"
date: 2013-03-27
author: 
  username: "udar"
  display_name: "УДАР"
categories: 
  - "kolonka-avtora"
---

**[![DSC_0151-1024x680](https://mpz.brovary.org/wp-content/uploads/2013/03/DSC_0151-1024x680.jpg)](https://mpz.brovary.org/wp-content/uploads/2013/03/DSC_0151-1024x680.jpg)Броварська міська організація партії «УДАР Віталія Кличка» разом з громадою міста провела акцію на захист центру культури і творчості «Ентузіаст».**

Попри складні погодні умови активісти партії не відмовилися від проведення акції протесту і вийшли вимагати від мера Броварів зберегти клуб «Ентузіаст», де мешканці міста завжди мали можливість проводити дозвілля і безкоштовно розвивати свої творчі здібності.

За словами учасників акції, міська влада планує перепрофілювати приміщення культурного центру і використовувати його в комерційних цілях. В результаті цього було закрито центр дозвілля для молоді та людей похилого віку, а безкоштовні гуртки для дітей стали платними.

Партія «УДАР» і громада Броварів вимагали від місцевої влади відмовитися від ідеї знищення культурного центру і надати «Ентузіасту» статусу міського клубу, підпорядкувати його відділу культури Броварської міськради, сформувати штатний розпис та залишити клуб у нинішньому приміщенні.

**«**Наших дітей не має виховувати вулиця, а обдаровані та талановиті підлітки повинні мати можливість безкоштовно розвивати свої таланти та здібності. Збереження клубу «Ентузіаст» є для нас принциповим питанням, тому разом із громадою міста ми зробимо усе можливе, аби завадити міській владі комерціалізувати сферу дозвілля», – наголосив депутат Броварської міської ради Роман Сімутін.

[![DSC_0139-1024x680](https://mpz.brovary.org/wp-content/uploads/2013/03/DSC_0139.jpg)](https://mpz.brovary.org/wp-content/uploads/2013/03/DSC_0139-1024x680.jpg)

[![DSC_0144-1024x680](https://mpz.brovary.org/wp-content/uploads/2013/03/DSC_0144.jpg)](https://mpz.brovary.org/wp-content/uploads/2013/03/DSC_0144-1024x680.jpg)

[![DSC_0153-e1364204209805-680x1024](https://mpz.brovary.org/wp-content/uploads/2013/03/DSC_0153-e1364204209805.jpg)](https://mpz.brovary.org/wp-content/uploads/2013/03/DSC_0153-e1364204209805-680x1024.jpg)

[![DSC_0174-1024x680](https://mpz.brovary.org/wp-content/uploads/2013/03/DSC_0174.jpg)](https://mpz.brovary.org/wp-content/uploads/2013/03/DSC_0174-1024x680.jpg)

[![DSC_0151-1024x680](https://mpz.brovary.org/wp-content/uploads/2013/03/DSC_0151.jpg)](https://mpz.brovary.org/wp-content/uploads/2013/03/DSC_0151-1024x6801.jpg)

Під час акції активісти «УДАРу» роздали більше 5 тис. листівок з інформацією про загрозу закриття клубу «Ентузіаст», а також зібрали кілька сотень підписів під зверненням до міського голови Броварів з вимогою зберегти центр культури і творчості.

_Джерело: [сайт Київської обласної організації партії "УДАР" Віталія Кличка](http://klichko-obl.kiev.ua/?p=3737)_
