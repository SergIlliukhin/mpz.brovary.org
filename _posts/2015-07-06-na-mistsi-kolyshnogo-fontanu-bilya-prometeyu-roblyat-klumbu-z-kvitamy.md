---
title: "На місці колишнього фонтану біля \"Прометею\" роблять клумбу з квітами"
date: 2015-07-06
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovary-blagoustrij"
  - "ekstremaly"
  - "klumba"
  - "novini"
  - "prometey"
  - "fontan"
---

**Минулого тижня комунальники засипали землею чашу колишнього фонтану біля МКЦ "Прометей". Про це [повідомляє](https://www.facebook.com/atbrovary/posts/1464474600535166?pnref=story) інтернет-спільнота At Brovary та висловлює припущення, що на його місці буде клумба, тож естремалам, які раніше тут відточували свою майстерність, доведеться перебратися у парк на новий скейт-майданчик. Працівники КП "Бровари-Благоустрій" підтвердили виданню "Маєш право знати", що на місці непрацюючого фонтану планують створити клумбу, щоб прикрасити територію біля міського культурного центру. Квіти обіцяють висадити вже найближчим часом.**

Як [пише](https://www.facebook.com/atbrovary/posts/1464474600535166?pnref=story) інтернет-спільнота At Brovary на Фейсбуці:

\[quote\]

Майже всі мешканці Броварів добре знають колишній фонтан, розташований біля МКЦ «Прометей». В часи Радянського Союзу він був єдиним в місті діючим фонтаном, але після його розвалу – поступово перестав функціонувати. Останнім часом його облюбували прихильники екстремальних видів спорту: «скейтери», «BMXксери» та інші. І ось минулого тижня біля нього почали розвантажуватися машини з грунтом, які почали висипати його поруч із закладом. Побувавши там, помічаєш, що робітники розпочали наповнювати ним колишній фонтан. Мабуть, керівництво «Прометею» вирішило замість закласти нову клумбу із квітами. Ініціатива непогана, адже вона прикрасить краєвид міста, але наші «екстремали», в зв’язку із цим, втратять місце для своїх тренувань. Звісно, в парку відпочинку «Перемога» нещодавно з’явився сучасний скейт-майданчик. Мабуть, всім юнакам та дівчатам доведеться перебиратися туди і опановувати ази майстерності у більш цивілізованих умовах, а тут, зовсім скоро, зацвітуть чудесні квіти.

\[/quote\]
