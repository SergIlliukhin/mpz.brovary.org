---
title: "Щоденне пограбування, котре ми не помічаємо"
date: 2016-01-31
categories: 
  - "kolonka-avtora"
tags: 
  - "brovary"
  - "rynok"
  - "rinok-niva"
---

Коли постійно підіймаються ціни на продукти харчування, все більше броварчан приймають для себе рішення скуповуватись на ринках – і економія, і вибір є, і все практично швидко та комфортно. Але що потаємне ховається у всьому цьому дійстві? Про що насправді говорять лише деякі і то, коли самі впіймають, як то кажуть «на гарячому»? Відповідь одна – обважування, котре має місце практично скрізь. При чому на ринках все частіше обважують і на звичайних вагах, і на електронних. Що цікаво – контрольні ваги в принципі є на ринках, але лише одиниці покупців ними користуються.

![WVBQO5mw](https://mpz.brovary.org/wp-content/uploads/2016/01/WVBQO5mw.jpg)

Інформація щодо масштабності обважування (згідно власного обстеження), лише на центральному ринку НИВА, що по вул.Возз’єднання:   на ринку близько 50 торгівельних точок, в яких продають товар на вагу. Трошки поспостерігавши, побачив, що середній рахунок на одного покупця складає приблизно 70 гривень. Частота покупок на одній торгівельній точці – одна покупка на кожні 10 хвилин (але в години жвавої торгівлі, коли  збирається черга, приходиться одна покупка кожні 2 хвилини). Тривалість робочого дня на базарі – 9 годин. Обважування складає близько 10-12%. А тепер увага! Простий розрахунок показує, що загалом за день на центральному ринку обважують близько на ДВАДЦЯТЬ ТИСЯЧ гривень!

![2e24cfdc490e5cce8a97a2e43a3](https://mpz.brovary.org/wp-content/uploads/2016/01/2e24cfdc490e5cce8a97a2e43a3.jpg)

 

В умовах складного матеріального становища більшості броварчан, з пенсіями наближеними до мінімального прожиткового мінімуму, з неймовірно дорогими ліками, продуктами харчування, комунальними послугами, ще додаткове обважування (читайте – обкрадання) вкрай недопустимо!

 

 

Тому з метою запобігання цього явища, 28 січня під час проведення 6 чергової сесії Броварської міської ради мною було подане депутатське звернення стосовно створення відповідної тимчасової комісії. Сподіваюсь найближчим часом проведемо відповідну роз’яснювальну роботу з керівниками ринків та підприємцями. Потім  разом з працівниками районного відділку поліції та податкової інспекції проведемо рейди щодо точного продажу товарів на вагах із контрольними закупками.

Тому всі, хто має бажання долучитись до винищення цього явища у Броварах, будь ласка, звертайтесь, будемо співпрацювати разом! Дякую.
