---
title: "Довірена особа Федоренка вимагає вибачень у «Свободи» за «приниження гідності «Партії регіонів»"
date: 2013-10-09
author: 
  username: "kachor"
  display_name: "Андрій Качор"
tags: 
  - "batyuk"
  - "vibir-redaktsiyi"
  - "vo-svoboda"
  - "nechiporenko"
  - "novini"
  - "shevchuk"
  - "park-peremoga"
  - "semenyuk"
  - "sud"
  - "udar"
  - "fedorenko"
coverImage: "wp-content/uploads/2013/10/semen2.jpg"
---

**[![semen4](https://mpz.brovary.org/wp-content/uploads/2013/10/semen4.jpg)](https://mpz.brovary.org/wp-content/uploads/2013/10/semen4.jpg)На Покрову у Броварах відбудеться черговий суд над районною організацією партії «Свобода» – цього разу проти «свободівців» позивається «регіонал»  Віктор Семенюк у зв’язку з «приниженням честі й гідності Партії регіонів» та його, як члена даної партії.**

«Цинічні вислови щодо діяльності Партії регіонів», на думку позивача, лунали з вуст активістів «Свободи» під час [останньої акції на підтримку захисників парку «Перемога»](https://mpz.brovary.org/na-chest-zaporozhtsya-u-brovarah-zastrelili-prezidenta-miskogo-golovu-ta-gubernatora/) - **Олега Шевчука, Миколи Смірнова та Руслана Ткаченка** – котрих вже четвертий місяць судять за звинуваченнями в «хуліганстві». Організаторам пікетування 10 вересня нещодавно також [висунули офіційні звинувачення](https://mpz.brovary.org/brovarskim-aktivistam-zagrozhuye-4-roki-za-patriotichni-pisni-ta-zakliki-borotisya-z-koruptsiyeyu/) в «груповому хуліганстві». Тепер же «свободівців» хочуть ще й змусити публічно вибачитися під «регіоналами».

Позивач **Віктор Семенюк** стверджує, що йому, як члену ПР (а так само і всій партії) було завдано значних немайнових збитків: вислови учасників акції "зашкодили його діловій репутації, порочать честь та гідність члена «Партії регіонів». Зокрема Віктор Андрійович звертає увагу на безпідставні, на його думку, звинувачення в корупційних діяннях регіоналів: на переконання позивача, такими є вислови «тренування по боротьбі з корупцією», «акція по боротьбі з корупцією», «берете рушницю і цілите в корупцію». Як зазначає Семенюк в своїй позовній заяві, дані слова, виголошені на фоні символіки «Партії регіонів» дають йому підстави сприймати це на свою адресу як члена президентської партії.

[![pg1](https://mpz.brovary.org/wp-content/uploads/2013/10/pg11.jpg)](https://mpz.brovary.org/wp-content/uploads/2013/10/pg11.jpg)![pg2](https://mpz.brovary.org/wp-content/uploads/2013/10/pg2.jpg)

[![photo](https://mpz.brovary.org/wp-content/uploads/2013/10/photo.jpg)](https://mpz.brovary.org/wp-content/uploads/2013/10/photo.jpg)[![pg4](https://mpz.brovary.org/wp-content/uploads/2013/10/pg4.jpg)](https://mpz.brovary.org/wp-content/uploads/2013/10/pg4.jpg)[![pg5](https://mpz.brovary.org/wp-content/uploads/2013/10/pg5.jpg)](https://mpz.brovary.org/wp-content/uploads/2013/10/pg5.jpg)

Слід зазначити, що **Віктор Андрійович Семенюк** – це той самий громадянин, який звернувся із заявою про злочин до броварської міліції відразу після акції протесту 10 вересня під броварським судом. Саме на його заяві базувала [постанова слідчої **Тетяни Герасименко**](https://mpz.brovary.org/brovarska-militsiya-restavruye-politichni-represiyi-1937-roku/), в якій та обвинувачує «ударівця» **Сергія Батюка** та «свободівця» **Сергія Нечипоренка** в «хуліганстві за попередньою змовою».

[![semen5](https://mpz.brovary.org/wp-content/uploads/2013/10/semen5.jpg)](https://mpz.brovary.org/wp-content/uploads/2013/10/semen5.jpg)

«Маєш право знати» вдалося з'ясувати, що член «Партії регіонів» Віктор Семенюк під час парламентських виборів 2012 року був [довіреною особою](http://zakon0.rada.gov.ua/laws/show/v0294359-12) кандидата в народні депутати **Сергія Федоренка**, а саме «масажиста Азарова» активісти «Свободи» та «УДАРу» звинувачують в переслідуванні [захисників парку «Перемога»](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/). Окрім того Семенюк є [керівником ТОВ «Агротехпроект»](http://b2btoday.com.ua/id/2859790) - фірми, зареєстрованої за адресою м. Бровари, вул. Воїнів Інтернаціоналістів 17, кв.1. За тією ж адресою [зареєстроване](http://ukrisgagv.com.ua/p6417806-vigotovlennya-proektv-zemleustroyu.html) Державне підприємство "Український інститут сільськогосподарських аерофотогеодезичних вишукувань" – це підприємство надає послуги з виготовлення **проектів землеустрою щодо зміни цільового призначення земельних ділянок.**

[![photo (1)](https://mpz.brovary.org/wp-content/uploads/2013/10/photo-1.jpg)](https://mpz.brovary.org/wp-content/uploads/2013/10/photo-1.jpg)

Автор зв’язався з **Віктором Семенюком** аби дізнатися, що саме його обурило в діях «свободівців» під час акції 10 вересня. Зі слів позивача, основні його претензії стосуються форми, в якій відбувалось пікетування: _«Мене особисто як громадянина обурило те, що ці активісти зробили багато незручностей для перехожих: вони перекрили дорогу, молоді мами з дітьми змушені були виходити на трасу, аби обійти пікет. Крім того, хтось міг і злякатися тієї рушниці: не обов’язково всі могли подумати, що вона іграшкова»._ Також Семенюку не сподобалася окрема атрибутика, що використовувалась під час акції: _«Ну що це за мішені, по яким стріляли? Я маю на увазі, що там були написані слова «Президент», Прем’єр-міністр. Це неприпустимо»._  

На запитання, як саме, на його думку, тепер мають вибачитись активісти «Свободи», позивач відповів, що хоче почути вибачення у публічній формі: _«Так само, як вони тоді під судом виступали – нехай тепер так само публічно і спростовують ту інформацію»_. Віктор Семенюк у телефонній розмові запевнив, що обов’язково прийде на судове засідання 14 жовтня.

[![Richnitsya-postrilu-Zaporozhtsya-5](https://mpz.brovary.org/wp-content/uploads/2013/10/Richnitsya-postrilu-Zaporozhtsya-5.jpg)](https://mpz.brovary.org/wp-content/uploads/2013/10/Richnitsya-postrilu-Zaporozhtsya-5.jpg)

У свою чергу голова Броварської районної організації партії «Свобода» **Олег Шевчук**, який є обвинуваченим по справі демонтажу паркану ПП «Феско» в парку «Перемога» 25 травня вважає даний цивільний позов продовженням репресій громадських активістів з боку людей Сергія Федоренка. _«Зрозуміло, що цей позов, так само як і обидві справи за «хуліганство» проти інших наших активістів – це продовження переслідувань всіх активних броварчан, які стали на захист центрального міського парку. Те, що і позов, і заява до міліції написано однією людиною – довіреною особою «масажиста Азарова» на останніх виборах – це яскрава демонстрація репресивного тиску «Партії регіонів», чергова акція залякування людей з боку чинної влади»._ 

Шевчук зазначив, що «свободівці» не мають наміру вибачатися перед «регіоналами» за звинувачення останніх в корупції: _«Про які вибачення може йти мова, коли навіть міністр внутрішніх справ Захарченко привселюдно заявляє, що за останній час до відповідальності за корупцію було притягнуто понад 80 членів «Партії регіонів», а про наявність корупціонерів у владі говорить і Президент Янукович?»_.

Голова районної «Свободи» також повідомив, що активісти планують чергову акцію протесту на Покрову – саме **14 жовтня об 11:00** у броварському суді відбудеться розгляд справи за позовом «регіонала» Віктора Семенюка проти «свободівців».
