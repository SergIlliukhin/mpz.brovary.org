---
title: "Про реформу медицини броварським лікарям розповіла нардеп Ірина Сисоєнко – ФОТО"
date: 2017-01-31
author: 
  username: "trydence"
  display_name: "Дмитро Карпій"
categories: 
  - "vlada"
  - "aktsiyi-zahodi"
tags: 
  - "brovary"
  - "btsrl"
  - "vibir-redaktsiyi"
  - "likarnya"
  - "meditsina"
  - "nardep"
  - "novini"
  - "reforma"
  - "samopomich"
  - "sisoyenko"
coverImage: "wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00004.jpg"
---

**Минулої п’ятниці в актовій залі полікліники (КДЦ, Шевченка, 14а) відбулась зустріч із обранцями від «Самопомочі» та лікарями Броварської центральної районної лікарні. Політики розповіли про медичну реформу та закликали медиків до співпраці на цій ниві. Йшлося про створення госпітальних округів, про нові принципи оплати праці, про фінансування галузі тощо. Втім, гості переважно не змогли відповісти на запитання присутніх, які стосувалися безпосередньо броварського округу та місцевої лікарні.**

На розмову завітала народна депутатка **Ірина Сисоєнко**, яка є заступницею голови комітету з питань охорони здоров'я Верховної Ради України. Також приїхала обласна обранка **Наталя Бігарі**, голова комісії з питань охорони здоров’я, материнства, дитинства, соціального захисту населення та пенсіонерів Київської облради. Господарем на заході був **Валентин Багнюк**, очільник броварської лікарні.

**Зарплатня – відповідно до наданих послуг**

У залі зібралося близько 100-150 медиків. Перше, на чому зауважила Ірина Сисоєнко: медична галузь, мабуть, є єдиною, яка зберегла всі принципи та всі закони СРСР. На сьогодні фінансування відбувається за кількістю ліжко-місць, через що гроші використовуються неефективно. Перше, що потрібно зробити, – почати платити лікарю за надану медичну послугу.

[![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00003.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00003.jpg)

Чим більше в медпрацівника буде клієнтів, тим вищий у нього буде заробіток. Це також сприятиме вирішенню проблеми небажання працювати в селах. Адже там велика кількість клієнтів.

[![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00002.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00002.jpg)

Посилаючись на слова міністра охорони здоров’я Уляни Супрун, Ірина Сисоєнко розповіла: таку схему планують запровадити у 2017 році для первинної ланки медицини. Для вторинної і третинної ланок цю модель втілюватимуть із 2018 року.

Водночас народна депутатка зауважила, мовляв, реформа не може відбуватися без запровадження законодавчих змін. Але профільний комітет Верховної Ради України нібито блокує відповідний законопроект.

**Броварський госпітальний округ**

Далі Ірина Сисоєнко перейшла до однієї із найгостріших сьогоднішніх тем в Україні – запровадження госпітальних округів. Зі слів депутатки, таке поняття давно існує в законодавстві. Але до реальних дій зі створення округів приступили лише зараз. У листопаді 2016 року на рівні виконавчої влади держави видали відповідну постанову.

За планом має бути [створений](https://mpz.brovary.org/medychna-reforma-brovary-obslugovuvatymut-livoberezhnu-chastynu-kyyivskoyi-oblasti/) Броварський госпітальний округ, розповіла Ірина Сисоєнко. До нього мають увійти, зокрема, Згурівський, Яготинський, Переяслав-Хмельницький, Баришівський і Бориспільський райони.

\[caption id="attachment\_65793" align="aligncenter" width="600"\][![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00005.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00005.jpg) Валентин Багнюк, Наталя Бігарі та Ірина Сисоєнко\[/caption\]

Броварська центральна районна лікарня має стати центром цього округу – лікарнею ІІ рівня інтенсивного лікування (ЛІЛ). Це означає, що медзаклад мусить мати всі необхідні відділення, тут обов’язково має бути екстрена медична служба. Як і раніше, лікарня має працювати 24 години на добу і 7 днів на тиждень.

Водночас, медичні заклади в інших містах округу стають лікарнями І рівня інтенсивного лікування (ЛІЛ). Тобто, їх не закриватимуть, але, ймовірно, перепрофілюють – під реабілітаційні центри, під надання деяких простих медичних послуг тощо.

\[caption id="attachment\_65803" align="aligncenter" width="600"\][![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00015.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00015.jpg) Броварська депутатка Тетяна Крилова уважно слухає гостей-однопартійців\[/caption\]

Суть реформи - це звести в одну центральну лікарню все необхідне, уникнути дублювання послуг, оптимізувати. Водночас, має зберегтись вимога – до закладу ІІ рівня можна буде доїхати не більше як за **60 хв**, і максимальна відстань – не більше **60 км**.

На запитання нашого журналіста про те, як саме будуть удосконалювати броварську лікарню, щоби вона стала закладом інтенсивного лікування ІІ рівня, присутні відповісти не змогли. Медиків у залі цікавили іще «вужчі» питання, які також стосувалися безпосередньо броварської лікарні.

[![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00008.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00008.jpg)

[![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00014.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00014.jpg)

Ірина Сисоєнко зауважила, що конкретні питання щодо необхідного в БЦРЛ мають визначати проектанти. Окрім того, наразі не затверджені чіткі вимоги до закладів відповідних рівнів. Їх варто очікувати в майбутньому, в постановах Кабміну.

**Але проблеми є, задавнені**

Втім, у контексті потрібного для броварської лікарні, присутні одразу згадали про автопарк закладу. Мовляв, за кількістю населення на Бровари має припадати **20** автівок швидкої допомоги, а є лише **6**.

Валентин Багнюк та інші присутні також згадали про невідповідність статистики населення реальній ситуації. Зі слів головлікаря, у Броварах та районі мешкає не менше **300 тис.** людей. Але фінансують регіон завжди менше від необхідного, оскільки обласне відділення статистики подає значно занижені дані.

[![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00009.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00009.jpg)

Заступник головного лікаря **Григорій Павлін** зазначив, що міськрайонний медичний заклад отримує лише **64 %** коштів від потрібного, держава не доплачує близько **25 млн.** грн. Водночас, Наталя Бігарі розповіла, що ця проблема не лише броварська. Провідні кардіохірургічні інститути – ім. Амосова, Шалімова – профінансовані лише на 27 %.

Час від часу депутатки від «Самопомочі» критикували уряд та провладні сили за ту чи іншу діяльність, яка нібито пішла не на користь медицині. Розмова затяглась на півтори години. Під кінець зустрічі до актової зали декілька разів заходили відвідувачі поліклініки в пошуках «хоч одного» ЛОРа.

[![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00012.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00012.jpg)

\[caption id="attachment\_65799" align="aligncenter" width="600"\][![](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00011.jpg)](https://mpz.brovary.org/wp-content/uploads/2017/01/Sysoyenko-likarnya-BTSRL-medytsyna-reforma-Samopomich_00011.jpg) Лікарі біжать на прийом до пацієнтів\[/caption\]

Тим часом медики все частіше висловлювали обурення становищем медицини та їхнього медзакладу, в чому їх підтримували гості-депутатки. Як варіант вирішення проблем, чи то жартома, чи то серйозно, присутні в залі запропонували страйк – зупинити роботу лікарні на один день.

**Фото - Дмитро Карпій**
