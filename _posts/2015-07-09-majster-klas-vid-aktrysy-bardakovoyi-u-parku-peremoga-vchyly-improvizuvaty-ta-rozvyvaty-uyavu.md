---
title: "Акторка з Броварів Ірина Бардакова дала майстер-клас, як позбутись комплексів"
date: 2015-07-09
author: 
  username: "komarovskyj"
  display_name: "Комаровський Олексій"
categories: 
  - "hromada"
  - "aktsiyi-zahodi"
tags: 
  - "aktorska-majsternist"
  - "bardakova"
  - "vibir-redaktsiyi"
  - "mayster-klas"
  - "novini"
coverImage: "wp-content/uploads/2015/07/bardakova-majster-klas-102.jpg"
---

**Як викинути з голови зайві думки, зняти напруження, позбутися комплексів, спробувала минулої неділі розповісти і навчити дикторка кіно та телебачення за фахом, модель та українська актриса, броварчанка Ірина Бардакова. 5 липня у парку «Перемога» за організації Центру молоді Броварів (ініціативна група "Самопоміч") відбувся її [майстер-клас з акторської майстерності](https://mpz.brovary.org/anons-na-majster-klasi-z-aktorskoyi-majsternosti-u-brovarah-vchytymut-improvizuvaty/).**

Безперечно, такий захід сприймати як школу акторської майстерності в повному її розумінні не можна. Для того, щоб справді вивчитися цьому мистецтву, потрібні роки. Захід, який провела пані Ірина, доцільніше буде назвати _уроком_ або ознайомчою _лекцією_ — як позбутися комплексів, напруження, думок «А що про мене подумають люди, якщо я зроблю те чи інше?», як навчитися розвивати уяву, фантазію, імпровізувати _через майстер-класи_, які практикуються в навчальних програмах з акторської майстерності — то це якраз те, з чим фахівець та лектор недільного вечора впоралася повністю.

[![бардакова-майстер-клас (32)](https://mpz.brovary.org/wp-content/uploads/2015/07/bardakova-majster-klas-32.jpg)](https://mpz.brovary.org/wp-content/uploads/2015/07/bardakova-majster-klas-32.jpg)

[![бардакова-майстер-клас (11)](https://mpz.brovary.org/wp-content/uploads/2015/07/bardakova-majster-klas-11.jpg)](https://mpz.brovary.org/wp-content/uploads/2015/07/bardakova-majster-klas-11.jpg)

Учасники — а це і дітлахи молодшого шкільного віку, і юнацтво старшого, і студентського, і активісти, яких можна побачити у Броварах на різних заходах, і броварчани віку мам та татусів — на початку вечора були затиснені, скуті, закомплексовані. Різні вправи та завдання, які практикують в навчальних програмах з акторської майстерності давалися надзвичайно складно — у присутніх вираз обличчя говорив сам за себе: «А що це ми робимо?», «А як на мене будуть дивитися збоку?», «А що про мене подумають?», «Може мене засміють?».

[![бардакова-майстер-клас (17)](https://mpz.brovary.org/wp-content/uploads/2015/07/bardakova-majster-klas-17.jpg)](https://mpz.brovary.org/wp-content/uploads/2015/07/bardakova-majster-klas-17.jpg)

[![бардакова-майстер-клас (28)](https://mpz.brovary.org/wp-content/uploads/2015/07/bardakova-majster-klas-28.jpg)](https://mpz.brovary.org/wp-content/uploads/2015/07/bardakova-majster-klas-28.jpg)

Забігаючи наперед, слід сказати, що під кінець вечора атмосфера була разючо іншою! Веселі, «розпарені», виснажені всілякими захоплюючими конкурсами на увагу, спостережливість, уяву, фантазію і т.д., учасники майстер-класу готові були творити — задуми, імпровізовані сценки, якісь дивацтва і чудернацтва. А ось це вже — один із фундаментів акторського буття: актор повинен не боятися бути на сцені дитиною, робити дивацтва і виглядати смішним.

Завітав на захід і один із мешканців Броварів, який зараз завершує навчання в університеті Карпенка-Карого на кафедрі кінорежисури, а свого часу працював в одному з Броварських аматорських театрів. Коли учасники дізналися про цей факт, відразу ж почали жартувати: «Ось триває майстер-клас з акторської майстерності, а режисер по його завершенню забере до себе у кіно тих, хто йому сподобається».

[![бардакова-майстер-клас (1)](https://mpz.brovary.org/wp-content/uploads/2015/07/bardakova-majster-klas-1.jpg)](https://mpz.brovary.org/wp-content/uploads/2015/07/bardakova-majster-klas-1.jpg)

Лектор Ірина Бардакова того вечора проводила чимало різних тренінгів та давала завдань. Потрібно було представитися, розповісти про себе, свої очікування від уроку, побажання — чого хотів би дізнатися на такому майстер-класі.

В хід пішли практичні навики, як потрібно готуватися до будь-якого виступу — як тренувати м’язи обличчя, голосові зв’язки, мовний апарат.

[![бардакова-майстер-клас (3)](https://mpz.brovary.org/wp-content/uploads/2015/07/bardakova-majster-klas-3.jpg)](https://mpz.brovary.org/wp-content/uploads/2015/07/bardakova-majster-klas-3.jpg)

[![бардакова-майстер-клас (16)](https://mpz.brovary.org/wp-content/uploads/2015/07/bardakova-majster-klas-16.jpg)](https://mpz.brovary.org/wp-content/uploads/2015/07/bardakova-majster-klas-16.jpg)

Додала ведуча до таких вправ і заняття — як правильно дихати, коли говориш якийсь текст чи озвучуєш інформацію, як правильно подавати ті чи інші звуки — голосні та приголосні.

[![бардакова-майстер-клас (37)](https://mpz.brovary.org/wp-content/uploads/2015/07/bardakova-majster-klas-37.jpg)](https://mpz.brovary.org/wp-content/uploads/2015/07/bardakova-majster-klas-37.jpg)

[![бардакова-майстер-клас (53)](https://mpz.brovary.org/wp-content/uploads/2015/07/bardakova-majster-klas-53.jpg)](https://mpz.brovary.org/wp-content/uploads/2015/07/bardakova-majster-klas-53.jpg)

Звичайно, базова такої лекції — це навчальна програма театрального ВУЗу, в основі якої навчити саме акторському буттю. Навряд чи багато хто після уроку пані Ірини захоче відразу ж стати актором чи актрисою, але такі знання можуть дуже допомогти в тій сфері, в яку зараз енергійно занурилася молодь, зокрема, Броварів — громадській активності.

Цікавим і не менш важливим етапом уроку стали тренінги з розряду «на фантазію». Тут учасникам ставилися завдання на тему: «Я в запропонованих обставинах». Наприклад, потрібно підійти до уявної квартири і відкрити двері. Але кожному учаснику змінюється завдання. У когось немає ключа, у когось в руках тяжкі предмети, у когось — за дверима увімкнена праска, яка вже димить, і при цьому загубився ключ! Ану увімкни уяву і фантазію, вибудуй логічно поведінку і при цьому виправдай її!

[![бардакова-майстер-клас (87)](https://mpz.brovary.org/wp-content/uploads/2015/07/bardakova-majster-klas-87.jpg)](https://mpz.brovary.org/wp-content/uploads/2015/07/bardakova-majster-klas-87.jpg)

[![бардакова-майстер-клас (80)](https://mpz.brovary.org/wp-content/uploads/2015/07/bardakova-majster-klas-80.jpg)](https://mpz.brovary.org/wp-content/uploads/2015/07/bardakova-majster-klas-80.jpg)

[![бардакова-майстер-клас (119)](https://mpz.brovary.org/wp-content/uploads/2015/07/bardakova-majster-klas-119.jpg)](https://mpz.brovary.org/wp-content/uploads/2015/07/bardakova-majster-klas-119.jpg)

Або створити певну атмосферу, пані Ірина запропонувала відтворити індійське весілля. «Політ фантазії» аж бурлив, додаючи учасникам справжнього релаксу та позитивних емоцій.

[![бардакова-майстер-клас (108)](https://mpz.brovary.org/wp-content/uploads/2015/07/bardakova-majster-klas-108.jpg)](https://mpz.brovary.org/wp-content/uploads/2015/07/bardakova-majster-klas-108.jpg)

[![бардакова-майстер-клас (122)](https://mpz.brovary.org/wp-content/uploads/2015/07/bardakova-majster-klas-122.jpg)](https://mpz.brovary.org/wp-content/uploads/2015/07/bardakova-majster-klas-122.jpg)

[![бардакова-майстер-клас (123)](https://mpz.brovary.org/wp-content/uploads/2015/07/bardakova-majster-klas-123.jpg)](https://mpz.brovary.org/wp-content/uploads/2015/07/bardakova-majster-klas-123.jpg)

А потім кожному учаснику дається по ходу завдання, яке повністю вибивається із атмосфери і сюжету, а решта учасників повинні на це реагувати. Хтось відразу падав долілиць, бо «нібито» спекотно і втратив свідомість, когось вкусила уявна змія і т. д., відразу з’являлася уявна міліція, яка перевіряла документи та ловила злочинця.

[![бардакова-майстер-клас (164)](https://mpz.brovary.org/wp-content/uploads/2015/07/bardakova-majster-klas-164.jpg)](https://mpz.brovary.org/wp-content/uploads/2015/07/bardakova-majster-klas-164.jpg)

[![бардакова-майстер-клас (173)](https://mpz.brovary.org/wp-content/uploads/2015/07/bardakova-majster-klas-173.jpg)](https://mpz.brovary.org/wp-content/uploads/2015/07/bardakova-majster-klas-173.jpg)

![бардакова-майстер-клас (117)](https://mpz.brovary.org/wp-content/uploads/2015/07/bardakova-majster-klas-117.jpg)

А ще були завдання на створення «живих» скульптур, та їх виправдання — чому вони саме такі, а не інакші, були завдання на створення якогоь процесу чи події. Відразу ожили пам'ятники чарівним принцесам, чоловікам та татам, спортсменам з греблі.

[![бардакова-майстер-клас (59)](https://mpz.brovary.org/wp-content/uploads/2015/07/bardakova-majster-klas-59.jpg)](https://mpz.brovary.org/wp-content/uploads/2015/07/bardakova-majster-klas-59.jpg)

[![бардакова-майстер-клас (100)](https://mpz.brovary.org/wp-content/uploads/2015/07/bardakova-majster-klas-100.jpg)](https://mpz.brovary.org/wp-content/uploads/2015/07/bardakova-majster-klas-100.jpg)

[![бардакова-майстер-клас (130)](https://mpz.brovary.org/wp-content/uploads/2015/07/bardakova-majster-klas-130.jpg)](https://mpz.brovary.org/wp-content/uploads/2015/07/bardakova-majster-klas-130.jpg)

[![бардакова-майстер-клас (134)](https://mpz.brovary.org/wp-content/uploads/2015/07/bardakova-majster-klas-134.jpg)](https://mpz.brovary.org/wp-content/uploads/2015/07/bardakova-majster-klas-134.jpg)

[![бардакова-майстер-клас (140)](https://mpz.brovary.org/wp-content/uploads/2015/07/bardakova-majster-klas-140.jpg)](https://mpz.brovary.org/wp-content/uploads/2015/07/bardakova-majster-klas-140.jpg)

«Порвала» усіх учасників імпровізована сценка на тему багатодітної сім’ї, де купа дітей обіцяють вести себе слухняно і тихо в людному місці, бо тато везе сім’ю на відпочинок до Туреччини, але насправді сини б’ються, бешкетують, скубуть один одного за чуба та кричать, а найменша донечка увесь час смикає тата за штани — «я хочу в туалет!» Уявний тато (його блискуче «зіграв» активіст, броварчанин Юрій Пугач) врешті-решт збожеволів. Ця сценка викликала найбільше аплодисментів та овацій.

[![бардакова-майстер-клас (180)](https://mpz.brovary.org/wp-content/uploads/2015/07/bardakova-majster-klas-180.jpg)](https://mpz.brovary.org/wp-content/uploads/2015/07/bardakova-majster-klas-180.jpg)

Під кінець дня емоції учасників показового уроку били через край. Юнаки, дівчата, діти та дорослі ділилися враженнями про те, як відчували в собі якусь легкість, відкритість, нескутість, як кажуть, геть комплекси. Погодилися присутні, що якби їм дали на той момент завдання вдіяти щось з розряду феєричного, небуденного і неймовірного — зробили б не замислюючись.

[![бардакова-майстер-клас (19)](https://mpz.brovary.org/wp-content/uploads/2015/07/bardakova-majster-klas-19.jpg)](https://mpz.brovary.org/wp-content/uploads/2015/07/bardakova-majster-klas-19.jpg)

[![бардакова-майстер-клас (29)](https://mpz.brovary.org/wp-content/uploads/2015/07/bardakova-majster-klas-29.jpg)](https://mpz.brovary.org/wp-content/uploads/2015/07/bardakova-majster-klas-29.jpg)

[![бардакова-майстер-клас (54)](https://mpz.brovary.org/wp-content/uploads/2015/07/bardakova-majster-klas-54.jpg)](https://mpz.brovary.org/wp-content/uploads/2015/07/bardakova-majster-klas-54.jpg)

Погодилася пані Ірина з тим, що такі показові уроки треба продовжувати, можливо, навіть виводити на рівень справжніх майстер-класів, нехай і вузького профілю — для юнацтва, яке хоче бути акторами та актрисами, а також для тих, хто хоче брати на себе місію громадського активіста.

Вечір подарував незабутні враження та емоції. А комусь, можливо, дав натхнення чи відкрив "друге дихання"...

[![бардакова-майстер-клас (60)](https://mpz.brovary.org/wp-content/uploads/2015/07/bardakova-majster-klas-60.jpg)](https://mpz.brovary.org/wp-content/uploads/2015/07/bardakova-majster-klas-60.jpg)

**Фото - Світлана Яцив**
