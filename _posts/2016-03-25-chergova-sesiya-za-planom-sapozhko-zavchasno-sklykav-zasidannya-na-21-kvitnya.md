---
title: "Чергова сесія за планом: Сапожко «завчасно» скликав засідання на 21 квітня"
date: 2016-03-25
author: 
  username: "pravoZnaty"
  display_name: "Маєш право знати"
categories: 
  - "vlada"
tags: 
  - "brovary"
  - "brovarska-miska-rada"
  - "novini"
  - "rozporyadzhennya-miskogo-golovi"
  - "sesiya"
  - "sklikannya-sesiyi"
coverImage: "wp-content/uploads/2016/03/57-sesiya-BMR00008-1024x683.jpg"
---

**Вчора на офіційному сайті оприлюднили [розпорядження міського голови](http://brovary.kiev.ua/rozporyadzhennya-m%D1%96skogo-golovi-v%D1%96d-18032016%E2%84%9662-odpro-sklikannya-trinadtsyato%D1%97-chergovo%D1%97-ses%D1%96%D1%97-brova) про скликання 13-ої чергової сесії міської ради на 21 квітня 2016 року о 10:00 в малій залі засідань. Щоправда, зважаючи на відпустку Сапожка протягом цього тижня, дату розпорядження поставили "18 березня", тобто заднім числом. Однак така хитрість порушує регламент Броварської міськради, бо неправомірно скорочує терміни подачі проектів рішень.**

Згідно з затвердженим планом роботи Броварської міської ради на І півріччя 2016 року чергова сесія мала відбутись 21 квітня. Відповідно **до 22 березня** (за 22 робочих дні до засідання) управління, відділи та депутати мали письмово подати проекти рішень, а **24 березня** (за 20 робочих днів до засідання) ці проекти рішень мали бути оприлюднені. Розпорядження міського голови також мало бути видане 24 березня - з переліком питань, які внесені на розгляд депутатів у встановлені строки. Відтак скликання сесії 18 березня (тобто на 6 днів раніше) безпідставно скоротило терміни, передбачені регламентом та законодавством.

Загалом на розгляд сесії Броварської міської ради виноситься 28 питань:

1\. Про призначення балансоутримувача комунального майна.

2\. Про приватизацію житлових приміщень гуртожитків.

3\. Про індексацію орендної плати за оренду комунального майна територіальної громади м. Бровари.

4\. Про погодження об’єкту, що перебуває у спільній сумісній власності територіальної громади міста Бровари Київської області та територіальних громад сіл та селищ Броварського району для передачі в орендне користування та продовження терміну дії договорів оренди комунального майна, що перебуває у спільній сумісній власності територіальної громади міста Бровари Київської області та територіальних громад сіл та селищ Броварського району.

5\. Про надання дозволу на списання комунального майна територіальної громади м.Бровари.

6\. Про надання дозволу на передачу комунального майна територіальної громади м. Бровари.

7\. Про затвердження міської Програми підтримки та розвитку молоді “Молодь Броварів” на 2016 – 2020 роки.

8\. Про утворення відділу реєстрації місця проживання фізичних осіб при виконавчому комітеті Броварської міської ради.

9\. Про затвердження змін до структури, загальної чисельності виконавчих органів Броварської міської ради Київської області.

10\. Про затвердження Програми фінансової підтримки діяльності громадської організації «АВАНГАРД АТО БРОВАРІЇ» у 2016 році.

11\. Про внесення змін до Міської програми утримання та розвитку об’єктів житлово-комунального господарства на 2011 - 2016 роки, затвердженої рішенням Броварської міської ради від 03.02.2011 №127-06-06 із змінами та доповненнями.

12\. Про внесення змін до рішення Броварської міської ради від 25.12.2015 р. № 52-04-07 "Про перейменування вулиць та провулків м. Бровари" (із змінами).

13\. Про припинення права користування земельними ділянками, затвердження (погодження) документації із землеустрою, надання у власність, оренду земельних ділянок, зміну цільового призначення земельної ділянки, надання дозволів на розроблення документації із землеустрою, припинення дії договорів оренди земельних ділянок.

14\. Про затвердження документації із землеустрою щодо передачі земельних ділянок у власність, надання в оренду громадянам, надання дозволу на розроблення документації із землеустрою.

15\. Про поновлення договорів оренди земельних ділянок, продовження термінів укладення договорів оренди земельних ділянок.

16\. Про продовження терміну дії договорів про встановлення особистого строкового сервітуту, припинення дії земельного сервітуту.

17\. Про відмову у наданні дозволів громадянам на розроблення проектів землеустрою.

18\. Про проведення експертної грошової оцінки земельних ділянок для подальшого продажу у власність.

19\. Про продаж земельних ділянок.

20\. Про затвердження переліку земельних ділянок, право оренди на які виставляється для продажу окремими лотами на конкурентних засадах (земельних торгах).

21\. Про затвердження договорів оренди земельних ділянок, договорів про внесення змін до договорів оренди земельних ділянок, договорів купівлі-продажу земельних ділянок, договорів про встановлення особистого строкового сервітуту та договорів про внесення змін до договорів про встановлення особистого строкового сервітуту.

22\. Про внесення змін до рішення Броварської міської ради від 12.01.2016 року № 63-05-07 «Про бюджет міста на 2016 рік» та додатків 1, 2, 3, 6, 7».

23\. Про створення комісії з питань найменувань та пам’ятних знаків Броварської міської ради VII скликання.

24\. Про внесення змін до рішення Броварської міської ради від 17 грудня 2015 року №05-02-07 «Про затвердження Регламенту Броварської міської ради VІІ скликання.

25\. Про затвердження Кодексу етики депутатів Броварської міської ради.

26\. Про створення тимчасової контрольної комісії.

27\. Про затвердження Положення про порядок подання та розгляду електронних петицій.

28.Різне.

1\. Про інформування результатів роботи Броварської місцевої прокуратури Київської області за 12 місяців 2015 року.
