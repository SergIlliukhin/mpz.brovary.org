---
title: "Через Бровари рухаються диверсанти на Київ?"
date: 2014-04-16
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
---

**[![29260](https://mpz.brovary.org/wp-content/uploads/2014/04/29260.jpg)](https://mpz.brovary.org/wp-content/uploads/2014/04/29260.jpg)Відразу з кількох джерел до «Маєш право знати» надходить інформація про появу невеликих груп підозрілих чоловіків, котрі рухаються транзитом через наше місто - вірогідно з боку Чернігова в напрямку столиці.**

За інформацією представників броварської самооборони, групи таких людей були помічені у місцевих маршрутних таксі: невідомі погано знають місцевість, не орієнтуються в курсі української валюти та мають російський акцент. Інформацію про переміщення подібних груп з Чернігова на Київ через Бровари також повідомляють активісти АвтоМайдану та спільноти КримSOS.

Паралельно з’явилась інформація про екстрений набір молодих людей в лави української міліції Київщини: з новобранців планують сформувати спеціальний підрозділ, який діятиме в т.ч. в Броварах та районі. Як повідомляють джерела в Броварському МВ, запис бажаючих відбудеться вже завтра, 17 квітня о 10:00 за адресою м. Київ, вул. Володимирська, 15. Водночас уповноважений з даного питання, співробітник Київського обласного ГУ МВС **Сергій Олешкевич** не зміг повідомити, з чим саме пов’язане подібне екстрене формування міліцейського підрозділу, зазначивши, що всі бажаючі проходитимуть стандартну перевірку перед прийняттям їх до лав МВС.

**«Маєш право знати» закликає наших читачів оперативно повідомляти інформацію про можливу появу на території Броварів підозрілих груп людей, що можуть бути російськими «туристами», на гарячу лінію броварської самооборони: 067 868 50 45**
