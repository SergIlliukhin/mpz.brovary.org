---
title: "Броварських депутатів - в Ялту!"
date: 2013-09-20
categories: 
  - "kolonka-avtora"
---

**[![Yalta_YES (1)](https://mpz.brovary.org/wp-content/uploads/2013/09/Yalta_YES-1.jpg)](https://mpz.brovary.org/wp-content/uploads/2013/09/Yalta_YES-1.jpg)Повертаючись до теми [заборони пересування](https://mpz.brovary.org/svoboda-razom-z-partiyeyu-regioniv-obmezhili-prava-brovarskih-zhurnalistiv/) журналістам під сесій броварської міської ради. Мені дуже дивно було чути окремі репліки окремих людей, які намагались виправдати рішення щодо обмеження пересування працівників ЗМІ сесійною залою. Мовляв, "ну навіщо провокувати депутатів спалахами фотокамер? Це відволікає, це дратує, це - меншою мірою журналістська робота, а більшою - провокація скандальних журналістів". Адже цілком можливо передати у фотографіях все те, що відбувається на сесії, коли журналіст перебуває в одній точці! "Чому ви сполошились?!" - дивувались автори таких реплік.**

З нашого боку лунали інколи тривалі й детальні пояснення, а інколи - різкі та вичерпні фрази. Нам було дивно передусім від того, що люди в принципі можуть ставити подібне питання у форматі дискусії. Для нас можливість вільного пересування залою під час сесії є необхідною апріорі. А щоб знову не вдаватись до нудних пояснень, я краще наведу кілька світлин зі щорічного заходу "Yalta European Strategy" - одного з найбільш представницьких, найбільш статусних і впливових заходів, що відбувається на території України. В Ялті збирають не депутати броварської ради. Там збираються найупливовіші люди регіону, котрі не бачать нічого "нахабного" в тому, що їх знімають з різних ракурсів. Броварські депутати ж, напевно, відчувають себе значно важливішими за європейських політичних та економічних топ-функціонерів.

[![ger_6520](https://mpz.brovary.org/wp-content/uploads/2013/09/ger_6520.jpg)](https://mpz.brovary.org/wp-content/uploads/2013/09/ger_6520.jpg) [![ill4118](https://mpz.brovary.org/wp-content/uploads/2013/09/ill4118.jpg)](https://mpz.brovary.org/wp-content/uploads/2013/09/ill4118.jpg) [![ill4356](https://mpz.brovary.org/wp-content/uploads/2013/09/ill4356.jpg)](https://mpz.brovary.org/wp-content/uploads/2013/09/ill4356.jpg) [![ill4377](https://mpz.brovary.org/wp-content/uploads/2013/09/ill4377.jpg)](https://mpz.brovary.org/wp-content/uploads/2013/09/ill4377.jpg) [![ssh5792](https://mpz.brovary.org/wp-content/uploads/2013/09/ssh5792.jpg)](https://mpz.brovary.org/wp-content/uploads/2013/09/ssh5792.jpg)[![ssh5895](https://mpz.brovary.org/wp-content/uploads/2013/09/ssh5895.jpg)](https://mpz.brovary.org/wp-content/uploads/2013/09/ssh5895.jpg) **[![ssh5934](https://mpz.brovary.org/wp-content/uploads/2013/09/ssh5934.jpg)](https://mpz.brovary.org/wp-content/uploads/2013/09/ssh5934.jpg)** [![ssh5983](https://mpz.brovary.org/wp-content/uploads/2013/09/ssh5983.jpg)](https://mpz.brovary.org/wp-content/uploads/2013/09/ssh5983.jpg)

Це фотографії, які не лише сухо повідомляють про захід. Це фото, що передають дух події, її психологію та настрій. Це фотографії, де політичні фігури в дорогих костюмах стають живими людьми, де замість портретів постають обличчя.

Їх не можливо зробити з однієї точки. Фотограф не може бути загнаний в кут, як того прагнуть броварські депутати. Загнаний в кут кореспондент приречений робити бляклі, мало чого варті знімки, які не можуть висвітлити людські якості об'єктів зйомки.  Я переконаний, що саме це і стало основною причиною, чому броварські депутати заборонили пересування журналістів сесійною залою. Вони хочуть і далі  лишатися "депутатським корпусом", масою, яка користується феноменом "колективної безвідповідальності". Коли ж люди побачать їхні обличчя під час злочинних голосувань - вони не потребуватимуть додаткових пояснень. Обличчя людини, її очі - як би банально це не звучало - це дзеркало її душі. Тому тепер ми робитимемо ще більше для того, аби броварчани бачили і обличчя, і душі тих, хто постійно намагається від нас сховатись, не зважаючи на будь-які заборони.

**_P.S._**

_Жоден з керівників партії "Свобода" досі не дав жодного пояснення [скандальному голосуванню](https://mpz.brovary.org/kamo-gryadesh-miska-svoboda-spetsrozsliduvannya-intsidentu-22-serpnya/) "свободівської" фракції в броварській міськраді. **Ганна Брусенська** досі лишається головою фракції та керівником Броварського міського осередку ВО "Свобода". Як то кажуть - "розумному - досить"_
