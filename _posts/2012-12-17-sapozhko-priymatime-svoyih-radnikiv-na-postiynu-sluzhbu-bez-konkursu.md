---
title: "Сапожко прийматиме своїх радників на постійну службу без конкурсу"
date: 2012-12-17
author: 
  username: "Aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "miskiy-golova"
  - "novini"
  - "polozhennya"
  - "rishennya-vikonkomu"
  - "radnik-miskogo-golovi"
  - "sapozhko"
  - "sdobnyakova"
  - "shokun"
---

**[![](https://mpz.brovary.org/wp-content/uploads/2012/12/DSC_1507.jpg "DSC_1507")](https://mpz.brovary.org/wp-content/uploads/2012/12/DSC_1507.jpg)Броварський виконком нарешті визначив порядок прийняття на службу радників мера, їх права та коло повноважень: на засіданні 11 грудня рішенням № [569](http://docs.pravo-znaty.org.ua/p6228/11.12.2012/569) члени виконкому затвердили «Положення [про радника міського голови Броварської міської ради](http://docs.pravo-znaty.org.ua/f?u=https%3A%2F%2Fskydrive.live.com%2Fredir%3Fresid%3D72571393D4771099!159%26amp%3Bauthkey%3D!ANdBhI-qYmx7qYc)».**

Згідно з цим положенням, радник голови Броварської міської ради призначається розпорядженням мера на строк його повноважень.

Радниками міського голови можуть бути особи, які «_своєю професійною або громадською діяльністю заслужили авторитет та суспільне визнання, досягли професійних успіхів у відповідній сфері діяльності_».

Склад радників формується міським головою особисто виходячи з потреби та з урахуванням напрямків роботи виконкому Броварської міської ради.

Радник може бути прийнятий на службу на постійній основі або на громадських засадах. При цьому радники на постійній основі приймаються на службу **без проходження конкурсу**, є посадовими особами місцевого самоврядування, складають Присягу, крім того, їм присвоюються відповідні ранги.

Основним завданням радників, відповідно до «Положення…», є сприяння міському голові у здійсненні його повноважень. Для цього радники можуть залучатися до проведення різноманітних консультацій, підготовки проектів рішень мера, здійснення аналізу та експертиз різних проектів, допомагати своєму керівнику налагоджувати взаємодію з політичними партіями та громадськими організаціями, брати участь у підготовці матеріалів до прес-конференцій, виступів, доповідей та робочих поїздок, долучатись до організації та проведення семінарів, конференцій, «круглих столів».

\[spoiler title="**Повний перелік повноважень радника міського голови**" open="0" style="2"\] _6\. Для виконання завдань радник може залучатися до: – проведення – консультацій з актуальних питань регіонального будівництва за відповідними напрямками роботи; – підготовки проектів розпоряджень та доручень міського голови, проектів цільових програм, рішень міської ради, інших документів нормативного та організаційно-розпорядчого характеру; – здійснення аналізу, експертиз проектів розпоряджень та інших управлінських актів, внесених на розгляд голові облдержадміністрації, підготовки висновків та пропозицій за результатами їх розгляду; – опрацювання пропозицій щодо вдосконалення механізму взаємодії міського голови з політичними партіями, громадськими організаціями, профспілками тощо; – вирішення спірних питань та врегулювання конфліктів у відповідній сфері управління; – підготовки матеріалів до прес-конференцій, виступів, доповідей, зустрічей та робочих поїздок міського голови; – підготовки пропозицій щодо проведення заходів за участю міського голови; – організації та проведення семінарів, конференцій, «круглих столів» тощо._\[/spoiler\]

Також положення надає радникам право безперешкодно відвідувати відділи, управління та інші структурні підрозділи міськради та виконкому; користуватися приміщеннями, зв’язком, оргтехнікою виконкому Броварської міськради; брати участь у засіданнях, нарадах, інших заходах, які проводяться у виконкомі міськради; брати участь у роботі консультативно-дорадчих органів, комісіях, робочих групах, створених міським головою; вносити міському голові пропозиції з питань прийняття управлінських рішень, підвищення ефективності роботи міської ради, виконавчого комітету та її структурних підрозділів.

\[spoiler title="**Повний перелік прав радника мера**" open="0" style="2"\] _7\. Реалізуючи визначені цим Положенням завдання, радник має право:_ _– безперешкодно відвідувати управління, відділи, інші структурні підрозділи міської ради та її виконавчого комітету;_ _– брати участь у засіданнях, нарадах, інших заходах, які проводяться у виконкомі Броварської міської ради;_ _– брати участь у роботі консультативно-дорадчих органів, створених міським головою;_ _– вносити міському голові пропозиції з питань прийняття управлінських рішень, підвищення ефективності роботи міської ради, виконавчого комітету та її структурних підрозділів;_ _– брати участь у створюваних міським головою комісіях, робочих групах;_ _– користуватися приміщеннями, зв’язком, оргтехнікою виконкому Броварської міської ради._\[/spoiler\]

Кожному раднику видається службове посвідчення, яке виготовляється відділом організаційної та кадрової роботи виконкому Броварської міської ради.

За невиконання або неналежне виконання завдань та обов’язків, бездіяльність, порушення правил внутрішнього трудового розпорядку, радник несе відповідальність в установленому законодавством порядку.

> На даний момент в офіційних документах Броварської міської ради згадуються лише два радника міського голови – [Сдобнякова Клавдія Борисівна](http://docs.pravo-znaty.org.ua/p1302/12.04.2012/580-20-06) та [Шокун Марина Анатоліївна](http://docs.pravo-znaty.org.ua/p3622/10.07.2012/302). На підставі яких документів вони були призначені радниками Сапожка, якщо Положення про радників було затверджене лише зараз, які повноваження та обов’язки мають та хто ще має статус радника мера, ми плануємо дізнатись вже найближчим часом шляхом подання запиту на публічну інформацію.

То ж чекайте незабаром на «Маєш право знати» подробиці про те, хто, як і про що консультує міського очільника, чи отримують ці особи платню, чи перебувають вони на постійній службі чи виконують свої суспільно важливі обов’язки на громадських засадах.
