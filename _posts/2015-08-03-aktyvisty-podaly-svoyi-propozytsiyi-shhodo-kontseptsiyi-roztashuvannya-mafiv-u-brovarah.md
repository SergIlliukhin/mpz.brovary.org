---
title: "Активісти подали свої пропозиції щодо Концепції розташування МАФів у Броварах"
date: 2015-08-03
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovarskiy-narodniy-kontrol"
  - "mafi"
  - "novini"
---

**Чиновники з одного боку, активісти з іншого намагаються навести лад у розміщенні МАФів на території нашого міста. Стихійна торгівля, незаконно встановлені та хаотично розташовані тимчасові споруди - все це потрібно впорядковувати, вважають як в мерії, так і серед громадськості. Наприкінці червня на сайті Броварської міської ради було [викладено](https://mpz.brovary.org/u-brovarah-planuyut-poetapno-zmenshyty-kilkist-mafiv-protyagom-najblyzhchyh-3-10-rokiv/) проект Концепції розміщення тимчасових споруд для здійснення підприємницької діяльності в м.Бровари. У свою чергу громадська організація "Броварський народний контроль" разом з іншими небайдужими мешканцями [розробила](http://nk.mybrovary.com/gromadskist-za-te-shhob-zhoden-maf-ne-buv-vstanovleniy-naoslip/) низку зауважень та пропозицій до концепції від мерії.**

Як сказано на офіційному сайті громадської організації:

> ГО «Народний контроль» разом з різними громадськими організаціями та активними мешканцями міста протягом місяця неодноразово збиралися за «круглими столами», в результаті чого було уважно вивчено як сам проект концепції, так і законодавство, що регулює благоустрій населених пунктів.

> Зазначимо, що активісти пропонують у першу чергу дотримуватись законності розміщення тимчасових споруд (відповідно до усіх існуючих законів, наказів, рішень, постанов та ДБН).
> 
> Побажання, що не прописані у відповідних нормах закону, представники громадськості узагальнили у пунктах з 2 по 11.
> 
> Окремо представники громадськості надали пропозиції щодо зовнішнього вигляду тимчасових споруд, зазначаючи наступне: «_З метою зменшення кількості візуального забруднення у вигляді різнобарвних кіосків виробити уніфіковані (єдиний дизайн і схема розфарбування) типи ТС різного призначення і розмірів_».
> 
> Останні ж пункти пропозицій взагалі стосуються більше особливостей прозорості та налагодження громадського контролю за розміщенням тимчасових споруд у місті.

Активісти переконані, що якщо розташування існуючих у Броварах понад двісті МАФів перевірити на дотримання вимог чинного законодавства, то значно частину з них доведеться демонтувати.

**Пропозиції активістів:**

[![1](https://mpz.brovary.org/wp-content/uploads/2015/08/1.jpg)](https://mpz.brovary.org/wp-content/uploads/2015/08/1.jpg)

[![5](https://mpz.brovary.org/wp-content/uploads/2015/08/5.jpg)](https://mpz.brovary.org/wp-content/uploads/2015/08/5.jpg)

[![6](https://mpz.brovary.org/wp-content/uploads/2015/08/6.jpg)](https://mpz.brovary.org/wp-content/uploads/2015/08/6.jpg)

Активісти сподіваються, що представники робочої групи при броварському міськвиконкомі вивчать та врахують їхні пропозиції.

**Законодавчо встановлені нормативи щодо розташування МАФів:**

[![2-600x330](https://mpz.brovary.org/wp-content/uploads/2015/08/2.jpg)](https://mpz.brovary.org/wp-content/uploads/2015/08/2-600x330.jpg)

[![3 (1)](https://mpz.brovary.org/wp-content/uploads/2015/08/3-1.jpg)](https://mpz.brovary.org/wp-content/uploads/2015/08/3-1.jpg)

[![4](https://mpz.brovary.org/wp-content/uploads/2015/08/4.jpg)](https://mpz.brovary.org/wp-content/uploads/2015/08/4.jpg)
