---
title: "Міський голова запитує у фейсбуці, чи потрібне розширення ринку на Пекарні"
date: 2015-06-12
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "bazar"
  - "novini"
  - "pekarni"
  - "rynok"
  - "stare-misto"
  - "frunze"
  - "chelyuskina"
---

**Останнім часом міський голова Броварів Ігор Сапожко активно освоює соціальні мережі. Дійшло до того, що мер вирішив провести [своєрідне фейсбук-обговорення](https://www.facebook.com/i.sapozhko/posts/1594117757526571) доволі неоднозначного питання - розширення ринку на Пекарні за рахунок так званої «базарної площі». Переважна більшість коментарів, які одразу ж з'явились під постом міського голови, були "однозначно на підтримку" ініціативи мерії. Проте знайшлись і противники ідеї, що пропонують замість збільшення торгової площі впорядкувати належним чином територію вже існуючого ринку. [Онлайн-обговорення](https://www.facebook.com/i.sapozhko/posts/1594117757526571) триває.**

Міський голова Сапожко вчора написав:

\[quote\]В районі Пекарні на так званій «базарній площі» кожні вихідні збираються торгівці. Спеціальних місць для організації виїзної торгівлі там немає. Зараз є пропозиція встановити стаціонарні павільйони та прилавки та облаштувати на площі справжній ринок. Як на мене, це дозволить впорядкувати територію та додасть комфорту мешканцям. Але почув й іншу думку від жителів: ринок на Пекарні не потрібен взагалі! Які є міркування з цього приводу?\[/quote\]

Через неоднозначне формулювання запитання більшість фейсбук-користувачів почали висловлюватись про те, чи взагалі потрібен ринок на Пекарні, а не про те, чи потрібне його розширення шляхом встановлення нових павільйонів та прилавків.

[![Ринок обговорення](https://mpz.brovary.org/wp-content/uploads/2015/06/Rynok-obgovorennya.png)](https://mpz.brovary.org/wp-content/uploads/2015/06/Rynok-obgovorennya.png)

Проте дехто з учасників обговорення таки поцікавився - що саме хоче зробити мерія:

[![Ринок обговорення 2](https://mpz.brovary.org/wp-content/uploads/2015/06/Rynok-obgovorennya-2.png)](https://mpz.brovary.org/wp-content/uploads/2015/06/Rynok-obgovorennya-2.png)

Проте відповіді поки немає. Водночас постійна відвідувачка ринку зрозуміла пропозицію мера і висловила свою думку саме з приводу ідеї "облаштувати на площі справжній ринок".

[![Ринок на Пекарні 3](https://mpz.brovary.org/wp-content/uploads/2015/06/Rynok-na-Pekarni-3.jpg)](https://mpz.brovary.org/wp-content/uploads/2015/06/Rynok-na-Pekarni-3.jpg)

Станом на 14:00 більшість коментарів під постом міського очільника підтримують "ринок на Пекарні". Обговорення [триває](https://www.facebook.com/i.sapozhko/posts/1594117757526571).
