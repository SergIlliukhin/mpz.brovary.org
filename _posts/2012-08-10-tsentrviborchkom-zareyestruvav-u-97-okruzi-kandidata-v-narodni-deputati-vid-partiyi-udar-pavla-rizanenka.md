---
title: "Центрвиборчком зареєстрував у 97 окрузі кандидата в народні депутати від партії «УДАР» Павла Різаненка"
date: 2012-08-10
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "vibori"
  - "vibori-2012"
  - "kandidat-u-narodni-deputati"
  - "novini"
  - "rizanenko"
  - "reyestratsiya-kandidativ"
  - "tsvk"
coverImage: "wp-content/uploads/2012/08/Rizanenko-ta-Klichko.jpg"
---

[![](https://mpz.brovary.org/wp-content/uploads/2012/08/Rizanenko-ta-Klichko.jpg "Різаненко та Кличко")](https://mpz.brovary.org/wp-content/uploads/2012/08/Rizanenko-ta-Klichko.jpg)9 серпня 2012 року Центральна виборча комісія зареєструвала висуванця політичної партії «УДАР» Павла Різаненка кандидатом у народні депутати України в одномандатному виборчому окрузі № 97.

**Різаненко Павло Олександрович**, народився 12 липня 1975 року в селі Красилівка Броварського району Київської області, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Бровари Київської області, судимість відсутня, суб’єкт висування – Політична партія «УДАР (Український Демократичний Альянс за Реформи) Віталія Кличка». _Зареєстрований рішенням ЦВК від 09.08.2012 № **218** (додаток 10)._

Загалом на даний момент згідно з інформацією, оприлюдненою на сайті Центрвиборчкому, по мажоритарному округу № 97 зареєстровано 16 кандидатів, з них **5** кандидатів у порядку самовисування (**Олег Іваненко**, **Микола Семеняка**, **Сергій Шапран, Олександра Ярошенко** **та Дмитро Ратніков)** **та 11** кандидатів від політичних партій **(Володимир Галицький** (Комуністична партія України), **Олена Крупа** (Молодіжна партія України), **Ольга Єрухимович** («Народна ініціатива») та **Хазар Думан Огли** **Аскєров** («Соціалістична Україна»), **Сергій Федоренко** (Партія регіонів), **Оксана Мельник** («Солідарність жінок України»), **Сергій Бакал** (Ліберальна партія України), **Олег Кищук** («Батьківщина»), **Лариса Мотрич** («Держава»), **Андрій Супрун** («Віче»), **Павло Різаненко** («УДАР»).

Звертаємо увагу, що **[на сайті ЦВК](https://www.cvk.gov.ua/pls/vnd2012/WP033?PT001F01=900&pf7331=97)** окрім коротких біографічних даних зареєстрованих кандидатів оприлюднено також їхні _**передвиборчі програми**_ та _**декларації про доходи за 2011 рік**_.

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, Броварський та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів.
