---
title: "Із 1 квітня у Броварах почне діяти програма реімбурсації \"Доступні ліки\""
date: 2017-03-27
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "apteky"
  - "brovary"
  - "groshi"
  - "kompensatsiya"
  - "kravtsov"
  - "liky"
  - "meditsina"
  - "mon"
  - "novini"
  - "operatyvka"
  - "reimbursatsiya"
---

**Про старт програми сьогодні під час оперативної наради у міськраді заявив головний лікар «Броварського міського центру первинної медико-санітарної допомоги» Ігор Кравцов.**

Відповідно до [постанови](http://zakon0.rada.gov.ua/laws/show/863-2016-%D0%BF) **Кабінету міністрів** **України** із 1 квітня 2017 року в місті впроваджується відшкодування вартості ліків для амбулаторних хворих із серцево-судиними захворюваннями, цукровим діабетом ІІ типу та бронхіальною астмою.

\[caption id="attachment\_68234" align="aligncenter" width="600"\]![](https://mpz.brovary.org/wp-content/uploads/2017/03/IMG_9689.jpg) Ігор Кравцов\[/caption\]

Для того, аби отримати ліки безкоштовно, пацієнтові потрібно звернутися до сімейного лікаря й отримати від нього рецепт по МНН (ідеться про назву лікарського засобу, затверджену Всесвітньою організацією охорони здоров'я), форму випуску та дозу. Якщо вартість препарату в аптеці не перевищує встановлену МОН _референтну\*_ ціну, хворий отримує ліки безкоштовно. Якщо ж вартість вища за мінімальну, але нижча за _медіанну**\*\***_, її відшкодовують частково. А за умови, що вона перевищує й медіанну, не відшкодовують узагалі.

Для реалізації програми відповідальні органи заключають договір із аптеками будь-якої форми власності, відповідно до якого заклади, дотримуючись норм законодавства, отримуватимуть грошову компенсацію. Однак, за словами Ігоря Кравцова, таких угод із броварськими аптеками поки що не укладено, над цим триває робота.

Перелік діючих речовин, що входять до програми реімбурсації, можна знайти **[тут](https://www.auc.org.ua/novyna/z-1-kvitnya-2017-roku-zapracyuye-vidshkoduvannya-z-derzhavnogo-byudzhetu-vartosti-likiv-dlya)**.

\*_порівняльна (референтна) ціна на лікарський засіб_ — найнижча оптово-відпускна ціна серед всіх лікарських засобів з Переліку ГЛЗ з однаковим кількісним вмістом однакової діючої речовини відповідно до Переліку МНН. Встановлюється на в заолежності від цін на такий же засіб у 5 сусідніх країнах: Литві, Польщі, Словаччині, Угорщині та Чехії.

\*\*_медіанна ціна на лікарський засіб_ — ціна, отримана з середини діапазону цін або ж, якщо число вказаних цін є парним, середнє значення для двох чисел, що знаходяться в середині діапазону цін.

**Фото - Дарина Мізіна**
