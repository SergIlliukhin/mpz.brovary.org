---
title: "Броварські чиновники ігнорують рішення міськради про перейменування вулиць"
date: 2016-02-04
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "yezhakov"
  - "brovary"
  - "vasilenko"
  - "danyuk"
  - "dekomunizatsiya"
  - "novini"
  - "ofitsijnyj-sajt"
  - "perejmenuvannya"
  - "sabotazh"
---

**Переважна більшість відділів та управлінь, а також комунальних підприємств міста саботують рішення міської ради про зміну назв броварських вулиць в рамках виконання закону «Про декомунізацію».  Про це стало відомо в результаті моніторингу офіційного сайту Броварської міської ради.**

Так, структурні підрозділи виконавчого комітету, відділи, управління БМР та комунальні підприємства міста у переважній більшості офіційних оголошень та власній документації продовжують користуватися старими назвами вулиць, не виконуючи рішення міської ради від 25 грудня минулого року. Найбільшими порушниками виявились спецвідділ з питань благоустрою (в.о. начальника **Олег Єжаков**), управління комунальної власності (начальник – **Тетяна Данюк**) та КП «Бровари-Благоустрій» (директор – **Андрій Василенко**). На зображеннях – скріншоти публікацій сайту Броварської міської ради, оприлюднені на сайті вже наступного року після прийняття рішення міською радою про перейменування вулиць.

\[caption id="attachment\_51494" align="aligncenter" width="600"\][![1](https://mpz.brovary.org/wp-content/uploads/2016/02/1-2.jpg)](https://mpz.brovary.org/wp-content/uploads/2016/02/1-2.jpg) Публікація від 5 січня: сайт міськради "забув" перейменувати вул. Красовського на Москаленка, Кірова на Мудрого та Черняховського на Петлюру\[/caption\]

\[caption id="attachment\_51495" align="aligncenter" width="600"\][![2](https://mpz.brovary.org/wp-content/uploads/2016/02/2-1.jpg)](https://mpz.brovary.org/wp-content/uploads/2016/02/2-1.jpg) Спецвідділ благоустрою, керівник якого не приховує негативного ставлення до декомунізації, також ігнорує рішення міськради\[/caption\]

\[caption id="attachment\_51496" align="aligncenter" width="600"\][![3](https://mpz.brovary.org/wp-content/uploads/2016/02/3-2.jpg)](https://mpz.brovary.org/wp-content/uploads/2016/02/3-2.jpg) Повідомлення офіційного сайту за 29 січня - більш ніж через місяць, після рішення міськради про перейменування\[/caption\]

\[caption id="attachment\_51497" align="aligncenter" width="600"\][![4](https://mpz.brovary.org/wp-content/uploads/2016/02/4-1.jpg)](https://mpz.brovary.org/wp-content/uploads/2016/02/4-1.jpg) Управління комунальної власності вводить в оману броварчан, досі вважаючи, що вул. Небесної сотні називається "Возз'єднання", а вул. Ярослава Мудрого - "Кірова"\[/caption\]

\[caption id="attachment\_51498" align="aligncenter" width="600"\][![5](https://mpz.brovary.org/wp-content/uploads/2016/02/5-2.jpg)](https://mpz.brovary.org/wp-content/uploads/2016/02/5-2.jpg) КП "Бровари-Благоустрій" звітує про виконану роботу на неіснуючих вулицях\[/caption\]

Нагадаємо, що 25 грудня 2015 року під час сесії Броварської міської ради депутати більшістю голосів [прийняли рішення](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/) про перейменування 70 міських вулиць. Рішення було прийнято на виконання Закону України «Про декомунізацію», в рамках якого усі міські вулиці, названі з метою комуністичної пропаганди, були перейменовані на честь визначних особистостей української історії, частині вулиць були повернуті їхні історичні назви ще з козацьких та докомуністичних часів.
