---
title: "Небайдужі броварчани закликали зайнятись ділом, а не язиком"
date: 2012-06-03
author: 
  username: "trydence"
  display_name: "Дмитро Карпій"
categories: 
  - "kolonka-avtora"
tags: 
  - "9073"
  - "informuvannya"
  - "aktsiya"
  - "vr"
  - "zakonoproekt"
  - "kiyiv"
  - "mova"
  - "protest"
  - "rozkleyka"
---

[![](https://mpz.brovary.org/wp-content/uploads/2012/06/1111.jpg)](https://mpz.brovary.org/wp-content/uploads/2012/06/1111.jpg)Трійця Трійцею, але у вівторок може статися щось. Щось, що, на щастя, не сталося [24-25 травня у Верховній Раді](http://maidan.org.ua/2012/05/hromadskist-smakuje-hlib-iz-molokom-a-ne-z-yakyms-tam-yazykom/ "Активістам смакує хліб із молоком, а не з якимсь там язиком"), але [може відбутися 5 червня](https://www.youtube.com/watch?feature=player_embedded&v=OhGse1esx3w "Олександр Ярмола: Приходь на мітинг 5 червня! ") – голосування і можливе прийняття законопроекту «Про засади державної мовної політики в Україні» (реєстр. №9073), який не лише може призвести до створення умов, за яких українська мова може зникнути, а й створить зайві конфлікти у суспільстві та політиці (відвертаючи увагу від соціальних питань), зайві витрати з бюджету (за оцінками – від 1 до 5 млрд. гривень на рік) та зайву бюрократію, що посилить побори, черги і корупцію загалом. Воно нам треба?

Небайдужі броварчани сьогодні зробили масову розклейку у своєму місті із закликом прийти **5 червня о 9:00 під Комітети Верховної Ради (вул. М. Грушевського, 18/2)**, аби не допустити прийняття цього законопроекту.

Акція громадська, відбуватиметься без партійної та організаційної символіки у рамках [кампанії «Займіться ділом, а не язиком!»](http://uk.wikipedia.org/wiki/%D0%97%D0%B0%D0%B9%D0%BC%D1%96%D1%82%D1%8C%D1%81%D1%8F_%D0%B4%D1%96%D0%BB%D0%BE%D0%BC,_%D0%B0_%D0%BD%D0%B5_%D1%8F%D0%B7%D0%B8%D0%BA%D0%BE%D0%BC! "Вікіпедія: «Займіться ділом, а не язиком!»")

<!--more-->

\[custom\_gallery style="1" source="post" link="image" description="0" size="200x200" limit="10"\]
