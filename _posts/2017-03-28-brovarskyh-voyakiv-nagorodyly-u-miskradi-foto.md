---
title: "Броварських вояків нагородили у міськраді - ФОТО"
date: 2017-03-28
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "ato"
  - "brovary"
  - "nagorodzhennya"
  - "novini"
  - "soldaty"
coverImage: "wp-content/uploads/2017/03/nagorodzhennya-ATO-2.jpg"
---

**27 березня під час оперативної наради у міськраді відбулося нагородження броварських добровольців, які брали участь в АТО. До переліку нагороджуваних увійшло 11 осіб. Проте у броварських ветеранів виникли питання до обраних кандидатур, вони вважають, що є насправді інші достойні нагород вояки.**

У міській раді воякам, які пройшли війну на сході, було вручено почесний нагрудний знак, нагорода за підписом Міністра оборони України - генерала армії **С.Т. Полторака.**

[![](https://mpz.brovary.org/wp-content/uploads/2017/03/nagorodzhennya-ATO-1.jpg)](https://mpz.brovary.org/wp-content/uploads/2017/03/nagorodzhennya-ATO-1.jpg)

За особливу мужність і героїзм, виявлений у захисті державного суверенітету та територіальної цілісності України, з нагоди Дня Українського Добровольця нагородили **11 осіб**. Шестеро із них були присутні.

[![](https://mpz.brovary.org/wp-content/uploads/2017/03/nagorodzhennya-ATO-2.jpg)](https://mpz.brovary.org/wp-content/uploads/2017/03/nagorodzhennya-ATO-2.jpg)

[![](https://mpz.brovary.org/wp-content/uploads/2017/03/nagorodzhennya-ATO-3.jpg)](https://mpz.brovary.org/wp-content/uploads/2017/03/nagorodzhennya-ATO-3.jpg)

До числа нагороджених увійшли:

- Беліцький Дмитро - солдат
- Яцюк Руслан - прапорщик
- Федірків Тарас - старший сержант
- Євтушенко Олексій - старший сержант
- Філоменко Євгеній - сержант
- Мовчан Максим - сержант
- Степура Олег - солдат
- Малець Сергій - молодший сержант
- Прокопець Віталій - молодший сержант
- Талимончук Олександр - старший сержант
- Шкуропатський Борис - солдат

Перелік нагороджених осіб викликав неоднозначну реакцію в середовищі броварських бійців російсько-української війни. Ветеран і волонтер, голова ГО "Авангард АТО Броварії" **Ігор Муратов** зазначив, що до списку потрапили переважно військовослужбовці 11-го та 25-го батальйонів, і з усіх нагороджених йому хотілося би привітати тільки солдата Білецького.

Голова ВО "Асоціація воїнів АТО "Київська Русь" **Олександр Чекмаз** наголосив, що йому було би дуже цікаво дізнатися, хто готував подання на нагородження. Говорячи про відзначених вояків зі свого 25-го батальйону, боєць зазначив: у переліку є людина, яка не заслужила жодної нагороди. У той час як існують справді достойні бійці, в тому числі з пораненнями, які не були нагороджені. Військовослужбовець називає нагородження "договорняком" і акцентує, що провели його не урочисто, а тишком-нишком, ніби щоб ніхто не побачив.

**Фото - Дарина Мізіна та Владислава Крокос**
