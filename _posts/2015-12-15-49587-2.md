---
title: "АНОНС: 17 грудня офіційно відкриють футбольну школу Ващука у Броварах"
date: 2015-12-15
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "vashhuk"
  - "dytyacho-yunatska-futbolna-shkola"
  - "novini"
  - "sport"
  - "futbol"
---

**Нещодавно ми [повідомляли](https://mpz.brovary.org/u-brovarah-futbolist-dynamo-vladyslav-vashhuk-nabyraye-uchniv-u-futbolnu-shkolu/) про набір дітей до футбольної школи Владислава Ващука, що відкривається у Броварах. І ось нарешті на цьому тижні, у четвер, 17 грудня, відбудеться її урочисте відкриття. Початок заходу о 13:00.**

Як повідомив Сергій Стасюк, тренер Дитячо-юнацької футбольної школи Владислава Ващука: _"17 грудня у великому залі спортивного комплексу Броварського ВУФК відбудеться офіційне відкриття Дитячо-юнацької футбольної школи Владислава Ващука. Початок о 13:00. В програмі заходу: відкрите тренування футболістів 2005 – 2010 років народження та гра між фіналістами Спартакіади XVI спортивних ігор школярів з футболу, збірними гімназії імені Олійника та ЗОШ №9. По завершенню всі охочі можуть сфотографуватися та взяти автограф у гостей свята"._

Нагадаємо, організатори обіцяли присутність на відкритті школи відомих футболістів: Сергія Реброва, Олександра Шовковського, Андрія Ярмоленка та інших.
