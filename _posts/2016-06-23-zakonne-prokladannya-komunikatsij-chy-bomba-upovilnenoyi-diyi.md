---
title: "Законне прокладання комунікацій чи бомба уповільненої дії?"
date: 2016-06-23
categories: 
  - "brovary"
  - "novyny"
tags: 
  - "iryna-veremchuk"
  - "brovary"
  - "budivnitstvo"
  - "vibir-redaktsiyi"
  - "dabi"
  - "zhk-diamant"
  - "kanalizatsiya"
  - "novini"
  - "tov-vis-grandis"
---

**Прокладання систем водовідведення для нових будинків 5-го мікрорайону викликало обурення місцевих мешканців. Будівельники протягнули труби вздовж будинку по Петлюри, 25Б, але зробили це заблизько, і через це їхній дім може нахилитися, стверджують жителі.**

**Прокладання каналізації для нових будинків: купа проблем для будинків старих?**

_"Наше місто Бровари стоїть на просадочних грунтах,_ - розповідає **Володимир Борисенко**, член ініціативної групи з будинку по вул.Петлюри (Черняховського), 25Б. - _Я це стверджую, бо маю досвід, свого часу працював начальником палебійної ділянки, займався геологічними розрізами та розбирався, чому тут у нас палі "лізуть", не забиваються. Тоді по Броварах стояв ліс паль, по 4-5 метрів, недозабитих, йшли рекламації на заводи, мовляв, в чому справа - чому палі не забиваються? А причина в наших грунтах. Цей будинок (25Б) був зданий в експлуатацію у 1995 році і ми не знаємо достеменно, як його будували, але знаючи ситуацію, яка відбувалася у ті роки, можна стверджувати, що будинок стоїть саме на просадочних грунтах на недозабитих палях"._

\[caption id="attachment\_57594" align="aligncenter" width="600"\][![каналізація діамант (7)](https://mpz.brovary.org/wp-content/uploads/2016/06/kanalizatsiya-diamant-7.jpg)](https://mpz.brovary.org/wp-content/uploads/2016/06/kanalizatsiya-diamant-7.jpg) Володимир Борисенко\[/caption\]

\[caption id="attachment\_57596" align="aligncenter" width="600"\][![каналізація діамант (9)](https://mpz.brovary.org/wp-content/uploads/2016/06/kanalizatsiya-diamant-9.jpg)](https://mpz.brovary.org/wp-content/uploads/2016/06/kanalizatsiya-diamant-9.jpg) Попід вікнами будинку 25Б будівельники, що прокладають каналізацію для ЖК "Діамант", зняли плити доріжки, вирили траншеї та проклали труби\[/caption\]

_"Будівельники проклали свої труби в небезпечній близкості до будинку,_ - продовжує пан Борисенко, - _за нормами від будинку до такої інженерної конструкції повинно бути не менше **10 метрів**, а у нас **8.3 м**. Якщо ця норма не витримується, то треба робити конструктив у залізобетонних лотках із основою, що не просідає. А тут кладуть на пісок і піском засипають. Треба розуміти, що коли грунт зволожується, він перетворюється на пливун і нічого не несе. Напірний колектор має вагу, якщо з нього в грунт потрапить волога, той просяде, утвориться воронка - і будемо мати аварійну ситуацію, як в Києві на заводі "Арсенал", де будівля нахилилася на півметри. Такі дії будівельників - це просто терористичний акт, бомба уповільненої дії під нашим будинком! Наш дім і так вже дав просадки, є тріщини, коли почалося будівництво ЖК "Паладіум" поряд"._

\[caption id="attachment\_57593" align="aligncenter" width="600"\][![каналізація діамант (6)](https://mpz.brovary.org/wp-content/uploads/2016/06/kanalizatsiya-diamant-6.jpg)](https://mpz.brovary.org/wp-content/uploads/2016/06/kanalizatsiya-diamant-6.jpg) Пан Борисенко демонструє фотодокази роботи будівельників\[/caption\]

[![каналізація діамант (2)](https://mpz.brovary.org/wp-content/uploads/2016/06/kanalizatsiya-diamant-2.jpg)](https://mpz.brovary.org/wp-content/uploads/2016/06/kanalizatsiya-diamant-2.jpg)

_"Ще однин нюанс,_ - каже Володимир Борисенко. - _Коли новобудови здадуться в експлуатацію, комунікації передадуть на баланс міста, тобто КП "Броваритепловодоенергія". І тоді виникає питання охоронної зони цього колектора. Для наших слабих грунтів охоронна зона має бути 20 м - це коридор, де не мають бути розташовані зелені насадження, доріжки, тимчасові споруди. Комунальне підприємство може приїхати і все це знести, вирубати і поставити паркан. Я вже не кажу, що частина охоронної зони накладається на сам наш будинок. А ще через цю зону ми можемо залишитися без під'їзду для пожежної техніки"._

[![каналізація діамант (11)](https://mpz.brovary.org/wp-content/uploads/2016/06/kanalizatsiya-diamant-11.jpg)](https://mpz.brovary.org/wp-content/uploads/2016/06/kanalizatsiya-diamant-11.jpg)

\[caption id="attachment\_57757" align="aligncenter" width="600"\][![IMG_8811](https://mpz.brovary.org/wp-content/uploads/2016/06/IMG_8811.jpg)](https://mpz.brovary.org/wp-content/uploads/2016/06/IMG_8811.jpg) Рафік Володимирович\[/caption\]

_"Труби можна було прокласти трохи поодаль будинку,_ - показує можливий вектор прокладки **Рафік Володимирович**, ще один член ініціативної групи. - _І всі були б задоволені. Тим більше, що тут вже розкопували і прокладали раніше, коли почалося будівництво у новому мікрорайоні. "._

До речі, мешканці будинку, встривожені котлованом, що зненацька з'явився прямо попід їхніми балконами, не тільки створили ініціативну групу, звернулися до мера, депутатів та чиновників, а й вже організовують ОСББ, бо вважають, що лише так захистять свої інтереси, і ніхто ефективніше, ніж власники, своїм майном керувати не буде.

_"Нам самі будівельники казали, от якщо б у вас було ОСББ, то ми повинні були б це узгодити з вами, а так, нам мерія все вже погодила,_ - кажуть члени ініціативної групи. - _А тепер як нам бути, якщо ЖЕК нам передає дім з аварійною ситуацією?"_

[![каналізація діамант (1)](https://mpz.brovary.org/wp-content/uploads/2016/06/kanalizatsiya-diamant-1.jpg)](https://mpz.brovary.org/wp-content/uploads/2016/06/kanalizatsiya-diamant-1.jpg)

**Будівельники: "Всі роботи є законними"**

Будівельники риють злочинно близько до їхнього будинку, вважають мешканці та посилаються на відповідні ДБН ([ДБН В.2.5-75:2013 "Каналізація зовнішні мережі та споруди"](http://yur.com.ua/attachments/article/624/%D0%94%D0%91%D0%9D%20%D0%92.2.5-75~2013%20%D0%9A%D0%B0%D0%BD%D0%B0%D0%BB%D1%96%D0%B7%D0%B0%D1%86%D1%96%D1%8F%20%D0%B7%D0%BE%D0%B2%D0%BD%D1%96%D1%88%D0%BD%D1%96%20%D0%BC%D0%B5%D1%80%D0%B5%D0%B6%D1%96%20%D1%82%D0%B0%25)). Порушники їхнього спокою вважають інакше і також оперують будівельними нормами. Як стверджує **Анна Степанець**, проектувальниця [ТОВ "ВІС Грандіс"](http://visgrandis.com.ua/), роботи ведуться цілком законно, відповідно до ДБН 360-92 "Містобудування" Таблица 8.1, норми відстані до будинку додержані.

\[caption id="attachment\_57602" align="aligncenter" width="600"\][![каналізація діамант (15)](https://mpz.brovary.org/wp-content/uploads/2016/06/kanalizatsiya-diamant-15.jpg)](https://mpz.brovary.org/wp-content/uploads/2016/06/kanalizatsiya-diamant-15.jpg) Олександр Барабаш та Анна Степанець\[/caption\]

Головний інженер ТОВ "ВІС Грандіс" субпідрядної організації, яка займається прокладанням напірного колектору для частини мікрорайону, **Олександр Барабаш** також стверджує: все законно, є всі дозволи. На пропозиції прокладати труби іншим маршрутом відповідає: _"Є проект, розроблений та затверджений всіма службами міста, головним архітектором, відділом капбудівництва, "Броваритепловодоєнергією". Я не можу відступати від того, що в мене зазначено в проекті. А щодо грунтів, то ніякі вони не просідаючі і не пливуни, з цим погоджуються усі проектувальники, що працюють і з нами, і з БЗБК"_.

[![каналізація діамант (16)](https://mpz.brovary.org/wp-content/uploads/2016/06/kanalizatsiya-diamant-16.jpg)](https://mpz.brovary.org/wp-content/uploads/2016/06/kanalizatsiya-diamant-16.jpg)

[![каналізація діамант (17)](https://mpz.brovary.org/wp-content/uploads/2016/06/kanalizatsiya-diamant-17.jpg)](https://mpz.brovary.org/wp-content/uploads/2016/06/kanalizatsiya-diamant-17.jpg)

_"Всі погодження були надані з порушеннями",_ - впевнений Володимир Борисенко та додає: _"Ніяких громадських слухань не було проведено, робочої документації нам до сих пір не показали, лише загальна картинка, генплан. Звичайно, "якщо ми будемо проводити слухання, ми так ніколи не збудуємо", кажуть вони. А якщо переносити каналізацію, то треба перероблювати проект, це все час і гроші, звісно, вони цього робити не хочуть"._

[![каналізація діамант (18)](https://mpz.brovary.org/wp-content/uploads/2016/06/kanalizatsiya-diamant-18.jpg)](https://mpz.brovary.org/wp-content/uploads/2016/06/kanalizatsiya-diamant-18.jpg)

**Дозволи Шрьодінгера: вони є, але їх немає**

Зупинити будівництво, а також розібратися: чи законно йдуть роботи та як видавалися всі ці дозволи, спробували місцеві мешканці за допомоги депутатів: місцевого та народного. Ініціативна група обійшла всі дотичні до ситуації служби міста, а також написала звернення до мера міста, копію надали місцевій депутатці Ірині Веремчук та народному депутату Павлу Різаненку. Ірина Веремчук також написала депутатське звернення на ім'я мера, подала його минулого тижня, але потрапити на прийом до міського голови до сих пір не мала змоги: то немає на місці, а цей тиждень він у відпустці. Направлене звернення і до ДАБІ, чи правомірно надані дозволи та чи законно ведуться роботи.

[![каналізація діамант (10)](https://mpz.brovary.org/wp-content/uploads/2016/06/kanalizatsiya-diamant-10.jpg)](https://mpz.brovary.org/wp-content/uploads/2016/06/kanalizatsiya-diamant-10.jpg)

У пошуках відповідей спочатку люди відвідали свій рідний ЖЕК (№3). Володимир Борисенко каже: _"Головний інженер нам сказав: так, ви платите кошти за прибирання прибудинкової території і все таке інше, але фактично у вас її немає. Ми ніяк не можемо вплинути на ситуацію, це все робить місто"._

У відділі архбудконтролю також нічого цікавого не вдалося з'ясувати. _"Коли ми прийшли до броварського відділу архбудконтролю, нам відповіли, що вони нічого не знають, бо дозволи на ці роботи видавала область, а в них наразі ще триває процес передачі повноважень на місцевий рівень (який офіційно відбувся ще 8 червня)"_, - розповідає **Ірина Веремчук**.

\[caption id="attachment\_57764" align="aligncenter" width="326"\][![11889450_524050171080477_70248511892283702_n](https://mpz.brovary.org/wp-content/uploads/2016/06/11889450_524050171080477_70248511892283702_n.jpg)](https://mpz.brovary.org/wp-content/uploads/2016/06/11889450_524050171080477_70248511892283702_n.jpg) Ірина Веремчук\[/caption\]

_"У спецвідділі по контролю за благоустроєм Олег Єжаков нас запевнив, що ніяких дозволів та погоджень не давав,_ - продовжує народна обранка. - _Безрезультатно й у відділі архітектури, пані Рибакова каже: нічого в нас немає. А фактично всі дозволи є: і благоустрою, і відділу архітектури, і відділу капбудівництва, і "Броваритепловодоенергія" - нам їх продемонстрували представники ТОВ "ВІС Грандіс". Дивна ситуація виходить"._

\[caption id="attachment\_57779" align="aligncenter" width="600"\][![image-0.02.01.7045e72b7f5266e849c1f88cca91d393d371f80f92154aee112c6ed39650e51b-V](https://mpz.brovary.org/wp-content/uploads/2016/06/image-0.02.01.7045e72b7f5266e849c1f88cca91d393d371f80f92154aee112c6ed39650e51b-V.jpg)](https://mpz.brovary.org/wp-content/uploads/2016/06/image-0.02.01.7045e72b7f5266e849c1f88cca91d393d371f80f92154aee112c6ed39650e51b-V.jpg) Ситуація заплутана: місцеві чиновники стверджують, що дозволів не давали, але ж дозволи та печатки ось вони є\[/caption\]

[![image-0.02.01.73af2831588c3b415389335ee25be4617a51595ba92bcada3a02cbf290dd61ba-V](https://mpz.brovary.org/wp-content/uploads/2016/06/image-0.02.01.73af2831588c3b415389335ee25be4617a51595ba92bcada3a02cbf290dd61ba-V.jpg)](https://mpz.brovary.org/wp-content/uploads/2016/06/image-0.02.01.73af2831588c3b415389335ee25be4617a51595ba92bcada3a02cbf290dd61ba-V.jpg)

[![image-0.02.01.34676c9028f8a70c2c3caf79450494346becb980141f332e3dcac1a9b632b5a1-V](https://mpz.brovary.org/wp-content/uploads/2016/06/image-0.02.01.34676c9028f8a70c2c3caf79450494346becb980141f332e3dcac1a9b632b5a1-V.jpg)](https://mpz.brovary.org/wp-content/uploads/2016/06/image-0.02.01.34676c9028f8a70c2c3caf79450494346becb980141f332e3dcac1a9b632b5a1-V.jpg)

[![image-0.02.01.e211cde9c1977347dc3541689650f5d824e738d59d0ae2c580517f81aef24084-V](https://mpz.brovary.org/wp-content/uploads/2016/06/image-0.02.01.e211cde9c1977347dc3541689650f5d824e738d59d0ae2c580517f81aef24084-V.jpg)](https://mpz.brovary.org/wp-content/uploads/2016/06/image-0.02.01.e211cde9c1977347dc3541689650f5d824e738d59d0ae2c580517f81aef24084-V.jpg)

[![image-0.02.01.59c5146b6cde90090eb149e0b7d2fc5b698138e3c1ab702a5e0b14d6311f275b-V](https://mpz.brovary.org/wp-content/uploads/2016/06/image-0.02.01.59c5146b6cde90090eb149e0b7d2fc5b698138e3c1ab702a5e0b14d6311f275b-V.jpg)](https://mpz.brovary.org/wp-content/uploads/2016/06/image-0.02.01.59c5146b6cde90090eb149e0b7d2fc5b698138e3c1ab702a5e0b14d6311f275b-V.jpg)

**Далі буде...**

За словами місцевих мешканців, декілька років тому біля їхнього будинку вже прокладала труби будівельна компанія - і одного дня стався прорив. Навчені негативним досвідом люди побоюються повторення, тим більше, що мають сумніви щодо стану грунтів під їхнім будинком. _"Нехай будівельники нададуть якісь гарантії, що у випадку, якщо прорве, вони приїдуть та усунуть наслідки",_ - кажуть мешканці.

[![P60622-200930](https://mpz.brovary.org/wp-content/uploads/2016/06/P60622-200930.jpg)](https://mpz.brovary.org/wp-content/uploads/2016/06/P60622-200930.jpg)

Наразі роботи просуваються. Як нам розповіли, ЖК "Діамант" прокладатиме комунікації далі, вздовж садочку "Сонечко", до ЖК "Паладіум". Попід будинком Петлюри, 25Б труби вже частково зарили, але до садочку ще не просунулися. Мешканці чекають, що їхні звернення подіють, а мер "накладе вето" на роботи до повної перевірки. Якщо ж ні, чекатимуть реакції від Державної архітектурно-будівельної інспекції та вищих інстанцій.

**Фото - автора, Ірини Веремчук та Світлани Яцив**
