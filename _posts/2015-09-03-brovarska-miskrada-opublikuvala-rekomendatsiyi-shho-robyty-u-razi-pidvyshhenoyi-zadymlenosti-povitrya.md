---
title: "Броварська міськрада опублікувала рекомендації, що робити у разі підвищеної задимленості повітря"
date: 2015-09-03
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "gorinnya"
  - "dim"
  - "zadymlenist"
  - "zdorovya"
  - "novini"
  - "rekomendatsiyi"
coverImage: "wp-content/uploads/2015/09/2DD13C00-C269-4237-AB85-EBD2AE0B8A36_cx0_cy14_cw0_mw1024_s_n_r1.jpg"
---

**Протягом двох останніх днів [Бровари потерпають від задимленості повітря](https://docs.brovary.org/p27223/03.09.2015), яку викликали численні пожежі на території та поблизу нашого міста. Сьогодні на сайті міської ради з'явилися рекомендації для населення - що потрібно робити, щоби зберегти здоров'я.**

> При підвищеній задимленості атмосферного повітря, викликаної пожежами з метою попередження отруєння людей продуктами горіння, загострення серцево-судинних, легеневих та інших хронічних захворювань, попередження загострення хронічних  захворювань слід приділяти особливу увагу профілактичним заходам, які обмежують надходження в організм шкідливих хімічних речовин, **а саме**:

1. Намагатися уникати тривалого перебування на повітрі рано вранці (у повітрі знаходиться максимальна кількість смогу) та у найспекотніший час доби. Дітям і вагітним жінкам слід відмовитися від тривалих прогулянок.
2. Обмежити відкривання вікон, особливо вночі і рано вранці. При відкритті завішувати місця надходження атмосферного повітря (вікна, кватирки тощо) зволоженою тканиною і періодично її міняти.
3. По можливості використовувати в побуті та на робочих місцях системи кондиціонування та очищення повітря.
4. Проводити вологе прибирання в житлових приміщеннях і на робочих місцях; корисно також поставити в житлових та робочих приміщеннях ємності з водою, щоб підвищити вологість повітря.
5. Обмежити фізичне навантаження.
6. Уникати вживання алкогольних напоїв та пива, виключити куріння, оскільки це провокує розвиток гострих і хронічних захворювань серцево-судинної і дихальної систем.
7. При посиленні запаху диму рекомендується надягати захисні маски, які слід зволожувати, а віконні та дверні прорізи ізолювати вологою тканиною. Особливо це відноситься до літніх людей, дітям і тим, хто страждає хронічними недугами: серцево-судинними захворюваннями, цукровим діабетом, хронічними захворюваннями легень, алергічні захворювання.
8. Збільшити споживання рідини до 2-3 літрів на день для дорослих. Для відшкодування втрати солей та мікроелементів рекомендується пити підсолену і мінеральну лужну воду, молочнокислі напої, знежирене молоко, молочна сироватка, соки, мінералізовані напої, киснево-білкові коктейлі. Виключити газовані напої.
9. Виключити з харчування жирну їжу, вживати легкозасвоювану, багату вітамінами і мінеральними речовинами їжу, віддавати перевагу овочам і фруктам.
10. Кілька разів на день приймати душ. Промивати ніс і горло.
11. Для осіб, які страждають серцево-судинними захворюваннями пропонується  вимірювати артеріальний тиск не менше 2 разів на день, при стійкій артеріальній гіпертензії – звернутися до лікаря.
12. У разі виникнення симптомів гострого захворювання або нездужання (появі ознак задишки, кашлю, безсоння) необхідно звернутися до лікаря.

**Джерело: [Броварська міська рада](https://docs.brovary.org/p27223/03.09.2015)**
