---
title: "Планові відключення електроенергії на цьому тижні у Броварах"
date: 2017-01-24
author: 
  username: "pravoznaty"
  display_name: "Маєш право знати"
categories: 
  - "announce"
  - "brovary"
tags: 
  - "brovary"
  - "vidklyuchennya-elektroenergiyi"
  - "grafik-vidklyuchen-elektroenergiyi"
  - "novini"
coverImage: "wp-content/uploads/2017/01/lampochka.jpeg"
---

**Протягом цього та наступного тижня у Броварах відбудеться низка відключень електроенергії через розчищення ліній електропередач та капітальний ремонт. Про це йдеться на офіційних сайтах [Броварської міської ради](https://brovary-rada.gov.ua/news/14722.html) та [ПАТ «Київобленерго»](https://www.koe.vsei.ua/koe/index.php?page=76&ok=1).**

Як повідомляє сайт міськради, вже завтра, **25 січня**, без електрики залишаться мешканці 5 вулиць: **вул. Гетьманська, вул. Батуринська, вул. Сушка Романа, вул. Гончаренка Аверкія, вул. Глинки.** У планах – розчищення траси повітряної лінії електропередач та заміна ліній. Ці та наступні відімкнення мають відбуватися в робочі години – **із 8:00 до 17:00.**

За данними ж РЕМ, плановому відключенню **25 січня** підлягають будинки по **вулиці Короленка: 54а, 56, 52, 54, 56б та магазин "Суола"**. Причина - капітальний ремонт. **26 січня** ці робити планують проводити по **вулиці Благодатній.**

Офіційний сайт міськради також оголошує, що **27 січня** без світла можуть залишитись мешканці **вулиці Петропавлівської**. На вихідні відключень не передбачається, а от вже у понеділок **30 січня** тимчасово припиниться енергопостачання по **вул. Симоненка Василя**. **31 січня** - черга **вулиць Янченка Дмитра та Армії УНР.**
