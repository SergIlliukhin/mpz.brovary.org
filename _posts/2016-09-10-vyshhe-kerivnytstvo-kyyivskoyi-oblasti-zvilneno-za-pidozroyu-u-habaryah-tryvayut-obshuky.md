---
title: "Вище керівництво Київської області звільнено за підозрою у хабарях"
date: 2016-09-10
categories: 
  - "vlada"
  - "novyny"
tags: 
  - "avakov"
  - "brovary"
  - "vibir-redaktsiyi"
  - "gubernator"
  - "zvilnennya"
  - "koda"
  - "melnychuk"
  - "novini"
  - "obshuky"
  - "habar"
---

**Вчора, 9 вересня, указом Президента було звільнено голову Київської облдержадміністрації Максима Мельничука. Незабаром дружина екс-губернатора заявила про його зникнення. Також вчора було затримано заступника голови КОДА Ігора Любка за отримання хабаря у розмірі 200 тис грн. На робочих місцях та у домівках підозрюваних пройшли обшуки.**

Нагадаємо, **Максим Мельничук** був [призначений](http://www.president.gov.ua/ru/news/prezident-predstaviv-novogo-golovu-kiyivskoyi-oda-maksima-me-36696) головою Київської обласної державної адміністрації 3 лютого цього року, він змінив на посту губернатора Володимира Шандру. Вже за півроку нового губернатора звільнено [указом](http://www.president.gov.ua/documents/3892016-20481) Президента, в якому зазначено: "Звільнити МЕЛЬНИЧУКА Максима Дмитровича з посади голови Київської обласної державної адміністрації згідно з поданою ним заявою".

Дружина Максима Мельничука заявила, що її чоловік зник. Як [повідомляє](https://tsn.ua/ukrayina/druzhina-schoyno-zvilnenogo-golovi-kiyivschini-melnichuka-zayavila-pro-yogo-zniknennya-744081.html) ТСН:

> За словами Галини Мельничук, востаннє вона спілкувалася з чоловіком о 16:30 9 вересня, і після того не має з ним зв'язку.
> 
> Жінка прибула у заміський будинок родини, де, за її словами, до 4-ї ранку тривали обшуки. Галина стверджує, що під час обшуків у будинку нікого не було.
> 
> "Мені повідомили пізно ввечері, що до мого будинку потрапили чужі люди, озброєні, які входять в дім і нікого не впускають. Вони дозволяли собі робити різні речі, тому що, коли я дізналась, що тут, то подзвонила своїй мамі, вона прибула трошки раніше, я була далеко за містом з дітьми. Вони її не пустили в будинок, дуже некоректним тоном спілкувалися з жінкою і забороняли проводити якесь відео", - каже Мельничук.
> 
> Мельничук запевняє, що до будинку не пустили її сусідів, а понятих ті, хто проводив обшук, нібито привезли з собою. Зовні, стверджується у повідомленні, видно, що двері до будинку були зламані, нині вхід опечатано. Галина стверджує, що всередині все зруйновано.
> 
> "В те, що закидають Максиму Дмитровичу, про те, що хабар 200 тис. грн, але я не розумію, чому вони винесли всю зброю, винесли всі дитячі прикраси, понівечили всю мебель всередині, сусіди, яким вдалось хоч десь якось відзняти якісь фото, то там можна побачити взагалі жахливу картину: розбитий весь посуд, понівечено всі меблі. Я не розумію і не вірю в те, що закидають моєму чоловіку, тому що він завжди пропагандує позицію Петра Порошенка, він проти корупції, ви можете опитати всіх голів ради, вони його підтримують про те, що він взагалі цим не займався", - запевняє дружина екс-чиновника.

Також вчора було затримано заступника голови КОДА **Ігора Любка**, [повідомив](https://www.facebook.com/arsen.avakov.1/posts/1128732373883534?pnref=story) на своїй сторінці у Фейсбуці міністр внутрішніх справ Арсен Аваков.

[![avakov](https://mpz.brovary.org/wp-content/uploads/2016/09/avakov.jpg)](https://mpz.brovary.org/wp-content/uploads/2016/09/avakov.jpg)

\[caption id="attachment\_60042" align="aligncenter" width="600"\][![14225586_1128731747216930_7101411946521049299_n](https://mpz.brovary.org/wp-content/uploads/2016/09/14225586_1128731747216930_7101411946521049299_n.jpg)](https://mpz.brovary.org/wp-content/uploads/2016/09/14225586_1128731747216930_7101411946521049299_n.jpg) Фото: Арсен Аваков (Фейсбук)\[/caption\]

Нагадаємо, Максим Мельничук останнього разу відвідав Бровари на святкування [Дня Незалежності](https://mpz.brovary.org/ukrayini-25-rokiv-yak-vidsvyatkuvaly-u-brovarah-foto/), яке відбулося за підтримки Київської облдержадміністрації.

[![img_1913](https://mpz.brovary.org/wp-content/uploads/2016/09/IMG_1913.jpg)](https://mpz.brovary.org/wp-content/uploads/2016/09/IMG_1913.jpg)
