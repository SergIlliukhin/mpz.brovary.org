---
title: "Драйв проти дощу: День молоді у Броварах врятували авторалі та супербарабанщиці"
date: 2015-07-02
categories: 
  - "brovary"
  - "aktsiyi-zahodi"
tags: 
  - "brovary"
  - "brovarska-molod"
  - "vibir-redaktsiyi"
  - "den-molodi"
  - "maydan-svobodi"
  - "novini"
  - "onum"
  - "samopomich"
  - "svyato"
---

**День молоді у Броварах обіцяв пройти дуже яскраво та насичено — офіційна програма та анонси від громадських організацій були переповнені розвагами, іграми та шоу. Проте негода внесла дуже суттєві корективи у свято, через які значну частину заходів скасували, а більшість молодих броварчан взагалі залишились сидіти по домівках. Якби не авторалі на центральній вулиці та виступ "Супербарабанщиць", День молоді взагалі б провалився. А так хоч буде що згадати тим нечисленним сміливцям, хто таки наважився висунути носа навулицю — попри зливу.**

Напередодні святкового дня громадські організації та місцева влада запланували проведення до тридцяти різноманітних розважальних заходів. Це і благодійні ярмарки, і квести, і флешмоби, і спортивні змагання з шахів, стрітболу, настільного тенісу, а також водяні битви, музично-розважальні концерти, презентації.

У підсумку шаховий турнір з Майдану Свободи «перекочував» у приміщення шахового клубу, були відмінені змагання з настільного тенісу, розминка із українським плавцем Олегом Лісогором, акції «За здоровий спосіб життя», «Допоможи солдату АТО», флеш-моб «За мир в Україні», данс-батл танцювальної школи «Bravo», скасували свої заходи і молодіжні громадські організації.

Старт святковому дійству задало Об’єднання української незалежної молоді (ОНУМ), яка із самого ранку розпочала благодійний ярмарок на Майдані Свободи - на користь одного із дитячих будинків Броварщини. Благо, «онумівці» встигли «вписатися» в погодну «програму» і дощ не встиг втрутитися у благодійний захід. Тут були і смачні випічки, і різні вироби ручної роботи у патріотичному стилі.

[![день-молоді-2015 (6)](https://mpz.brovary.org/wp-content/uploads/2015/06/den-molodi-2015-6.jpg)](https://mpz.brovary.org/wp-content/uploads/2015/06/den-molodi-2015-6.jpg)

[![день-молоді-2015 (8)](https://mpz.brovary.org/wp-content/uploads/2015/06/den-molodi-2015-8.jpg)](https://mpz.brovary.org/wp-content/uploads/2015/06/den-molodi-2015-8.jpg)

Згодом ярмаркову тематику перехопила біля головного входу до Парку «Перемога» одна з ініціативних груп броварської «Самопомочі». Ярмарок цієї спільноти був так само невеликий, хоча дещо масштабніший, аніж у онумівців. Тут відвідувачі могли придбати солодощі, вироби ручної роботи, а маленькі броварчани та броварчанки радо долучалися до пропозицій нанести на обличчя та руки акварельні татуювання.

[![день-молоді-2015 (37)](https://mpz.brovary.org/wp-content/uploads/2015/06/den-molodi-2015-37.jpg)](https://mpz.brovary.org/wp-content/uploads/2015/06/den-molodi-2015-37.jpg)

[![день-молоді-2015 (25)](https://mpz.brovary.org/wp-content/uploads/2015/06/den-molodi-2015-25.jpg)](https://mpz.brovary.org/wp-content/uploads/2015/06/den-molodi-2015-25.jpg)

[![день-молоді-2015 (19)](https://mpz.brovary.org/wp-content/uploads/2015/06/den-molodi-2015-19.jpg)](https://mpz.brovary.org/wp-content/uploads/2015/06/den-molodi-2015-19.jpg)

[![день-молоді-2015 (64)](https://mpz.brovary.org/wp-content/uploads/2015/06/den-molodi-2015-64.jpg)](https://mpz.brovary.org/wp-content/uploads/2015/06/den-molodi-2015-64.jpg)

[![день-молоді-2015 (42)](https://mpz.brovary.org/wp-content/uploads/2015/06/den-molodi-2015-42.jpg)](https://mpz.brovary.org/wp-content/uploads/2015/06/den-molodi-2015-42.jpg)

Ближче до 14:00 святкове дійство вступило в активну фазу: онумівці та «Самопоміч» запропонували юнакам та дівчатам всілякі конкурси та квести.

[![день-молоді-2015 (91)](https://mpz.brovary.org/wp-content/uploads/2015/06/den-molodi-2015-91.jpg)](https://mpz.brovary.org/wp-content/uploads/2015/06/den-molodi-2015-91.jpg)

Треба було і на запитання відповідати — на знання по шкільній програмі, на логіку, ребуси відгадувати, кросворди.

[![день-молоді-2015 (89)](https://mpz.brovary.org/wp-content/uploads/2015/06/den-molodi-2015-89.jpg)](https://mpz.brovary.org/wp-content/uploads/2015/06/den-molodi-2015-89.jpg)

[![день-молоді-2015 (112)](https://mpz.brovary.org/wp-content/uploads/2015/06/den-molodi-2015-112.jpg)](https://mpz.brovary.org/wp-content/uploads/2015/06/den-molodi-2015-112.jpg)

Провести різного роду розважальні заходи згодилася Броварська фабрика дитячих свят «Лоліпоп».

[![день-молоді-2015 (74)](https://mpz.brovary.org/wp-content/uploads/2015/06/den-molodi-2015-74.jpg)](https://mpz.brovary.org/wp-content/uploads/2015/06/den-molodi-2015-74.jpg)

У цей же час біля арки парку "Перемога" стартували різноманітні майстер-класи, зокрема, з виготовлення прикрас та букетів із солодощів, що його проводила мешканка Броварів **Наталя Філіпчук.** З гофрованого паперу та цукерок пані Наталя робила квіти та роздавала маленьким учасникам майстер-класу.

[![день-молоді-2015 (120)](https://mpz.brovary.org/wp-content/uploads/2015/06/den-molodi-2015-120.jpg)](https://mpz.brovary.org/wp-content/uploads/2015/06/den-molodi-2015-120.jpg)

[![день-молоді-2015 (116)](https://mpz.brovary.org/wp-content/uploads/2015/06/den-molodi-2015-116.jpg)](https://mpz.brovary.org/wp-content/uploads/2015/06/den-molodi-2015-116.jpg)

Поруч влаштували одразу два турніри — з армреслінгу та битві резиновими іграшковими палицями на матраці. Цікаво, що найбільше охочих «надавати стусанів» один-одному було серед дівчаток.

[![день-молоді-2015 (58)](https://mpz.brovary.org/wp-content/uploads/2015/06/den-molodi-2015-58.jpg)](https://mpz.brovary.org/wp-content/uploads/2015/06/den-molodi-2015-58.jpg)

[![день-молоді-2015 (14)](https://mpz.brovary.org/wp-content/uploads/2015/06/den-molodi-2015-14.jpg)](https://mpz.brovary.org/wp-content/uploads/2015/06/den-molodi-2015-14.jpg)

[![день-молоді-2015 (16)](https://mpz.brovary.org/wp-content/uploads/2015/06/den-molodi-2015-16.jpg)](https://mpz.brovary.org/wp-content/uploads/2015/06/den-molodi-2015-16.jpg)

Втім, досить швидко локація біля арки спорожніла, оскільки на авансцену вийшла найголовніша подія святкового дня — авторалі на одній із центральних вулиць міста — Гагаріна, якраз перед Майданом Свободи та на перетині з бульваром Незалежності. Та й не могло бути інакше, оскільки, якщо хто б і захотів дістатися до парку «Перемога», то не зміг би пройти, не зупинившись — центральна частина міста була практично перекрита шоу, що його влаштували місцеві любителі авто та мотоспорту.

[![день-молоді-2015 (124)](https://mpz.brovary.org/wp-content/uploads/2015/06/den-molodi-2015-124.jpg)](https://mpz.brovary.org/wp-content/uploads/2015/06/den-molodi-2015-124.jpg)

[![день-молоді-2015 (135)](https://mpz.brovary.org/wp-content/uploads/2015/06/den-molodi-2015-135.jpg)](https://mpz.brovary.org/wp-content/uploads/2015/06/den-molodi-2015-135.jpg)

[![день-молоді-2015 (148)](https://mpz.brovary.org/wp-content/uploads/2015/06/den-molodi-2015-148.jpg)](https://mpz.brovary.org/wp-content/uploads/2015/06/den-molodi-2015-148.jpg)

[![день-молоді-2015 (157)](https://mpz.brovary.org/wp-content/uploads/2015/06/den-molodi-2015-157.jpg)](https://mpz.brovary.org/wp-content/uploads/2015/06/den-molodi-2015-157.jpg)

Автослалом «За мир та єдність» організував місцевий автомотоклуб «Drug Club made in Brovary» на чолі із **Сергієм Гнатюком.**

[![день-молоді-2015 (164)](https://mpz.brovary.org/wp-content/uploads/2015/06/den-molodi-2015-164.jpg)](https://mpz.brovary.org/wp-content/uploads/2015/06/den-molodi-2015-164.jpg)

[![день-молоді-2015 (168)](https://mpz.brovary.org/wp-content/uploads/2015/06/den-molodi-2015-168.jpg)](https://mpz.brovary.org/wp-content/uploads/2015/06/den-molodi-2015-168.jpg)

[![день-молоді-2015 (160)](https://mpz.brovary.org/wp-content/uploads/2015/06/den-molodi-2015-160.jpg)](https://mpz.brovary.org/wp-content/uploads/2015/06/den-molodi-2015-160.jpg)

[![день-молоді-2015 (331)](https://mpz.brovary.org/wp-content/uploads/2015/06/den-molodi-2015-331.jpg)](https://mpz.brovary.org/wp-content/uploads/2015/06/den-molodi-2015-331.jpg)

Щоправда, й тут дощова погода внесла свої корективи, оскільки близько 300 людей на такому шоу — малувато. Таке видовище могло зібрати знайчно більше глядачів, адже подивитися було на що. Тут були і змагання серед автомобілістів та мотоциклістів, і різні трюки на мотоциклах, гонки на час з перепонами, і показові виступи автомобілів, які на місці прокручували колеса (від чого сморід палених шин чутно було аж у парку "Перемога", а одного разу навіть шина злетіла з колеса автомобіля). Драйву глядачам хлопці з автомотоклубу дали чимало.

[![день-молоді-2015 (133)](https://mpz.brovary.org/wp-content/uploads/2015/06/den-molodi-2015-133.jpg)](https://mpz.brovary.org/wp-content/uploads/2015/06/den-molodi-2015-133.jpg)

[![день-молоді-2015 (350)](https://mpz.brovary.org/wp-content/uploads/2015/06/den-molodi-2015-350.jpg)](https://mpz.brovary.org/wp-content/uploads/2015/06/den-molodi-2015-350.jpg)

[![день-молоді-2015 (191)](https://mpz.brovary.org/wp-content/uploads/2015/06/den-molodi-2015-191.jpg)](https://mpz.brovary.org/wp-content/uploads/2015/06/den-molodi-2015-191.jpg)

[![день-молоді-2015 (174)](https://mpz.brovary.org/wp-content/uploads/2015/06/den-molodi-2015-174.jpg)](https://mpz.brovary.org/wp-content/uploads/2015/06/den-molodi-2015-174.jpg)

Тим часом, дощ не припинявся, і в центрі міста та у парку було практично порожньо.

[![день-молоді-2015 (12)](https://mpz.brovary.org/wp-content/uploads/2015/06/den-molodi-2015-12.jpg)](https://mpz.brovary.org/wp-content/uploads/2015/06/den-molodi-2015-12.jpg)

[![день-молоді-2015 (11)](https://mpz.brovary.org/wp-content/uploads/2015/06/den-molodi-2015-11.jpg)](https://mpz.brovary.org/wp-content/uploads/2015/06/den-molodi-2015-11.jpg)

Аж тут несподівано, немов відчуваючи, що рівень драйву та енергетики від видовища авторалі може різко впасти, на Майдан Свободи (майже на годину раніше запланованого!) вийшли «важка артилерія» — музичний гурт «Супербарабанщиці».

[![день-молоді-2015 (292)](https://mpz.brovary.org/wp-content/uploads/2015/06/den-molodi-2015-292.jpg)](https://mpz.brovary.org/wp-content/uploads/2015/06/den-molodi-2015-292.jpg)

[![день-молоді-2015 (267)](https://mpz.brovary.org/wp-content/uploads/2015/06/den-molodi-2015-267.jpg)](https://mpz.brovary.org/wp-content/uploads/2015/06/den-molodi-2015-267.jpg)

[![день-молоді-2015 (262)](https://mpz.brovary.org/wp-content/uploads/2015/06/den-molodi-2015-262.jpg)](https://mpz.brovary.org/wp-content/uploads/2015/06/den-molodi-2015-262.jpg)

Віддамо належне красуням та майстриням барабанного мистецтва — вони не лише підхопили запальний настрій, що задали автомобілісти, а й тримали глядачів у святковому тонусі. По-суті, навіть якось мірою врятували те дійство, яке йменується свято.

[![день-молоді-2015 (255)](https://mpz.brovary.org/wp-content/uploads/2015/06/den-molodi-2015-255.jpg)](https://mpz.brovary.org/wp-content/uploads/2015/06/den-molodi-2015-255.jpg)

[![день-молоді-2015 (302)](https://mpz.brovary.org/wp-content/uploads/2015/06/den-molodi-2015-302.jpg)](https://mpz.brovary.org/wp-content/uploads/2015/06/den-molodi-2015-302.jpg)

[![день-молоді-2015 (321)](https://mpz.brovary.org/wp-content/uploads/2015/06/den-molodi-2015-321.jpg)](https://mpz.brovary.org/wp-content/uploads/2015/06/den-molodi-2015-321.jpg)

Близько півтори години гурт «Супербарабанщиць» заводив глядачів веселою та віртуозною грою. Саме ці дівчата, перемістившись до арки парку «Перемога», знову повернули сюди відвідувачів. Вражені виступом, наші журналісти дізнались, що музичний колектив не місцевий, не броварський — гурт «Супербарабанщиці» входить до Дитячо-юнацького центру творчості Дарницького району міста Київ.

[![день-молоді-2015 (286)](https://mpz.brovary.org/wp-content/uploads/2015/06/den-molodi-2015-286.jpg)](https://mpz.brovary.org/wp-content/uploads/2015/06/den-molodi-2015-286.jpg)

[![день-молоді-2015 (358)](https://mpz.brovary.org/wp-content/uploads/2015/06/den-molodi-2015-358.jpg)](https://mpz.brovary.org/wp-content/uploads/2015/06/den-molodi-2015-358.jpg)

[![день-молоді-2015 (359)](https://mpz.brovary.org/wp-content/uploads/2015/06/den-molodi-2015-359.jpg)](https://mpz.brovary.org/wp-content/uploads/2015/06/den-molodi-2015-359.jpg)

[![день-молоді-2015 (355)](https://mpz.brovary.org/wp-content/uploads/2015/06/den-molodi-2015-355.jpg)](https://mpz.brovary.org/wp-content/uploads/2015/06/den-molodi-2015-355.jpg)

[![день-молоді-2015 (361)](https://mpz.brovary.org/wp-content/uploads/2015/06/den-molodi-2015-361.jpg)](https://mpz.brovary.org/wp-content/uploads/2015/06/den-molodi-2015-361.jpg)

[![день-молоді-2015 (351)](https://mpz.brovary.org/wp-content/uploads/2015/06/den-molodi-2015-351.jpg)](https://mpz.brovary.org/wp-content/uploads/2015/06/den-molodi-2015-351.jpg)

[![день-молоді-2015 (357)](https://mpz.brovary.org/wp-content/uploads/2015/06/den-molodi-2015-357.jpg)](https://mpz.brovary.org/wp-content/uploads/2015/06/den-molodi-2015-357.jpg)

Щойно епіцентр святкового дійства змістився від Майдану Свободи до головного входу Парку культури і відпочинку «Перемога», як благодійні ярмарки та спортивні заходи (які більш-менш «пережили» дощ) зажили другим життям. Тут же проходила благодійна акцію допомоги броварському хлопчику **[Данилу Бонаху](https://www.facebook.com/groups/457257321060638/),** у якого діагностували лейкемію.

На Майдані ж Свободи тривав турнір серед молоді Броварів зі стрітболу, який організувала ГО «Basketball Association Brovary». Юнаки та дівчата навіть створили чотири імпровізовані команди та провели півфінали та фінал.

[![день-молоді-2015 (219)](https://mpz.brovary.org/wp-content/uploads/2015/06/den-molodi-2015-219.jpg)](https://mpz.brovary.org/wp-content/uploads/2015/06/den-molodi-2015-219.jpg)

[![день-молоді-2015 (221)](https://mpz.brovary.org/wp-content/uploads/2015/06/den-molodi-2015-221.jpg)](https://mpz.brovary.org/wp-content/uploads/2015/06/den-molodi-2015-221.jpg)

[![день-молоді-2015 (227)](https://mpz.brovary.org/wp-content/uploads/2015/06/den-molodi-2015-227.jpg)](https://mpz.brovary.org/wp-content/uploads/2015/06/den-molodi-2015-227.jpg)

Далі вечір проходив за принципом «розсіяної уваги». На Майдані Свободи на змонтованій сцені почав «зав’язуватися» вечірній музичний концерт, у Парку «Перемога» на скейт-майданчику стартувало шоу з екстремальних видів спорту, а ОНУМ влаштувала традиційний музичний вечір.

Шкода, але жоден із цих заходів своєю енергетикою вже не запалив. З різних причин. Через негоду на скейт-майданчик прийшли лише «стійкі» глядачі (не більше десяти), відтак виступи майстрів велосипедного шоу залишилися непомітним основній частині відпочиваючих.

[![день-молоді-2015 (367)](https://mpz.brovary.org/wp-content/uploads/2015/06/den-molodi-2015-367.jpg)](https://mpz.brovary.org/wp-content/uploads/2015/06/den-molodi-2015-367.jpg)

[![день-молоді-2015 (378)](https://mpz.brovary.org/wp-content/uploads/2015/06/den-molodi-2015-378.jpg)](https://mpz.brovary.org/wp-content/uploads/2015/06/den-molodi-2015-378.jpg)

[![день-молоді-2015 (383)](https://mpz.brovary.org/wp-content/uploads/2015/06/den-molodi-2015-383.jpg)](https://mpz.brovary.org/wp-content/uploads/2015/06/den-molodi-2015-383.jpg)

Музичний вечір ОНУМу хоч і теплий та позитивний, вийшов більше для «внутрішнього користування»: серед глядачів опинилися практично самі ж організатори заходу.

[![день-молоді-2015 (3)](https://mpz.brovary.org/wp-content/uploads/2015/06/den-molodi-2015-3.jpg)](https://mpz.brovary.org/wp-content/uploads/2015/06/den-molodi-2015-3.jpg)

[![день-молоді-2015 (410)](https://mpz.brovary.org/wp-content/uploads/2015/06/den-molodi-2015-410.jpg)](https://mpz.brovary.org/wp-content/uploads/2015/06/den-molodi-2015-410.jpg)

[![день-молоді-2015 (411)](https://mpz.brovary.org/wp-content/uploads/2015/06/den-molodi-2015-411.jpg)](https://mpz.brovary.org/wp-content/uploads/2015/06/den-molodi-2015-411.jpg)

А от на вечірній розважальний концерт для молоді на Майдані Свободи прийшли... переважно діти та бабусі. Самих "винуватців свята" серед слухачів практично не було. Мабуть, через репертуар. Навряд чи українська народна музика та шлягери здатні привабити сучасну молодь. Виступи діджеїв, електронна музика та рок-концерти набагато краще справляються з таким завданням.

[![день-молоді-2015 (395)](https://mpz.brovary.org/wp-content/uploads/2015/06/den-molodi-2015-395.jpg)](https://mpz.brovary.org/wp-content/uploads/2015/06/den-molodi-2015-395.jpg)

[![день-молоді-2015 (400)](https://mpz.brovary.org/wp-content/uploads/2015/06/den-molodi-2015-400.jpg)](https://mpz.brovary.org/wp-content/uploads/2015/06/den-molodi-2015-400.jpg)

[![день-молоді-2015 (405)](https://mpz.brovary.org/wp-content/uploads/2015/06/den-molodi-2015-405.jpg)](https://mpz.brovary.org/wp-content/uploads/2015/06/den-molodi-2015-405.jpg)

Свято залишило по собі неоднозначні враження. Були і позитивні емоції, і справжні видовища, і брак глядачів та святкового настрою. А ще чітко було видно, що місто до заходів у негоду просто не готове. Та все ж, позитивних вражень вистачило для того, щоб відзначити — свято молоді у Броварах таки відбулося.

 **Фото — Аліна Єрмоленко**
