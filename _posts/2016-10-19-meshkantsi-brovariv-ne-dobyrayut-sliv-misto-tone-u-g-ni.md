---
title: "Мешканці Броварів не добирають слів: \"Місто тоне у г...ні\" - ФОТО, ВІДЕО"
date: 2016-10-19
categories: 
  - "brovary"
  - "novyny"
tags: 
  - "avariya"
  - "brovary"
  - "brovariteplovodenergiya"
  - "vibir-redaktsiyi"
  - "vodopostachannya"
  - "kanalizatsiya"
  - "novini"
  - "proryv"
---

**Броварські комунальники [ремонтують](https://mpz.brovary.org/vody-j-opalennya-sogodni-ne-bude-planuyut-daty-zavtra-zranku-komunalnyky/) прорив каналізації на Незалежності, по місту два дні немає води, а сьогодні прорвало і на вулиці Грушевського. Про каналізаційний апокаліпсис повідомляють мешканці у FB та місцеві ЗМІ.**

Користувачка FB **Nataly Tylkun** [пише](https://www.facebook.com/groups/brovary/permalink/1396236690406293/): _"Грушевского. Посреди перекрестка бьет фонтан. Лужи, вонь, люди с бутлями возле бювета и никого из комун. служб. Все чинят прорыв на Независимости?"_

\[caption id="attachment\_61760" align="aligncenter" width="338"\][![14590403_1305145642852399_7154615174321124871_n](https://mpz.brovary.org/wp-content/uploads/2016/10/14590403_1305145642852399_7154615174321124871_n.jpg)](https://mpz.brovary.org/wp-content/uploads/2016/10/14590403_1305145642852399_7154615174321124871_n.jpg) Фото: FB Nataly Tylkun\[/caption\]

[![14721634_1305145686185728_1825377445417521221_n](https://mpz.brovary.org/wp-content/uploads/2016/10/14721634_1305145686185728_1825377445417521221_n.jpg)](https://mpz.brovary.org/wp-content/uploads/2016/10/14721634_1305145686185728_1825377445417521221_n.jpg)

Як [повідомляє](http://brovary.net.ua/reportazhi/kanalizatsiyu-prorvalo-i-vulytsi-grushevskogo/) видання "Трибуна Бровари",  на перехресті Грушевського та Героїв Небесної сотні вода тече з трьох люків, а у повітрі відчувається сморід.

<iframe src="https://www.youtube.com/embed/YNeChGH1fkg" width="560" height="315" frameborder="0" allowfullscreen="allowfullscreen"></iframe>

Міський голова **Ігор Сапожко** [повідомляє](https://www.facebook.com/i.sapozhko/posts/1784012791870399) у FB: _"З самого ранку дав доручення усім керівникам ЖЕКів проінформувати мешканців та відкрити крани для поливу, щоб люди могли запастись водою, бо біля бюветів створюються величезні черги"._ Дійсно, на будинках з'явилися оголошення, де можна взяти технічну воду, проте не всюди можна це зробити, крани блоковані. На бюветах міста шалені черги, в магазинах люди купують 6-літрові бутлі з водою, незважаючи на ціну у 20-30 грн. В місті не організовано підвоз питної або технічної води. У той же час, у садочках та школах міста вода є, цим користуються деякі мешканці, набираючи каністри води собі додому. За повідомленнями, вода є лише в районі Торгмаш.

В коментарях на [сторінці](https://www.facebook.com/i.sapozhko) мера та в численних дописах у соцмережах місцеві мешканці обурюються, пишуть, що в квартирах без води малі діти, що затопило підвали та магазини, хто буде відшкодовувати збитки, пригадують безглуздий ремонт парку у місті з проблемною каналізацією.

<iframe src="https://www.youtube.com/embed/mMqDSIPl0PY" width="560" height="315" frameborder="0" allowfullscreen="allowfullscreen"></iframe>

**Фото - Дмитро Карпій та з Фейсбуку**

**Відео - "Трибуна Бровари"**
