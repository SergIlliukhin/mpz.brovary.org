---
title: "Зустріч забудовника на Гагаріна, 21 з громадою Броварів - ФОТО"
date: 2017-07-05
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "alyansinvestbud"
  - "brovary"
  - "budivnitstvo"
  - "vibir-redaktsiyi"
  - "gagarina-21"
  - "novini"
  - "robocha-grupa"
coverImage: "wp-content/uploads/2017/07/gagarina-1.jpg"
---

**Майбутнє будівництво офісного центру на Гагаріна, 21 стало несподіванкою для мешканців прилеглих будинків. Свої наміри власники ділянки окреслили, коли два тижні тому зрізали там дерева. Відтоді відбулися імпровізовані [збори громади](https://mpz.brovary.org/meshkantsi-vyjshly-proty-zabudovy-na-vul-gagarina-zbyrayutsya-podavaty-sudu-foto/), міського голову Ігоря Сапожка [відвідали депутати з протестом](https://mpz.brovary.org/protest-proty-budivnytstva-ofisnogo-tsentru-na-gagarina-mer-poobitsyav-stvoryty-robochu-grupu-foto/), також було створено [робочу групу](https://brovary-rada.gov.ua/documents/27435.html) з цього питання. Сьогодні, 5 липня, відбулося перше засідання цієї групи.**

На зустріч прийшли представники забудовника (зокрема, **Олександр Михайлов**, керівник **[ТОВ "Альянсінвестбуд"](https://youcontrol.com.ua/ru/catalog/company_details/37284980/)**), чиновники (головна архітекторка міста **Лілія Рибакова**, очільник відділу будархконтролю **Богдан Мельниченко**, в.о. начальника спецвідділу **Олег Єжаков**, головний еколог **Юрій Жимайлов**, представниця земельного відділу), міські депутати (з фракції "БПП" - **Ірина Веремчук, Галина Негода, Сергій Батюк**), активісти та помічники депутатів (**Ірина Нікітчина, Олександр Остапкович, Олена Слободяник, Ірина Нілова, Авксентій Гранат, Вадим Губенко** тощо) та мешканці міста, у першу чергу, будинку №23 по вулиці Гагаріна, що межує з територією майбутнього можливого будівництва. Головував на засіданні секретар міськради, голова робочої групи **Петро Бабич.**

\[spoiler title= "Офіційний склад робочої групи:"\]

Бабич П.І. – секретар Броварської міської ради, голова робочої групи;

Резнік О.В. – заступник міського голови;

Рибакова Л.Є.– начальник управління  містобудування та архітектури-головний архітектор міста, секретар робочої групи;

Гудименко Л.М. – начальник земельного відділу;

Єжаков О.М. – виконуючий обов'язки начальника спеціального відділу контролю за станом благоустрою та зовнішнім дизайном міста;

Жимайлов Ю.М. – головний спеціаліст з питань екології виконавчого комітету Броварської міської ради;

Мельниченко Б.М. – начальник відділу державного архітектурно-будівельного контролю;

Веремчук І.С. – депутат Броварської міської ради (за згодою);

Здоровець О.М. – депутат Броварської міської ради (за згодою);

Негода Г.В. – депутат Броварської міської ради (за згодою);

Саук А.М. – депутат Броварської міської ради (за згодою);

Нікітчина І.В. – помічник депутата Броварської міської ради (за згодою);

Губенко В.В. – представник громадськості (за згодою);

Діденко Ж.В. – представник громадськості (за згодою).

\[/spoiler\]

Запитань до власника ділянки у присутніх було безліч, говорили то про проїзд до школи №7, то про можливі тріщини на сусідніх будинках при початку будівництва, то про саму ділянку, її цільове призначення та шлях надбання, то про зрізані дерева та дозвіл на це, то про комунікації, які проходять ділянкою.

Олександр Михайлов пояснив, що **ділянка знаходиться у приватній власності**, тому спилювати дерева власник має право без додаткових дозволів броварського виконкому. Що будувати мали плани давно, інвестували в ділянку саме з цією метою. Пан Олександр показав попередній проект 9-поверхового торговельно-офісного центру (не ТОВ "Альянсінвестбуд"), який існував ще у 2007 році. У той же час зазначив, що ТОВ ще **не має власного проекту, не має містобудівних умов, не відбулася експертиза**.

\[caption id="attachment\_72114" align="aligncenter" width="600"\][![](https://mpz.brovary.org/wp-content/uploads/2017/06/Zbory-zabudova-Gagarina-2017.06.29_00005.jpg)](https://mpz.brovary.org/wp-content/uploads/2017/06/Zbory-zabudova-Gagarina-2017.06.29_00005.jpg) Але дерева вже зрізали. Але ж мають право. Але ж не по-добросусідському\[/caption\]

Багато розмов викликало цільове призначення ділянки. Рішенням Броварської міської ради попередньої каденції **24.12.2013** ця ділянка була передана у власність, як постійно лунало на зустрічі, "для обслуговування". Мовляв, це забороняє будівництво. Олександр Михайлов стверджував: _"Ні, дозволяє!"_ У будь-якому разі на цей момент на кадастровій карті цільове призначення ділянки виглядає як **"для будівництва та обслуговування будівель торгівлі"**.

[![](https://mpz.brovary.org/wp-content/uploads/2017/07/gagarina.jpg)](https://mpz.brovary.org/wp-content/uploads/2017/07/gagarina.jpg)

Депутатка Ірина Веремчук зачитала висновок управління містобування та архітектури про погодження проекту земелеустрою щодо відведення земельної ділянки від **11.10.2013**, де було зазначено, що **на ділянці розташовані комунікації і вона надана "без права забудови"**. Забудовник пояснив, що комунікації перенесуть, це все відбувається у робочому порядку, на комунікаціях вони будувати не будуть.

[![](https://mpz.brovary.org/wp-content/uploads/2017/07/gagarina-3.jpg)](https://mpz.brovary.org/wp-content/uploads/2017/07/gagarina-3.jpg)

Активістка Ірина Нікітчина апелювала до того, що для цієї території не розроблений детальний план (ДПТ), на що головна архітекторка міста відповіла, що містобудівні умови видадуть на основі Генерального плану. Але ж на старому Генплані ніяких додаткових будівель немає, є лише існуюча будівля "АТБ", казала пані Нікітчина.

[![](https://mpz.brovary.org/wp-content/uploads/2017/07/gagarina-5.jpg)](https://mpz.brovary.org/wp-content/uploads/2017/07/gagarina-5.jpg)

Також лунали питання про те, як ділянку, яка спочатку була 13 соток, розширили до 23? Чому видали дозвіл на збільшену територію? Взагалі присутні багато обурювалися земельним відділом, який готує такі проекти рішень.

[![](https://mpz.brovary.org/wp-content/uploads/2017/07/gagarina-2.jpg)](https://mpz.brovary.org/wp-content/uploads/2017/07/gagarina-2.jpg)

На хвилювання мешканців щодо можливих тріщин у їхніх будинках, Олександр Михайлов заявив, що палі забиватися не будуть, при будівництві використають стрічковий фундамент. Щодо того, що будинок буде "вікна у вікна" до сусіднього, також запевнив, що за попередніми висновками експертів, усі норми інсоляції будуть дотримані. Це ж стосується проїзду до школи, мовляв, ми зробимо і проїзд, і парковку, і тротуар. Хоча мешканці і депутати стверджували, що проїзд фірма навпаки забирає.

\[caption id="attachment\_72283" align="aligncenter" width="600"\][![](https://mpz.brovary.org/wp-content/uploads/2017/07/gagarina-1.jpg)](https://mpz.brovary.org/wp-content/uploads/2017/07/gagarina-1.jpg) Олександр Михайлов\[/caption\]

Присутніх цікавив і заїзд будівельної техніки, і розміщення кранів, і таке інше. На всі питання представник ТОВ мав відповіді. Зазначив також, що центр дасть 200 робочих місць. Проте це все одно не заспокоювало людей, вони назвали дії можливого забудовника "плювком в лице громаді" і пообіцяли влаштувати йому "Майдан" на будівництві. Особливо спалахнуло після необережно промовленої Олександром Михайловим фрази: _"Ну і що Майдан вам приніс?"_

[![](https://mpz.brovary.org/wp-content/uploads/2017/07/gagarina-4.jpg)](https://mpz.brovary.org/wp-content/uploads/2017/07/gagarina-4.jpg)

Активіст Олександр Остапкович зауважив, що є закон, а є право. І якщо щось відбувається за законом, але не по справедливості, то так не має бути, цівилізовані люди сповідують верховенство права. _"А ось ця цинічна фраза про Майдан показує ваше ставлення до громади та закреслює всі ваші попередні розмови"_, - резюмував він. На запитання Ірини Нікітчиної: _"Чи не хоче фірма відмовитися від своїх планів на будівництво?"_ - забудовник парірував: _"А ви не хочете відмовитися від частини своєї квартири?"_.

[![](https://mpz.brovary.org/wp-content/uploads/2017/07/gagarina-6.jpg)](https://mpz.brovary.org/wp-content/uploads/2017/07/gagarina-6.jpg)

Підсумовуючи зустріч, голова робочої групи Петро Бабич запропонував скласти запитання до забудовника. Активісти запросили копії проекту землеустрою та договору купівлі-продажу для подальшого вивчення. Діалог продовжиться на наступному засіданні робочої групи.
