---
title: "Директором КП «Броваритепловодоенергія» призначено екс-заступника міського голови Василя Андрєєва"
date: 2017-04-07
categories: 
  - "vlada"
  - "novyny"
tags: 
  - "brovary"
  - "vasyl-andryeyev"
  - "vibir-redaktsiyi"
  - "dyrektor-kp-brovaryteplovodoenergiya"
  - "novini"
---

**Про те, що новим очільником КП «Броваритепловодоенергія» став екс-заступник міського голови Василь Андрєєв, стало відомо сьогодні, 7 квітня.**

Журналістам  «Маєш право знати» **Василь Андрєєв** цю інформацію підтвердив_. «Так, це правда. Але розмовляти не маю часу, так як саме займаюся  вирішенням  питання, що виникло з [водою](https://mpz.brovary.org/avariya-na-kanalizatsijnomu-kolektori-u-brovarah-ne-bude-vody-vechora/)»,_  -  повідомив  новий директор КП.

Нагадаємо, 4 квітня Сергій Сафронов, який очолював підприємство «Броваритепловодоенергія» 6 років, [написав заяву](https://mpz.brovary.org/dyrektor-kp-brovaryteplovodoenergiya-sergij-safronov-napysav-zayavu-pro-zvilnennya/)  на звільнення за власним бажанням. Причина такого вчинку залишається невідомою.

Особа  нового очільника «Броваритепловодоенергія» в Броварах відома давно. 54- річний [Василь Андреєєв](http://www.kyiv-region.edc.org.ua/ua/person/665_Andrieiev_Vasyl_Oleksandrovych) 9 років працював першим заступником міського голови Ігоря Сапожка. Він спрямовував та координував діяльність земельного відділу, відділу капітального будівництва, управління комунальної власності, тендерного комітету виконкому, курував питання комплексної забудови міста, хід приватизації житла тощо. У 2010 році Василь Олександрович балотувався до Київської облради від партії «Єдиний центр», а у 2014 році  - [в парламент](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/),  однак необхідної кількості голосів не набрав. У 2016 році, під час оновлення владної вертикалі, - відкритого конкурсу на заступника міського голови,  Василь Андрєєв [поступився](http://www.youtube.com/watch?v=dSijGn6DiKE) місцем голові фракції «Батьківщина» [Олександру Рєзніку](https://mpz.brovary.org/reznik-projshov-spetsperevirku-na-posadu-zastupnyka-mera/). Після звільнення з посади Василь Андрєєв, за його словами, працював комерційнм директором КП "Броваритепловодоенергія".
