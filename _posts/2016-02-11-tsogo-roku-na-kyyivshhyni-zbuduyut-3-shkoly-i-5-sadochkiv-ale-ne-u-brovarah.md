---
title: "Цього року на Київщині збудують 3 школи і 5 садочків. У Броварах - жодного"
date: 2016-02-11
categories: 
  - "brovary"
  - "novyny"
tags: 
  - "brovary"
  - "budivnitstvo"
  - "vibir-redaktsiyi"
  - "ditsadok"
  - "dostup-do-pravdy"
  - "koda"
  - "novini"
  - "shkola"
---

**Новий дитсадок та гімназію збудують в Бучі, у Борисполі – загальноосвітню школу на 825 учнів та ясла-садок на 115 дітей, у Березані спорудять ясла-садок на 75 місць, ще один дитсадок з’явиться у Білоцерківському районі, а на Обухівщині добудують школу. Про це йдеться у відповіді КОДА на інформаційний запит [проекту «Доступ до правди».](https://dostup.pravda.com.ua/news/publications/za-piat-rokiv-u-kyivskii-oblasti-zbuduvaly-7-shkil-i-sadochkiv)**

Як видно з офіційної відповіді, у Броварах та районі наступного року не планується спорудження жодного освітнього чи дошкільного закладу.

[![Навчальні_заклади_Київська_області_2](https://mpz.brovary.org/wp-content/uploads/2016/02/Navchalni_zaklady_Kyyivska_oblasti_2.jpg)](https://mpz.brovary.org/wp-content/uploads/2016/02/Navchalni_zaklady_Kyyivska_oblasti_2.jpg)

Водночас чиновники повідомили, що за останні пять років Київщині вже було збудовано низку навчальних закладів на загальну суму майже 157 млн. гривень.

Зокрема, у 2010-му завершено будівництво Сухоліського навчально-виховного комплексу у Білоцерківському районі,   школи та дитячого садочку у Бородянському районі, навчально-виховного комплексу та ДНЗ у Таращанському районі. У 2011-му році з’явилася нова школа у Білій Церкві, у 2013-му збудували Путрівську школу у Васильківському районі. А у 2014-му завершили будівництво нового дитячого садочку з яслами в Обухівському районі.

[![2](https://mpz.brovary.org/wp-content/uploads/2016/02/2-3.jpg)](https://mpz.brovary.org/wp-content/uploads/2016/02/2-3.jpg)

У Броварах чи районі за увесь цей час не відкрили жодної нової школи або дитсадка.
