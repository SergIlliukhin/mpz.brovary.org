---
title: "Кадастрові плани земельних ділянок ФЕСКО"
date: 2012-01-14
categories: 
  - "rozsliduvannya"
tags: 
  - "zberezhemo-peremogu"
  - "miska-rada"
  - "sapozhko"
  - "fesko"
---

![](https://mpz.brovary.org/wp-content/uploads/2012/01/Феско-Бровари.jpg "Феско Бровари")Як представник громадської ініціативи ["Збережемо Перемогу"](https://mpz.brovary.org/peremoga/ "Збережемо Перемогу!") нещодавно я надіслав запит до Броварської міської ради, в якому запитував:

\* Чи було вже проведено експертну грошову оцінку ділянки за адресою вул.Гагаріна, 28, яка готується до продажу ПП "Феско"? <!--more--> \* Якщо оцінку проведено, то прошу надати копію результатів експертної грошової оцінки; \* Прошу надати план даної земельної ділянки з нанесеними на ньому межами земельної ділянки;

[![](https://mpz.brovary.org/wp-content/uploads/2012/01/Відповідь-ст1.jpg "Відповідь-ст1")](https://mpz.brovary.org/wp-content/uploads/2012/01/Відповідь-ст1.jpg)[![](https://mpz.brovary.org/wp-content/uploads/2012/01/Відповідь-ст2.jpg "Відповідь-ст2")](https://mpz.brovary.org/wp-content/uploads/2012/01/Відповідь-ст2.jpg)

У відповіді, яка надішла від броварського міського голови Сапожка І.В., він підтвердив, що дійсно, дана ділянка перебуває в оренді ПП "Феско", що дозвіл на проведення експертної грошової оцінки вже було надано, що **07.12.2011** року визначено суб'єкта оціночної діяльності, яким обрано ПП "Експертиза-Центр".

ПП "Експертиза-Центр" у своїй пропозиції обіцяло виконати роботу за 2 дні, тому у нас **є всі підстави вважати, що експерна оцінка ділянки вже проведена**. Однак у своїй відповіді міський голова повідомляє, що на даний час _експертна грошова оцінка на зазначену земельну ділянку у земельному відділі Броварської міської ради відсутня_. Звернули увагу? Нам не кажуть, що вона не проведена, нам кажуть, що вона у земельному відділі відсутня! Як би там не було, але експертну оцінку земельної ділянки міська рада нам не надала.

Принаймні ми маємо кадастровий план даної ділянки площею 0,22га, яку готують до продажу ПП "Феско". Вона складається з двух несуміжних ділянок (0,15га та 0,07га), але при цьому в рішеннях Броварської міської ради розглядається, як єдина ділянка.

[![](https://mpz.brovary.org/wp-content/uploads/2012/01/Кадастровий-план-0.15-га.jpg "Кадастровий план 0.15 га")](https://mpz.brovary.org/wp-content/uploads/2012/01/Кадастровий-план-0.15-га.jpg)[![](https://mpz.brovary.org/wp-content/uploads/2012/01/Кадастровий-план-0.07-га.jpg "Кадастровий план 0.07 га")](https://mpz.brovary.org/wp-content/uploads/2012/01/Кадастровий-план-0.07-га.jpg)[![](https://mpz.brovary.org/wp-content/uploads/2012/01/Земельна-ділянка-ФЕСКО.jpg "Комбінована земельна ділянка ФЕСКО")](https://mpz.brovary.org/wp-content/uploads/2012/01/Земельна-ділянка-ФЕСКО.jpg)

Ділянка площею 0,15 га дійсно не є парком, знаходиться за межами паркової огорожі і не містить зелених насаджень. А ось ділянка 0,07 га є невід'ємною частиною парку, знаходиться в межах паркової огорожі і на ній ростуть близько 20 різних дерев.

В даний момент броварська міська рада готується до продажу даної земельної ділянки. А ми, броварська громада, готуємось до довгої і тривалої боротьби для того, щоб не дати їм цього зробити!
