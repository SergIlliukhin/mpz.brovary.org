---
title: "У ресторані \"Монте Карло\" винайшли новий спосіб, як протистояти борцям проти куріння"
date: 2013-03-18
author: 
  username: "sergilliukhin"
  display_name: "Сергій Іллюхін"
tags: 
  - "vibir-redaktsiyi"
  - "zahist-prav-spozhivachiv"
  - "mvs"
  - "monte-karlo"
  - "novini"
  - "palinnya"
  - "prokuratura"
coverImage: "wp-content/uploads/2013/03/336358628.jpg"
---

[![паління](https://mpz.brovary.org/wp-content/uploads/2013/03/336358628.jpg)](https://mpz.brovary.org/wp-content/uploads/2013/03/336358628.jpg)**Фахівці державної інспекції з питань захисту прав споживачів у Київській області виявили порушення у діяльності ресторану "Монте Карло", однак винних не знайшли.**

Як повідомив начальник Інспекції з питань захисту прав споживачів у Київській області **Владислав Бондаренко**, представники інспекції здійснили перевірку ресторану "Монте Карло" за адресою бул.Незалежності, 6 у місті Бровари. У ході перевірки було підтверджено, що у закладі дозволяється паління, а на столах стоять попільнички.

Але провести перевірку та скласти відповідний акт не вдалося, оскільки інспектори не змогли встановити суб'єкт господарювання, який здійснює господарську діяльність у ресторані "Монте Карло". Спроби знайти керівника або його уповноважену особу виявились марними. А працівники закладу відмовились надати будь-які документи, які посвідчують їх особу, та повідомляти будь-яку інформацію про суб'єкт господарювання. Не змогла комісія ознайомитись і з будь-якими документами, які надають право на здійснення діяльності, у тому числі на роздрібну торгівлю алкогольними напоями.

\[caption id="attachment\_8982" align="aligncenter" width="500"\][![Ресторан Монте Карло](https://mpz.brovary.org/wp-content/uploads/2012/10/carlo.jpg "Ресторан Монте Карло")](https://mpz.brovary.org/wp-content/uploads/2012/10/carlo.jpg) Ресторан Монте Карло\[/caption\]

Однак пан Бондаренко не втрачає надію розібратися з палінням у броварському "Монте Карло", тому надіслав листи до ГУ МВС України у Київській області та Прокуратури Київської області - з метою припинення порушень вимог законодавства України.

[![Результати перевірки Монте-Карло](https://mpz.brovary.org/wp-content/uploads/2013/03/mk.jpg "Результати перевірки Монте-Карло")](https://mpz.brovary.org/wp-content/uploads/2013/03/mk.jpg)

> Нагадаємо, що [з 16 грудня 2012 року паління заборонено](https://smokefreeukraine.org/leaflet.pdf) у всіх закладах ресторанного господарства на території України. Однак у ході громадського рейду 26 січня 2013 року [було виявлено](https://mpz.brovary.org/monte-karlo-paliti-dozvoleno-perevireno-osobisto/), що ресторан "Монте Карло" не дотримується заборони, після чого активісти надіслали скаргу до Інспекції із захисту прав споживачів у Київській області
