---
title: "В парку встановлять меморіал пам'яті військовим. Оголошено конкурс проектів"
date: 2017-02-01
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "konkurs"
  - "memorial"
  - "novini"
  - "park-peremoga"
  - "rekonstruktsiya-parku"
---

**Впродовж осінньо-зимових місяців триває [реконструкція парку Перемога](https://mpz.brovary.org/shho-hochut-zrobyty-z-parkom-peremoga-oprylyudneno-plan-rekonstruktsiyi-2/). На цей час прокладено [доріжки](https://mpz.brovary.org/dlya-kogo-proklaly-dorizhky-v-parku-fotoreportazh/), встановлюються опори освітлення, демонтована плитка з головної алеї.** **Броварська міська рада підготувала новий об'єкт для оновлення центрального парку. Вчора [розпорядженням](http://brovary-rada.gov.ua/documents/26665.html) міського голови було оголошено конкурс на кращу проектну пропозицію пам’ятного меморіалу "Бровари у війні" в парку "Перемога". Як повідомляє офіційний сайт міськради, конкурс триватимиме місяць: з 1 лютого до 3 березня.**

Як зазначено в умовах до проводення конкурсу, меморіал повинен відображати історію трьох військових конфліктів ХХ-ХХІ століть, до яких була залучена Україна:

- Другу світову війну (1939 – 1945 рр.);
- війну в Афганістані (1979 –1989 рр.);
- проведення антитерористичної операції на сході України (2014 –…рр.).

Місце розташування комплексу вже визначено: вздовж доріжки між пам’ятним знаком "Танк" та пам’ятним знаком Броварчанам-інтернаціоналістам, які загинули в Афганістані.

[![](https://mpz.brovary.org/wp-content/uploads/2017/01/shema-.jpg)](https://mpz.brovary.org/wp-content/uploads/2017/01/shema-.jpg)

Проект ескізу має об'єднати зазначені пам’ятні знаки в єдиний меморіальний комплекс таким чином, щоб він складався з трьохкомпонентної композиції. Комплекс має передбачати місце для встановлення переліку загиблих броварчан.

Ескізи просять надсилати на електронні адреси управління містобудування та архітектури Броварської міської ради (**arhitektura\_brovary@ukr.net, 26425903@mail.gov.ua**), Броварської міської ради (**info@brovary-rada.gov.ua**), або на поштову адресу з позначкою "На конкурс" (**07400, м. Бровари, вул. Гагаріна, 15, кім. 412**). Докладніше з [умовами](https://onedrive.live.com/view.aspx?resid=76CC13A1B9E773BD!2838&ithint=file%2cdocx&app=Word&authkey=!AJ0aUD5JUBNTGP0) конкурсу та [завданнями і вимогами](https://onedrive.live.com/view.aspx?resid=76CC13A1B9E773BD!2841&ithint=file%2cdocx&app=Word&authkey=!ALTSFcoWVupqL08) до проектної пропозиції можна ознайомитися на сайті Броварської міськраді.

Подані пропозиції розглядатиме конкурсна комісія \[spoiler title=" у складі:"\]

Голова комісії:

Виноградова Л.М. – заступник міського голови.

Заступник голови комісії:

Голубовський Г.П.– заступник міського голови

Секретар комісії:

Метьолкіна Л.О. – виконуюча обов’язки начальника відділу культури Броварської міської ради.

Члени комісії:

Рибакова Л.Є. – начальник управління містобудування та архітектури – головний архітектор міста;

Плотнікова Г.В.– начальник управління житлово-комунального господарства Броварської міської ради;

Кочубей В.М. – голова постійної комісії з питань земельних відносин, будівництва та архітектури Броварської міської ради;

Бельський С.К. – голова постійної комісії з гуманітарних питань Броварської міської ради;

Шевчук О.С. – депутат Броварської міської ради;

Чередник Ю.П. – депутат Броварської міської ради;

Крилова Т.М. – депутат Броварської міської ради;

Малець С.Д. –радник міського голови;

Муратов І.В. – голова ГО "Авангард АТО Броварія";

Корявий В.М. – директор Броварського краєзнавчого музею;

Овдієнко М.Г. –науковий співробітник Броварського краєзнавчого музею;

Надиров Т.Ф. – голова Броварської міської організації ветеранів.\[/spoiler\]

Нагадаємо, що цього літа було проведено [опитування броварчан](https://mpz.brovary.org/rezultaty-opytuvannya-v-parku-tak-zoni-relaksu-ni-pam-yatnykam-ta-kafe-foto/) щодо того, які об’єкти інфраструктури вони хочуть бачити у парку. Близько 500 випадкових перехожих в броварському парку "Перемога" висловили свою думку. Відповідно до результатів, більше всього люди хотіли бачити: клумби та зелені насадження, пішохідні та велодоріжки, спортивні та водні об’єкти, а також зони відпочинку. Меморіальні об’єкти та заклади харчування стали аутсайдерами списку.
