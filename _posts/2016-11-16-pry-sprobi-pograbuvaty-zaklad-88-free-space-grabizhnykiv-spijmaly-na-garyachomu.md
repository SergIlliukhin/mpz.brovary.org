---
title: "При спробі пограбувати “88 Free Space” грабіжників спіймали \"на гарячому\""
date: 2016-11-16
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "88-free-space"
  - "brovary"
  - "vibir-redaktsiyi"
  - "zlochyntsi"
  - "kradizhka"
  - "novini"
  - "pograbuvannya"
  - "politsiya"
coverImage: "wp-content/uploads/2016/03/88-2.jpg"
---

**Вчора ввечері, 15 листопада, невідомі намагались пограбувати броварське антикафе “88 Free Space”, що розташоване на вулиці Героїв УПА (Кирпоноса), 3. Про це [зазначено](https://www.facebook.com/88freespace/photos/a.241313436231148.1073741833.196068287422330/330975923931565/?type=3&theater) в повідомлені на сторінці цього закладу у соціальній мережі FB.**

Як повідомляють власники закладу **Дмитро** та **Маша**, два молодика зайшли пограти в приставку Xbox. Коли вже настав час закриватися, молоді люди сказали, що не мають коштів для розрахунку.

_«Перевіривши ігрову кімнату, де знаходились відвідувачі, з'ясувалося, що не вистачає приставок Xbox. На додачу один з чоловіків схопив телефон Дмитра, і вони почали вибігати з приміщення. Тоді Дмитро натиснув швидко кнопку виклику охорони і побіг за ними,»_ - розповідає власниця «88» Маша.

[![88 (7)](https://mpz.brovary.org/wp-content/uploads/2016/03/88-7.jpg)](https://mpz.brovary.org/wp-content/uploads/2016/03/88-7.jpg)

Охорона приїхала швидко та спіймала одного грабіжника, а іншого наздогнав Дмитро. Приставки, які були вкрадені, розбилися при затриманні.

За словами власників антикафе, зараз затримані перебувають в поліцейському відділку Броварів, встановлюють їх особу. Відомо, що один з грабіжників броварчанин, який мав декілька судимостей.

Нагадаємо, що “88 Free Space” [відкрився](https://mpz.brovary.org/88-free-space-pershe-antykafe-v-brovarah/) на початку цього року та був першим закладом формату “вільний простір” в Броварах.
