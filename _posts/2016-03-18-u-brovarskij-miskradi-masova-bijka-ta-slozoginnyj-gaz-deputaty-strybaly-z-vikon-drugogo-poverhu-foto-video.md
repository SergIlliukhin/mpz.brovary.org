---
title: "У броварській міськраді – масова бійка та сльозогінний газ, депутати стрибали з вікон другого поверху. ФОТО, ВІДЕО"
date: 2016-03-18
author: 
  username: "kachor"
  display_name: "Андрій Качор"
categories: 
  - "vlada"
  - "aktsiyi-zahodi"
tags: 
  - "illyenko"
  - "bijka"
  - "brovary"
  - "vibir-redaktsiyi"
  - "vo-svoboda"
  - "zdorovets"
  - "mohnik"
  - "novini"
  - "oleg-shevchuk"
  - "sapozhko"
  - "sutichki"
---

**18 березня відразу після відкриття позачергової сесії Броварської міської ради зчинилася бійка між депутатами та прихильниками ВО «Свобода» та охоронцями міського голови, екс-члена Партії регіонів Ігоря Сапожка та його прихильниками.**

Можливих силових сценаріїв у міській раді цього дня, вочевидь, очікували: ще на вході до другого поверху будівлі, де зазвичай відбуваються сесії, був встановлений поліцейський «блок-пост». На ньому в усіх бажаючих потрапити на сесію просили продемонструвати посвідчення особи, декого обшукували за допомогою металошукача, один з правоохоронців фіксував все на відео.

[![DSC_8103](https://mpz.brovary.org/wp-content/uploads/2016/03/DSC_8103.jpg)](https://mpz.brovary.org/wp-content/uploads/2016/03/DSC_8103.jpg)

[![DSC_8100](https://mpz.brovary.org/wp-content/uploads/2016/03/DSC_8100.jpg)](https://mpz.brovary.org/wp-content/uploads/2016/03/DSC_8100.jpg)

Загалом пускали всіх, хто мав із собою паспорт або інший документ. Поруч стояла група чоловіків у військовій формі, котрі дотепер не з’являлися на сесії. У коридорі безпосередньо перед залою у цей час також перебувало близько п'ятницяти «силовиків»: як правоохоронців, так і невідомих осіб у формі.

\[caption id="attachment\_53577" align="aligncenter" width="600"\][![DSC_8106](https://mpz.brovary.org/wp-content/uploads/2016/03/DSC_8106.jpg)](https://mpz.brovary.org/wp-content/uploads/2016/03/DSC_8106.jpg) У сесійній залі в цей час було спокійно\[/caption\]

\[caption id="attachment\_53578" align="aligncenter" width="600"\][![DSC_8099](https://mpz.brovary.org/wp-content/uploads/2016/03/DSC_8099.jpg)](https://mpz.brovary.org/wp-content/uploads/2016/03/DSC_8099.jpg) Мало хто з присутніх знав, що планується невдовзі\[/caption\]

У самій сесійній залі поблизу президії та трибуни також перебували чоловіки у камуфляжі: дехто з них традиційно ходить на подібній засідання у якості силової підтримки **Ігоря Сапожко**, дехто з'явився тут уперше. Зрештою до президії зайшов міський голова Сапожко у супроводі секретаря міської ради **Олексія Здоровця**, відразу за ними вхід до зали заблокували чоловіки у камуфляжі, після цього мер оголосив сесію відкритою та зазвучав національний гімн.

[![DSC_8117](https://mpz.brovary.org/wp-content/uploads/2016/03/DSC_8117.jpg)](https://mpz.brovary.org/wp-content/uploads/2016/03/DSC_8117.jpg)

[![DSC_8121](https://mpz.brovary.org/wp-content/uploads/2016/03/DSC_8121.jpg)](https://mpz.brovary.org/wp-content/uploads/2016/03/DSC_8121.jpg)

Щойно гімн завершився, до трибуни підійшов голова фракції «Свободи» у міській раді **Олег Шевчук:** він зачитав чергову заяву партії. Цього разу в ній йшлося про те, що згідно з рішенням політвиконкому центрального апарату партії «Свобода» **Олексія Здоровця** вслід за **Василем Кочубеєм** виключено з лав партії та фракції. Формулювання: "за порушення партійної дисципліни та підтримку працівників КГБ та екс-регіоналів".

\[caption id="attachment\_53581" align="aligncenter" width="600"\][![DSC_8124](https://mpz.brovary.org/wp-content/uploads/2016/03/DSC_8124.jpg)](https://mpz.brovary.org/wp-content/uploads/2016/03/DSC_8124.jpg) Олег Шевчук зачитує заяву "Свободи" про виключення Олексія Здоровця за співпрацю з працівниками КДБ та екс-регіоналами\[/caption\]

Зал зааплодував, включно зі Здоровцем, який натомість продемонстрував Шевчуку якийсь документ.

\[caption id="attachment\_53582" align="aligncenter" width="600"\][![DSC_8133](https://mpz.brovary.org/wp-content/uploads/2016/03/DSC_8133.jpg)](https://mpz.brovary.org/wp-content/uploads/2016/03/DSC_8133.jpg) Наразі не вдалося зясувати, який саме документ демонстрував Шевчуку Олексій Здоровець безпосередньо перед початком сутички\[/caption\]

У цей час до зали намагалися прорватися прихильники «Свободи», в т.ч. партійці з Києва. Зокрема у натовпі з боку «свободівців» був помічений депутат Київради **Руслан Андрійко**, голова київської міської організації ВО «Свобода» **Андрій Іллєнко,** перший заступник Олега Тягнибока **Андрій Мохник** та група осіб у камуфляжі, зокрема представники підрозділу «Легіон Свободи».

[![DSC_8135](https://mpz.brovary.org/wp-content/uploads/2016/03/DSC_8135.jpg)](https://mpz.brovary.org/wp-content/uploads/2016/03/DSC_8135.jpg)

[![DSC_8157](https://mpz.brovary.org/wp-content/uploads/2016/03/DSC_8157.jpg)](https://mpz.brovary.org/wp-content/uploads/2016/03/DSC_8157.jpg)

[![DSC_8143](https://mpz.brovary.org/wp-content/uploads/2016/03/DSC_8143.jpg)](https://mpz.brovary.org/wp-content/uploads/2016/03/DSC_8143.jpg)

Прибічники мера намагалися не пустити до зали «свободівців», однак їх вистачило всього на кілька секунд: з коридора в сесійну залу розпилили сльозогінний газ, одночасно з цим через двері до зали увірвалася група чоловіків, які кинулися до секретаря міськради **Олексія Здоровця.** В цей момент **Ігор Сапожко** оголосив про завершення сесії «у зв'язку з неможливістю її проведення» та швидко полишив залу у супроводі своїх охоронців, в той час як Здоровець залишився заблокований в президії.

\[caption id="attachment\_53586" align="aligncenter" width="600"\][![DSC_8140](https://mpz.brovary.org/wp-content/uploads/2016/03/DSC_8140.jpg)](https://mpz.brovary.org/wp-content/uploads/2016/03/DSC_8140.jpg) Ігор Сапожко: "Оголошую сесію закритою у зв'язку з неможливістю її проведення". У цей час його секретар Олексій Здоровець вже лежав під столом у президії\[/caption\]

Екс-однопартійці Здоровця вимагали у нього, аби він негайно написав заяву про складання депутатського мандату. На цих словах Олексій Здоровець схопився за серце та впав на підлогу, а звідти – заліз під стіл президії міської ради.

<iframe src="https://www.youtube.com/embed/YHnkumF15PU" width="560" height="315" frameborder="0" allowfullscreen="allowfullscreen"></iframe>

Звідти Здоровця силоміць почали витягати «свободівці», а сам Здоровець намагався втекти із зали.

Відеозапис сесії від [проекту "Відеопрозорість"](http://video.brovary.org/)

<iframe src="https://www.youtube.com/embed/xe73Mzzhi8Y" width="560" height="315" frameborder="0" allowfullscreen="allowfullscreen"></iframe>

В момент просування до дверей Здоровцю наносили удари, поки секретар міськради не прорвався до приймальні мера і звідти – з вікна другого поверху – вистрибнув на вулицю.

\[caption id="attachment\_53587" align="aligncenter" width="600"\][![DSC_8179](https://mpz.brovary.org/wp-content/uploads/2016/03/DSC_8179.jpg)](https://mpz.brovary.org/wp-content/uploads/2016/03/DSC_8179.jpg) Депутат Київради, "свободівець" Руслан Андрійко рятує свій шарф від нападів чергового охоронця Олексія Здоровця\[/caption\]

\[caption id="attachment\_53588" align="aligncenter" width="600"\][![DSC_8186](https://mpz.brovary.org/wp-content/uploads/2016/03/DSC_8186-1.jpg)](https://mpz.brovary.org/wp-content/uploads/2016/03/DSC_8186-1.jpg) Секретаря міської ради, вже екс-свободівця Олексія Здоровця витягують з під столу президії\[/caption\]

\[caption id="attachment\_53589" align="aligncenter" width="600"\][![DSC_8189](https://mpz.brovary.org/wp-content/uploads/2016/03/DSC_8189.jpg)](https://mpz.brovary.org/wp-content/uploads/2016/03/DSC_8189.jpg) Олексій Здоровець в оточенні колишніх однопартійців\[/caption\]

\[caption id="attachment\_53590" align="aligncenter" width="600"\][![DSC_8192](https://mpz.brovary.org/wp-content/uploads/2016/03/DSC_8192.jpg)](https://mpz.brovary.org/wp-content/uploads/2016/03/DSC_8192.jpg) "Свободівці" вимагають у Здоровця скласти мандат депутата міської ради\[/caption\]

За Здоровцем також стрибнули представники броварських футбольних ультрас, розпочалась погоня. Екс-свободівець швидко перебіг шосе на бульварі Незалежності і за тим зник у дворах за шаховим клубом.

\[caption id="attachment\_53591" align="aligncenter" width="600"\][![DSC_8223](https://mpz.brovary.org/wp-content/uploads/2016/03/DSC_8223.jpg)](https://mpz.brovary.org/wp-content/uploads/2016/03/DSC_8223.jpg) Олексій Здоровець зрештою вистрибнув з кабінета міського голови (де переховувався від колишніх однопартійців) - з другого поверху - і швидко пересувався в бік вулиці Гагаріна\[/caption\]

[![DSC_8225](https://mpz.brovary.org/wp-content/uploads/2016/03/DSC_8225.jpg)](https://mpz.brovary.org/wp-content/uploads/2016/03/DSC_8225.jpg)

\[caption id="attachment\_53593" align="aligncenter" width="600"\][![DSC_8227](https://mpz.brovary.org/wp-content/uploads/2016/03/DSC_8227.jpg)](https://mpz.brovary.org/wp-content/uploads/2016/03/DSC_8227.jpg) Слід секретаря міської ради обірвався за шаховим клубом\[/caption\]

У цей час сутичка тривала в кулуарах міської ради: близько двадцяти осіб намагалися битися у вузькому коридорі поки, зрештою, ситуацію дещо заспокоїв поліцейський **Руслан Отрох.**

<iframe src="https://www.youtube.com/embed/qlYzF4DPjnI" width="560" height="315" frameborder="0" allowfullscreen="allowfullscreen"></iframe>

Паралельно з цим до міської ради прибували посилені наряди поліції: правоохоронці розмістилися на першому і другому поверсі, а також на вулиці. До міськради також прибув начальник броварської поліції **Олег Янчинський.**

[![DSC_8214](https://mpz.brovary.org/wp-content/uploads/2016/03/DSC_8214-1.jpg)](https://mpz.brovary.org/wp-content/uploads/2016/03/DSC_8214-1.jpg)

\[caption id="attachment\_53596" align="aligncenter" width="600"\][![DSC_8252](https://mpz.brovary.org/wp-content/uploads/2016/03/DSC_8252.jpg)](https://mpz.brovary.org/wp-content/uploads/2016/03/DSC_8252.jpg) По центру у військовій формі та картузі - один з найбільш активних захисників екс-регіонала Ігоря Сапожка\[/caption\]

\[caption id="attachment\_53597" align="aligncenter" width="600"\][![DSC_8286](https://mpz.brovary.org/wp-content/uploads/2016/03/DSC_8286.jpg)](https://mpz.brovary.org/wp-content/uploads/2016/03/DSC_8286.jpg) Броварські ультрас розмовляють з правоохоронцями\[/caption\]

Як повідомили згодом свідки подій, правоохоронці безпосередньо у коридорі намагалися затримати окремих учасників сутички, через що штовханина виникла знову. «Свободівці» та ультрас почали пробиратися крізь коридор до сходів, виштовхуючи правоохоронців, котрі намагалися їх затримати.

[![DSC_8301](https://mpz.brovary.org/wp-content/uploads/2016/03/DSC_8301.jpg)](https://mpz.brovary.org/wp-content/uploads/2016/03/DSC_8301.jpg)

<iframe src="https://www.youtube.com/embed/y8gtIG-91-c" width="560" height="315" frameborder="0" allowfullscreen="allowfullscreen"></iframe>

Зрештою, увесь натовп вийшов на вулицю та за декілька хвилин розійшовся кожен по своїх справах. Таким чином рішення про виділення 9 мільйонів з міської бюджету на реконструкцію парку «Перемога» за рахунок зменшення витрати на благоустрій міста лишилося не прийнятим.

Доля депутатів екс-свободівців Василя Кочубея та Олексія Здоровця станом на зараз лишається невідомою. Протягом сутички з’явилась інформація про те, що Олексій Здоровець нібито отримав ножове поранення, однак пізніше ця інформація була спростована. Ми продовжуємо відслідковувати розвиток подій, стежте за оновленнями.

Фото Миколи Кожемяка
