---
title: "Частину парку «Перемога» обгородили парканом. Під забудову Федоренком?"
date: 2013-05-22
tags: 
  - "vibir-redaktsiyi"
  - "zberezhemo-peremogu"
  - "novini"
  - "park-peremoga"
  - "sapozhko"
  - "fedorenko"
  - "fesko"
---

**[![Паркан у парку IMG_0075](https://mpz.brovary.org/wp-content/uploads/2013/05/Parkan-u-parku-IMG_0075.jpg)](https://mpz.brovary.org/wp-content/uploads/2013/05/Parkan-u-parku-IMG_0075.jpg)Вчора ввечері стало відомо, що частину центрального міського парку «Перемога» обгородили дерев’яним парканом, який зазвичай використовують на будівництві.**

Ця ділянка парку прилягає до будівлі ПП «Феско», котре належить депутату броварської міської ради, голові Партії регіонів у Броварах Сергію Федоренку. Саме цю частину парку «Перемога» ще минулого року броварські активісти «відвоювали» у броварської влади, аби мерія не передала 7 соток із деревами під забудову головному броварському «регіоналу».

[![IMG_0073](https://mpz.brovary.org/wp-content/uploads/2013/05/IMG_00731.jpg)](https://mpz.brovary.org/wp-content/uploads/2013/05/IMG_00731.jpg)

[![IMG_0074](https://mpz.brovary.org/wp-content/uploads/2013/05/IMG_00741.jpg)](https://mpz.brovary.org/wp-content/uploads/2013/05/IMG_00741.jpg)

[![IMG_0076](https://mpz.brovary.org/wp-content/uploads/2013/05/IMG_00761.jpg)](https://mpz.brovary.org/wp-content/uploads/2013/05/IMG_00761.jpg)

> Нагадаємо, що приватному підприємтсву «Феско» рішенням міської ради було [віддано в оренду](https://mpz.brovary.org/park-peremoga-u-nebezpeci/) шматок центрального броварського парку, аби облаштувати там приватну територію оздоровчого центру. Вже за кілька днів після укладання договору оренди, «Феско» звернулось до міської ради з проханням прийняти рішення, яке дозволило б Федоренку викупити 7 соток парку «Перемога». Міський голова намагався винести це рішення на голосування міської ради, проте [серія акцій протесту](https://mpz.brovary.org/u-brovarah-did-moroz-prosit-deputativ-ne-chipaty-park-peremoga/) зупинила намагання Сапожка та Федоренка приватизувати міський парк.

Сьогодні вранці броварські активісти намагалися з’ясувати, хто і на яких підставах обгородив парканом паркову зону. Охорона ПП «Феско», котра першою вийшла до активістів, які вже почали збиратися під парканом, відмовилась відповідати на запитання та намагалась перешкодити зйомці.

[![IMG_0109](https://mpz.brovary.org/wp-content/uploads/2013/05/IMG_01091.jpg)](https://mpz.brovary.org/wp-content/uploads/2013/05/IMG_01091.jpg)

Дізнавшись, що паркан, судячи з усього, «нічийний», небайдужі броварчани обмалювали загородь гаслами з вимогою зупинити «дерибан».

[![IMG_0111](https://mpz.brovary.org/wp-content/uploads/2013/05/IMG_01111.jpg)](https://mpz.brovary.org/wp-content/uploads/2013/05/IMG_01111.jpg)

[![IMG_0117](https://mpz.brovary.org/wp-content/uploads/2013/05/IMG_01171.jpg)](https://mpz.brovary.org/wp-content/uploads/2013/05/IMG_01171.jpg)

[![IMG_0123](https://mpz.brovary.org/wp-content/uploads/2013/05/IMG_01231.jpg)](https://mpz.brovary.org/wp-content/uploads/2013/05/IMG_01231.jpg)

[![IMG_0121](https://mpz.brovary.org/wp-content/uploads/2013/05/IMG_01211.jpg)](https://mpz.brovary.org/wp-content/uploads/2013/05/IMG_01211.jpg)

Після цього до активістів вийшов молодик, відомий ще з акції щодо «прихватизації»шкільного басейну ЗОШ №9 тим сами ПП «Феско». Тоді молодий чоловік намагався розохотити присутніх брати участь в акції на захист басейну та давав «правильні» коментарі муніципальній телестудії «Наше місто», в яких вихваляв зусилля Сергія Федоренка в «порятунку спортивної бази Броварів». Сьогодні парубок намагався переконати активістів, що паркан встановлений законно і ділянка належить ПП «Феско» згідно з рішеннями міської ради. Також чоловік повідомив, що за парканом планується будівництво, тому паркові дерева, вочевидь, зрубають.

[![IMG_0120_1](https://mpz.brovary.org/wp-content/uploads/2013/05/IMG_0120_11.jpg)](https://mpz.brovary.org/wp-content/uploads/2013/05/IMG_0120_11.jpg)

Активісти повідомили редакцію «Маєш право знати», що вважають встановлення паркану провокацією з боку влади та керівництва Партії регіонів у Броварах та готові безкомпромісно відстоювати броварський парк «Перемога» усіма можливими методами. Про конкретні плани обіцяють повідомити вже найближчими днями.
