---
title: "АНОНС: «Регламентна комісія» та звіт директора басейну «Схід» - вже цього понеділка"
date: 2016-01-22
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "komisiya"
  - "kp-orts"
  - "novini"
  - "reglament"
  - "semenyuk"
  - "shid"
---

**У понеділок, 25 січня, у стінах Броварської міської ради відбудуться щонайменше два заходи. Зранку профільна депутатська комісія обговорюватиме зміни до регламенту ради. А в обід за роботу КП «Оздоровчо-реабілітаційний центр»** **звітуватиме** **його новий голова Олена Семенюк. Про це повідомляють депутати міськради, зокрема посилаючись на інформацію від апарату ради.**

Постійна депутатська постійна комісія з питань регламенту, правопорядку, депутатської етики та інформаційної політики збереться о **10:00**. За повідомленнями обранців, під час засідання розглядатимуть питання опрацювання змін до регламенту Броварської міської ради, запропонованих депутатами Аліною Дяченко та Юрієм Чередніком. Традиційно засідання депутатських комісій відбуваються у 421 кабінеті головного корпусу ради – по вул. Гагаріна, 15.

А о **13:00** в малій залі на 2-му поверсі звітуватиме директор КП «Оздоровчо-реабілітаційний центр» Олена Семенюк. За [повідомленням](https://www.facebook.com/groups/brovary/permalink/1178057672224197/) депутата Олега Берестового, питань до діяльності підприємства багато. Зокрема, мова йтиме про ймовірне завищення суми відшкодувань для басейну з міського бюджету та про невидачу квитанцій відвідувачам.
