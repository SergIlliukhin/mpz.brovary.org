---
title: "8 вересня у Броварах відбудеться «Заплив по бетону»"
date: 2012-09-07
categories: 
  - "announce"
tags: 
  - "aktsiya"
  - "basejny"
  - "groza"
  - "gromadskiy-zahist-kiyivshhini"
  - "kandidat-u-narodni-deputati"
  - "kupava"
  - "novini"
  - "fedorenko"
---

![](https://mpz.brovary.org/wp-content/uploads/2012/09/Kupava.jpg "Купава")

У суботу, **8 вересня, о 12.00** в Броварах на майдані Свободи відбудеться театралізована акція «**Заплив по бетону**». Про це «Маєш право знати» повідомила прес-служба **ГО «Громадський захист Київщини».**

Кандидат в народні депутати України від Партії регіонів Сергій Федоренко [обіцяв броварській громаді](https://mpz.brovary.org/fedorenko-i-sapozhko-obitsyayut-kupavu-n/) відкрити олімпійський басейн «Купава», в якому готувалось чимало рекордсменів з плавання, зокрема Олег Лисогор та Сергій Бреус. Однак цього не сталось, хоча [на ремонт було виділено майже 23 млн.грн](https://mpz.brovary.org/na-rekonstruktsiyu-plavalnogo-baseynu-kupava-dali-23-milyoni-z-derzhbyudzhetu/). «_Ми вирішили допомогти партії влади і показати, що користуватись басейном можна і без води, а зекономлені на ремонті гроші краще використати на передвиборчу агітацію_», – повідомили організатори.

При цьому прес-служба зазначає, що директором басейну «Купава» є Тетяна Федоренко, дружина особистого масажиста Миколи Азарова Сергія Федоренко. Сам Федоренко відомий як власник ПП «Феско», яке контролює роботу іншого комунального басейну – «Схід», також відремонтованого за кошти держбюджету.

Контакти для преси: (**067) 507-53-90,** Денис Гнатюк.
