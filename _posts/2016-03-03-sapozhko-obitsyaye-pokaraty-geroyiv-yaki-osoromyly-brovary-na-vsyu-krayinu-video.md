---
title: "Сапожко обіцяє покарати «героїв», які осоромили Бровари на всю країну. ВІДЕО"
date: 2016-03-03
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovaryteplovodoenergyya"
  - "vibir-redaktsiyi"
  - "golubovskyj"
  - "kovryga"
  - "novini"
  - "nou-hau"
  - "remont"
  - "safronov"
  - "tsn"
coverImage: "wp-content/uploads/2016/03/spzh2.jpg"
---

**Міський голова Ігор Сапожко, відповідаючи на запитання користувача Фейсбуку, повідомив, що «дав наказ» своєму заступнику Г.Голубовському та директору «Броваритепловодоенергії» С. Сафронову знайти комунальників, котрі виконували «підводний» ямковий ремонт на вул. Грушевського.**

Нагадаємо, що йдеться про резонансний інцидент, що трапився 1 березня у дворі багатоповерхівки на вул. Грушевського. Тоді аварійна бригада КП «Тепловодоенергія» проводила «роботи з усунення промоїни»: закидувала будівельну суміш з причепу службового автомобілю прямо в калюжу. Свідком роботи бригади став місцевий мешканець **Сергій Кравченко**, котрий відзняв увесь процес на відео. Коментуючи виконання робіт, один з комунальників – вірогідно керівник бригади – повідомив, що це – «броварське ноу-хау».

Відеоролик Кравченка за кілька годин у соцмережах [набрав сотні поширень і десятки тисяч переглядів.](https://www.facebook.com/100004862740284/videos/vb.100004862740284/522269007945186/?ENGINE=2&theater) Наступного дня відео «розлетілося» [всеукраїнськими ЗМІ](http://ukr.obozrevatel.com/kiyany/life/68940-kalyuzhi-ne-pereshkoda-v-merezhi-pokazali-yak-remontuyut-dorogi-v-brovarah.htm), а другого березня сюжет про "броварське ноу-хау" було продемонстроване у вечірньому випуску новин ТСН на телеканалі «1+1».

<iframe src="https://www.youtube.com/embed/JbP5cIsaWvE" width="420" height="315" frameborder="0" allowfullscreen="allowfullscreen"></iframe>

Лише тоді на ситуацію відреагувало міське керівництво: мер **Ігор Сапожко** повідомив, що "дав наказ" розшукати "героя відео" та притягнути його до відповідальності. 

[![spzh1](https://mpz.brovary.org/wp-content/uploads/2016/03/spzh1.jpg)](https://mpz.brovary.org/wp-content/uploads/2016/03/spzh1.jpg)

Ще вчора «Маєш право знати» намагалося взяти коментар бодай у когось з відповідальних осіб КП «Броваритепловодоенергії», однак ні директор Сафронов, ні головний інженер Коврига не змогли поспілкуватися з нашими журналістами. Невдовзі, із телесюжету стало відомо, що працівника, якого головні броварські комунальники вважають в усьому винним, планують позбавити премії.

\[caption id="attachment\_52800" align="aligncenter" width="600"\][![IMG_5027](https://mpz.brovary.org/wp-content/uploads/2016/03/IMG_5027.jpg)](https://mpz.brovary.org/wp-content/uploads/2016/03/IMG_5027.jpg) Та сама злощасна яма наступного дня після "ремонту"\[/caption\]

\[caption id="attachment\_52801" align="aligncenter" width="600"\][![IMG_5028](https://mpz.brovary.org/wp-content/uploads/2016/03/IMG_5028.jpg)](https://mpz.brovary.org/wp-content/uploads/2016/03/IMG_5028.jpg) Як видно, робота виконана "якісно", яма повністю "ліквідована"\[/caption\]

\[caption id="attachment\_52802" align="aligncenter" width="600"\][![IMG_5029](https://mpz.brovary.org/wp-content/uploads/2016/03/IMG_5029.jpg)](https://mpz.brovary.org/wp-content/uploads/2016/03/IMG_5029.jpg) Броварське "ноу-хау" в дії\[/caption\]

[![IMG_5030](https://mpz.brovary.org/wp-content/uploads/2016/03/IMG_5030.jpg)](https://mpz.brovary.org/wp-content/uploads/2016/03/IMG_5030.jpg)

Нагадаємо, що під час сесії 22 лютого Броварська міська рада [затвердила](https://mpz.brovary.org/klyuchova-sesiya-sapozhko-vtratyv-vynogradovu-svoboda-pidtrymala-regionala-ta-otrymala-sekretarya/) на посаді заступника міського голови з питань ЖКГ **Григорія Голубовського**, фактично, продовживши його повноваження. «За» Голубовського проголосували фракції «Єдності», РПЛ, УКРОПу, «Батьківщини» та «Свободи».
