---
title: "29 серпня бульвар Незалежності перекриють для проведення продовольчого ярмарку"
date: 2015-08-27
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "novini"
  - "yarmarok"
---

**Цієї суботи, 29 серпня, з 7:00 до 15:00 у Броварах буде проходити ярмарок. Торгівля продовольчими та непродовольчими товарами відбудеться в центрі міста. Водіям треба бути уважними: відрізок бульвару Незалежності від бювету (дворовий проїзд між будинками №№ 6 та 8) до перетину з вулицею Гагаріна буде перекрито. Про це [інформує](https://brovary-rada.gov.ua/rozporyadzhennya-m%D1%96skogo-golovi-v%D1%96d-20082015-%E2%84%96135-od-pro-organ%D1%96zats%D1%96yu-yarmarki-0) офіційний веб-сайт Броварської міської ради.**

У розпорядженні міського голови йдеться:

> З метою забезпечення населення міста продуктами харчування, сільськогосподарською продукцією, квітами та непродовольчими товарами, та відповідно до ст.42 Закону України “Про місцеве самоврядування в Україні”:
> 
> 1\. Начальнику управління економіки :
> 
> \- організувати проведення ярмарки 29 серпня 2015 року по бульв. Незалежності з 7:00 години  до 15:00 години;
> 
> \-  підготувати список  учасників ярмарки;
> 
> \- попередити керівників автотранспортних підприємств та фізичних осіб-підприємців, які здійснюють перевезення пасажирів на приміських маршрутах № 402, 403, 332 та на міських маршрутах № 3,  5, 10 щодо зміни схеми маршруту під час проведення  ярмарки.
> 
> 2\. Комунальному підприємству Броварської міської ради «Бровари-Благоустрій» надати вантажні автомобілі для перекриття бульв.Незалежності (від перетину з вул. Гагаріна до міжбудинкового проїзду буд. №6-8  по бульв.Незалежності)   з 6:00 години та  забезпечити прибирання сміття після завершення ярмарки.
> 
> 3\. Керівнику міськрайонного радіомовлення оприлюднити інформацію щодо проведення ярмарки.
> 
> 4\. Контроль  за  виконанням  цього розпорядження покласти на заступника  міського голови Андрєєва В.О.
