---
title: "АНОНС:  9 лютого відбудеться чергова сесія Броварської міськради"
date: 2017-01-12
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "bmr"
  - "brovary"
  - "brovarska-miskrada"
  - "vibir-redaktsiyi"
  - "zasidannya"
  - "miskrada"
  - "novini"
  - "sesiya"
coverImage: "wp-content/uploads/2012/07/Bud_vlya-m_skoyi-radi-zagalniy-plan-3.jpg"
---

**Наступного місяця скликають 25-ту чергову сесію Броварської міської ради. Депутатів планують зібрати 9 лютого на 10:00. На розгляд винесено 36 питань та "різне". Про це йдеться в [оприлюдненому](https://brovary-rada.gov.ua/documents/26548.html) сьогодні розпорядженні броварського міського голови Ігоря Сапожка.**

Окрім традиційних питань порядку денного, на розгляд обранців запропонують зміни до бюджету міста на 2017 рік і до декількох міських програм; затвердити детальний план території в районі вулиць Благодатної, Зеленського та Лесі Українки; ухвалити програми із соціально-економічного, культурного розвитку міста, запобігання підтоплення тощо.

_Порядок денний 25-ї чергової сесії Броварської міської ради_

1\. Про приватизацію житлових приміщень гуртожитків. 2. Про надання дозволу на списання комунального майна територіальної громади м. Бровари. 3. Про безоплатне прийняття майна, що перебуває у власності та на балансі ПАТ «Броварський завод пластмас» у комунальну власність територіальної громади м.Бровари. 4. Про безоплатне прийняття майна, що перебуває у власності та на балансі житлово-будівельного кооперативу «Ярославський» у комунальну власність територіальної громади м. Бровари. 5. Про безоплатне прийняття зовнішніх інженерних мереж водопостачання, теплопостачання, самопливної господарсько-побутової каналізації та зливної каналізації по вул. Петлюри Симона, 36 у комунальну власність територіальної громади м. Бровари. 6. Про призначення балансоутримувача вбудовано-прибудованих приміщень позашкільного закладу по вул. Петлюри Симона, 21-в. 7. Про затвердження порядку і нормативів відрахування господарськими організаціями до місцевого бюджету частини прибутку (доходу) на 2017 рік. 8. Про безоплатне прийняття квартири №20 по вул.Київській,265/3 у комунальну власність територіальної громади м. Бровари 9. Про затвердження Положення про Управління житлово-комунального господарства Броварської міської ради в новій редакції. 10. Про затвердження Програми запобігання та ліквідації наслідків підтоплення території міста Бровари на період 2017-2021 років. 11. Про внесення змін до програми капітального ремонту, утримання об’єктів житлового фонду та благоустрою міста Бровари на 2017 – 2021 роки. 12. Про внесення змін до програми «Регулювання чисельності безпритульних тварин в м. Бровари на 2012-2017 роки», затвердженої рішенням Броварської міської ради від 26.07.2012 №681-22-06 із змінами та доповненнями 13. Про зміну назви Міського центру соціальної реабілітації дітей-інвалідів Броварської міської ради та затвердження нової редакції Положення , структури і штату Міського центру комплексної реабілітації дітей з інвалідністю Броварської міської ради. 14. Про внесення змін та доповнень до рішення Броварської міської ради від 25.12.2014 № 1367-50-06 « Про затвердження міської програми «З турботою про кожного» на 2015-2017 роки» 15. Про хід виконання міської програми відпочинку та оздоровлення дітей на період 2016 – 2017 років, затвердженої рішенням Броварської міської ради від 28.01.2016 року № 75-06-07, протягом 2016 року. 16. Про внесення змін до кошторису витрат на фінансування міської Програми відпочинку та оздоровлення дітей на період 2016 - 2017 років, затвердженої рішенням Броварської міської ради від 28.01.2016 року № 75-06-07. 17. Про перейменування Будинку дитячої та юнацької творчості Броварської міської ради Київської області та затвердження статуту в новій редакції. 18. Про підвищення посадових окладів педагогічних працівників навчальних закладів. 19. Про встановлення доплати до посадових окладів працівників Броварського міського центру соціальних служб для сім’ї, дітей та молоді на 2017 рік 20. Про розроблення Детального плану території, обмеженої вул. Благодатною, вул. Зеленського Євгенія та вул. Українки Лесі. 21. Про внесення змін до «Міської програми по будівництву та реконструкції об’єктів соціального призначення на 2016-2020 роки» затвердженої рішенням Броварської міської ради від 28.01.2016 р. № 95-06-07. 22. Про припинення права користування земельними ділянками, затвердження документації із землеустрою, надання земельних ділянок у користування, та передачу у власність, надання дозволів на розроблення документації із землеустрою, надання згоди на поділ та відновлення меж земельних ділянок, внесення змін до договорів оренди земельних ділянок, припинення дії договорів оренди земельних ділянок, внесення змін до рішень Броварської міської ради. 23. Про поновлення договорів оренди земельних ділянок, продовження термінів укладення договорів оренди земельних ділянок. 24. Про продовження дії та термінів укладення договорів про встановлення особистих строкових сервітутів, встановлення земельного сервітуту, припинення дії земельних сервітутів. 25. Про затвердження документації із землеустрою щодо передачі земельних ділянок громадянам у власність та оренду, зміну цільового призначення земельної ділянки, надання згоди на поділ земельної ділянки, надання дозволів на розроблення документації із землеустрою, внесення змін до рішень Броварської міської ради. 26. Про відмову у наданні дозволів громадянам на розроблення проектів землеустрою та у відведенні земельної ділянки. 27. Про проведення експертної грошової оцінки земельних ділянок для подальшого продажу у власність. 28. Про продаж земельних ділянок. 29. Про затвердження договорів, що посвідчують право користування та право власності на земельні ділянки 30. Про затвердження змін до структури, загальної чисельності виконавчих органів Броварської міської ради Київської області. 31. Про затвердження списку присяжних Броварського міськрайонного суду Київської області. 32. Щорічний звіт про здійснення державної регуляторної політики виконавчими органами Броварської міської ради у 2016 році. 33. Про затвердження Програми соціально-економічного та культурного розвитку міста Бровари на 2017 рік. 34. Про внесення змін до рішення Броварської міської ради від 22.12.2016 року № 457-23-07 «Про бюджет міста на 2017 рік» та додатків 2, 3, 6, 7.» 35. Про затвердження Порядку організації роботи у Броварській міській раді щодо оприлюднення інформації за допомогою порталу «Відкритий бюджет». 36. Про створення комунального вищого навчального закладу Броварської міської ради Київської області «Інститут муніципальної освіти». 37. Різне. 1. Про заслуховування інформації про стан законності на території міста Бровари.

**UPD.** 13 січня в розпорядження міського голови на сайті міськради внесли зміни. Пункти 11 і 20 виклали в такій редакції:

11\. Про внесення змін до програми капітального ремонту, утримання об’єктів житлового фонду та благоустрою міста Бровари на 2017 – 2021 роки, затвердженої рішенням сесії Броварської міської ради від 22.12.2016 року №429-23-07. 20. Про розроблення Детального плану території.
