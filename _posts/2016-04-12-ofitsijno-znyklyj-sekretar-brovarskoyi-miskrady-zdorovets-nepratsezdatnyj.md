---
title: "ОФІЦІЙНО: Зниклий секретар броварської міськради Здоровець – «непрацездатний»"
date: 2016-04-12
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "vibir-redaktsiyi"
  - "zdorovets"
  - "nepratsezdatnyj"
  - "novini"
  - "oleg-shevchuk"
  - "svoboda"
  - "sekretar"
coverImage: "wp-content/uploads/2016/04/IMG_5108.jpg"
---

**Секретар Броварської міської ради Олексій Здоровець, зв'язок з яким зник після резонансних подій 18 березня, наразі "відсутній на робочому місці у зв'язку з тимчасовою непрацездатністю". Про це йдеться в офіційній відповіді міського голови Ігоря Сапожка, наданої на звернення голови фракції ВО «Свобода» у Броварській міській раді Олега Шевчука. Відповідний документ у розпорядження «Маєш право знати» надав сам депутат Шевчук.**

29 березня – через 10 днів після зникнення Здоровця, - колишній однопартієць секретаря міської ради звернувся до апарату міськради з проханням пояснити причини відсутності секретаря на робочому місці протягом тривалого періоду. Нагадаємо, що востаннє на публіці Олексія Здоровця бачили [під час сесії 18 березня](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/), з якої секретарю міської ради довелося тікати шляхом вистрибування з вікна кабінету мера міста **Ігоря Сапожка** (другий поверх будівлі міськвиконкому). З того моменту зв'язок зі Здоровцем припинився.

> Втеча секретаря міської ради Олексія Здоровця з сесії міської ради 18 березня. Фото Миколи Кожемяка
> 
> [![DSC_8223](https://mpz.brovary.org/wp-content/uploads/2016/04/DSC_8223.jpg)](https://mpz.brovary.org/wp-content/uploads/2016/04/DSC_8223.jpg)
> 
> [![DSC_8225](https://mpz.brovary.org/wp-content/uploads/2016/04/DSC_8225.jpg)](https://mpz.brovary.org/wp-content/uploads/2016/04/DSC_8225.jpg)

[![DSC_8225](https://mpz.brovary.org/wp-content/uploads/2016/04/DSC_8225.jpg)](https://mpz.brovary.org/wp-content/uploads/2016/04/DSC_8225.jpg)

[![DSC_8227](https://mpz.brovary.org/wp-content/uploads/2016/04/DSC_8227.jpg)](https://mpz.brovary.org/wp-content/uploads/2016/04/DSC_8227.jpg)

За словами депутатів, з того моменту Здоровець більше не з’являвся на робочому місці і взагалі не виходив на контакт ні з колегами, ні з пресою. З огляду на відсутність інформації про місцеперебування секретаря міської ради, дехто з колег Олексія Здоровця по депутатському корпусу виступав з ініціативою звернутися до поліції із заявою про зникнення людини.

Однак 7 квітня на звернення Олега Шевчука надійшла офіційна відповідь за підписом Ігоря Сапожка. У ній ідеться про те, що Олексій Здоровець «відсутній на робочому місці та не виконує власні повноваження секретаря міської ради у зв’язку з тимчасовою непрацездатністю» - вірогідно мається на увазі лікарняний.

[![фото](https://mpz.brovary.org/wp-content/uploads/2016/04/foto.jpg)](https://mpz.brovary.org/wp-content/uploads/2016/04/foto.jpg)

Нагадаємо, що минулої суботи, 9 квітня, під час спроби Василя Кочубея провести своє звітування перед виборцями, його колишні однопартійці вимагали у депутата скласти мандат. Кочубей відмовився, після чого [відбулася сутичка з його охоронцем](https://mpz.brovary.org/u-brovarah-golovu-zemelnoyi-komisiyi-vykynuly-u-smittyevyj-bak-foto/), який застоував проти "свободівців" металеву палицю. Зрештою, Кочубея таки вкинули до сміттєвого баку.

[![IMG_9255_2](https://mpz.brovary.org/wp-content/uploads/2016/04/IMG_9255_2-1.jpg)](https://mpz.brovary.org/wp-content/uploads/2016/04/IMG_9255_2-1.jpg)

Зазначимо, що сьогодні Броварський осередок ВО «Свобода» [публічно звернувся](https://mpz.brovary.org/svoboda-zalyshyt-v-spokoyi-zdorovtsya-ta-kochubeya-u-razi-negajnogo-skladannya-mandativ/) до Олексія Здоровця та Василя Кочубея із закликом добровільно скласти мандати депутатів міської раду з огляду на порушення статуту партії «Свобода», за списками якої їх було обрано броварськими депутатами: у такому випадку "свободівці" обіцяють "залишити у спокої" Здоровця та Кочубея.
