---
title: "Міськрада приймає пропозиції та інформацію щодо підтоплень у Броварах"
date: 2015-09-29
categories: 
  - "novyny"
tags: 
  - "zhkg"
  - "novini"
  - "ogoloshennya"
  - "pidtoplennya"
  - "propozitsiyi"
---

**Броварська міська рада просить мешканців надавати відомості про проблемні місця нашого міста, які потерпають від підтоплень. Також чиновники приймають пропозиції щодо шляхів вирішення цього давнього питання. Про це міськрада [повідомляє](http://docs.pravo-znaty.org.ua/p27484/29.09.2015) на своєму сайті.**

Як зазначено у повідомленні, пропозиції приймають, щоби враховувати їх під час заходів із запобігання підтоплень. Надавати їх просять до Управління житлово-комунального господарства Броварської міської ради за адресою: вул. Возз'єднання, 15-б, кв. 27. Телефон і факс установи: **6-04-13**; або телефон: **4-61-11**.

Чиновники вказують, що Управління водних ресурсів у місті Києві та Київській області запланувало розробити техніко-економічне обґрунтування в напрямку "Здійснення заходів захисту від підтоплення міста Бровари". Робитимуть це в рамках "Обласної цільової програми розвитку водного господарства та екологічного оздоровлення басейну річки Дніпро на період до 2021 року".
