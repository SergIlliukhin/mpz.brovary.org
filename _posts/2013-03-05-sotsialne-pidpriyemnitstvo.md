---
title: "Соціальне підприємництво у Броварах"
date: 2013-03-05
author: 
  username: "nemchina"
  display_name: "Тетяна Немчина"
categories: 
  - "kolonka-avtora"
tags: 
  - "komitet-gromadskogo-samovryaduvannya"
  - "nyemchyna"
  - "sotsialne-pidpriyemnitstvo"
---

**В Броварах працює соціальне підприємство «Соціально-Інвестиційна Група».**

ГО «Комітет громадського самоврядування Київської області», як неприбуткова організація, виступила засновником соціального підприємства, тому що працюючи в третьому секторі стикається з проблемою відсутності постійного фінансування, що значно обмежує  можливості Комітету у реалізації статутних завдань.

Вивчивши передовий досвід європейських країн , на загальних зборах  організації  в 2012 році, було прийнято  рішення  про створення підприємства, яке поєднає соціальні та суспільні цілі з духом  підприємливості  приватного сектору.  Метою діяльності  соціального підприємства є реінвестування надлишків прибутку  на саморозвиток, на підтримку місцевих ініціатив, розбудову соціального капіталу та підвищення конкурентоспроможності громад.

Звичайно етап реєстрації проходив довго та суперечливо, тому що в Броварах в державних установах ніхто не знає «що це таке». Назва підприємства  говорить про його місію – повноцінно використовувати місцевий потенціал, традиції і ресурси  в досягненні ширших соціальних цілей, залучати представників малого та середнього бізнесу до співпраці, активувати їх соціальну відповідальність.

Одним з напрямків діяльності підприємства є оздоровлення дітей  Європі, організація відпочинку для всіх бажаючих в Грузії (в гостинних грузинських родинах, з екологічно чистими продуктами, грузинською кухнею та можливістю лікування) або в горах, або на морі. Співпрацюючи з грузинським соціальним підприємством ми намагаємося налагодити постачання їх продукції на ринок України та інше.

Соціально- Інвестиційна група відкрита до спілкування та співпраці. Адреса електронної пошти: [komitet.brovary@meta.ua](mailto:komitet.brovary@meta.ua)
