---
title: "АНОНС: 5 серпня в парку \"Перемога\" покажуть мультфільм \"Звірополіс\""
date: 2017-08-03
categories: 
  - "announce"
  - "novyny"
tags: 
  - "kiwikino"
  - "anons"
  - "brovary"
  - "molod-demalyansu"
  - "novini"
---

**В цю суботу в парку "Перемога" відбудеться вже традиційний кінопоказ просто неба. Цього разу покажуть мультфільм "Звірополіс", який став найкращим повнометражним анімаційним фільмом за версією премії "Оскар-2017". Про це зазначили в [оголошенні](https://www.facebook.com/KiwiKino/posts/597333327323413) організатори заходу у соціальній мережі FB.**

Як зазначається в повідомленні, показ відбудеться у суботу, **5 серпня, о 20:00,** в парку «Перемога», на галявині неподалік «Мушлі». Мультфільм демонструватимуть українською мовою. Вхід вільний. Як завжди, організатори радять брати із собою теплі напої, смаколики, пледи, каремати та приходити з рідними та друзями.

Нагадаємо, що покази фільмів просто неба відбуваються у рамках проекту «KiwiKino» за участю броварського осередку «Молоді Демократичного альянсу». Другий сезон кінопоказів в цьому році мав [розпочатися](https://mpz.brovary.org/rozpochynayetsya-drugyj-sezon-bezkoshtovnyh-kinopokaziv-u-parku-peremoga/) 24 червня мультфільмом «Frozen», але через погодні умови був [перенесений](https://www.facebook.com/KiwiKino/posts/576725936050819) на 2 липня. Наступний показ [відбувся](https://www.facebook.com/KiwiKino/posts/585123595211053) 15 липня, спільно з Благодійним Фондом [«Інна»](https://www.facebook.com/fondinna/?fref=mentions) в рамках Дня Добра, який відбувся на підтримку хворого маленького броварчанина Артема. 23 липня [показали](https://mpz.brovary.org/anons-23-lypnya-v-parku-bezkoshtovno-pokazhut-rozumnyk-vill-hantin/) кінострічку “Розумник Вілл Хантін”, а 30 липня – [стрічку](https://mpz.brovary.org/anons-30-lypnya-v-parku-peremoga-bezkoshtovno-pokazhut-film-u-poshukah-shhastya/) «У пошуках щастя».
