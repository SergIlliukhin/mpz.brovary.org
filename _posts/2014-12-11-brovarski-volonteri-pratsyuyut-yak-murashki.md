---
title: "Броварські волонтери працюють як мурашки"
date: 2014-12-11
author: 
  username: "koorcentr"
  display_name: "Коордцентр допомоги військовим"
categories: 
  - "kolonka-avtora"
tags: 
  - "ato"
  - "volonteri"
  - "koordinatsiyniy-tsentr"
---

**[![10458034_1466273843613760_3337392717440118703_n](https://mpz.brovary.org/wp-content/uploads/2014/12/10458034_1466273843613760_3337392717440118703_n.jpg)](https://mpz.brovary.org/wp-content/uploads/2014/12/10458034_1466273843613760_3337392717440118703_n.jpg)А  ще роз’яснюють усім: війна стосується кожного з нас.**

Після відомих Мінських домовленостей ситуація на східному фронті змінилася.  Оголошено перемир’я, але його умови дотримуються фактично однією стороною – українською. Наші війська відкривають вогонь лише у відповідь. Терористи, російській військові ведуть себе як і раніше – обстріли тривають, гинуть українські солдати, гинуть мирні мешканці. Іншими словами – війна триває.

Маємо й інший факт. Мінські рішення дещо заспокоїли  український народ. Фінансова допомога військовим стала відчутно меншою.  Інша причина зниження активності  допомоги військам АТО – власне, певне збідніння людей, інфляційні процеси.

Тим не менше, війна продовжується. І це  має пам’ятати кожен. Де б він не жив – чи на Донбасі, чи в  Житомирі, у Чернівцях чи у Броварах. І що обов’язок кожного – не забувати, щодня запитувати себе, а що кожен з нас  зробив для українських героїв. Живих,  і тих, хто, на жаль, вже поклав свої голови за Україну, за наш з вами спокій.

[![SAMSUNG](https://mpz.brovary.org/wp-content/uploads/2014/12/Foto111.jpg)](https://mpz.brovary.org/wp-content/uploads/2014/12/Foto111.jpg)

[![SAMSUNG](https://mpz.brovary.org/wp-content/uploads/2014/12/Foto132.jpg)](https://mpz.brovary.org/wp-content/uploads/2014/12/Foto132.jpg)

Війна продовжується  вже  у  нових кліматичних умовах. Це холодна зима, що зумовлює виведення  допомоги  нашим солдатам на  іншу сходинку. Волонтери  коригують свою діяльність.  Акцент робиться на теплому одязі, термобілизні тощо.  Все це потрібно. «Але, - як наголошує волонтер броварського [Координаційного центру](https://www.facebook.com/koordcentr.brovary) **Лідія Стрельченко**, - важливі кожні 10 гривень, кожна допомога, яка надходить від людей».

[![WP_20141104_010](https://mpz.brovary.org/wp-content/uploads/2014/12/WP_20141104_010.jpg)](https://mpz.brovary.org/wp-content/uploads/2014/12/WP_20141104_010.jpg)

[![DSC_1315](https://mpz.brovary.org/wp-content/uploads/2014/12/DSC_1315.jpg)](https://mpz.brovary.org/wp-content/uploads/2014/12/DSC_1315.jpg)

[![WP_20141104_002](https://mpz.brovary.org/wp-content/uploads/2014/12/WP_20141104_002.jpg)](https://mpz.brovary.org/wp-content/uploads/2014/12/WP_20141104_002.jpg)

До речі,  за час свого існування – а це понад 5місяців – до [цієї структури](https://www.facebook.com/koordcentr.brovary) надійшло від броварців вже понад півмільйона гривень. Ця сума по факту значно більша, адже важко порахувати, скільки коштів було витрачено нашими земляками на закупівлю продуктів харчування, одягу, медикаментів...

[![DSCF2591](https://mpz.brovary.org/wp-content/uploads/2014/12/DSCF2591.jpg)](https://mpz.brovary.org/wp-content/uploads/2014/12/DSCF2591.jpg)

Координаційний центр допомоги броварським військовим не припиняє  роботи ні на мить. За останні півтора місяці  волонтери здійснили чотири поїздки до зони АТО: у Дебальцеве, Краматорськ.  Загалом передали бійцям понад півтори тонни продуктів, 4 ящики ліків, 10 кевларових касок, 60 спальників, 40 комплектів термобілизни, 40 пар теплих штанів, 10 комплектів зимових військових одностроїв, 150 пар рукавиць, 200 пар теплих шкарпеток,  бінокль, 50 балаклав, 4  обігрівальних пічки. До речі,ще 4 «буржуйки» передав броварським активістам журналіст **Роман Бочкала**, котрий теж займається волонтерством. Загалом зазначену допомогу  доставили до 25-ї, 30-ї, 128-ї бригад та батальйону зв’язку.

[![DSCF2565](https://mpz.brovary.org/wp-content/uploads/2014/12/DSCF2565.jpg)](https://mpz.brovary.org/wp-content/uploads/2014/12/DSCF2565.jpg)

[![DSCF2539](https://mpz.brovary.org/wp-content/uploads/2014/12/DSCF2539.jpg)](https://mpz.brovary.org/wp-content/uploads/2014/12/DSCF2539.jpg)

21 воїн з Броварів та Броварського району, котрі відправлялися на фронт, були забезпечені  теплими зимовими одностроями,  спальниками, термобілизною, балаклавами, взуттям  (чоботи і берці) та іншим. Відвезли також 30 індивідуальних посилок для бійців.

[![DSCF2528](https://mpz.brovary.org/wp-content/uploads/2014/12/DSCF2528.jpg)](https://mpz.brovary.org/wp-content/uploads/2014/12/DSCF2528.jpg)

[![DSCF2690](https://mpz.brovary.org/wp-content/uploads/2014/12/DSCF2690.jpg)](https://mpz.brovary.org/wp-content/uploads/2014/12/DSCF2690.jpg)

[![DSCF2689](https://mpz.brovary.org/wp-content/uploads/2014/12/DSCF2689.jpg)](https://mpz.brovary.org/wp-content/uploads/2014/12/DSCF2689.jpg)

Дуже зворушливим був подарунок від «батальйону броварських пенсіонерок» та учнів броварської школи №7, які залюбки долучилися  до цієї благородної справи – бійцям відправили ще 30 пар теплих шкарпеток, вив’язаних з любов’ю.

[![DSC_1312](https://mpz.brovary.org/wp-content/uploads/2014/12/DSC_1312.jpg)](https://mpz.brovary.org/wp-content/uploads/2014/12/DSC_1312.jpg)

Не менш зворушливою та гідною прикладу є допомога  українським військовим, до якої долучаються й діти. З ініціативи педагогічного колективу школи №5 (Бровари) та завідуючої **Алли Павлівни Галковської** та голови піклувальної ради **Людмили Кулініч**  дорослі та діти  зібрали понад тонну продуктів, дуже багато теплих речей. Все це, завдяки іншій волонтерській групі відправилося в село Піски, добровольчим батальйонам, та до дитячого будинку в Артемівську (фото звіт додамо згодом).

[![DSC_1330](https://mpz.brovary.org/wp-content/uploads/2014/12/DSC_1330.jpg)](https://mpz.brovary.org/wp-content/uploads/2014/12/DSC_1330.jpg)

Людмила Кулініч відома й іншою допомогою. На її маленькому підприємстві  шиють спальні мішки. За ціною 380 гривень, коли імпортний аналог коштує  1400. А 50 спальників пані Людмила передала на фронт безкоштовно.

[![DSCF2636](https://mpz.brovary.org/wp-content/uploads/2014/12/DSCF2636.jpg)](https://mpz.brovary.org/wp-content/uploads/2014/12/DSCF2636.jpg)

 Ще один яскравий приклад  небайдужості показали школярі 4-Б класу приватної школи «Фортуна». Разом із своїм педагогом **Валентиною Прудкою** вони принесли зроблену власними руками  білу маскувальну сітку.

[![2](https://mpz.brovary.org/wp-content/uploads/2014/12/2.jpg)](https://mpz.brovary.org/wp-content/uploads/2014/12/2.jpg)

Значну допомогу продуктами харчування надала громада вірян Броварського храму святого апостола Іоанна Богослова, а викладачі та вихованці Броварського  вищого училища фізичної культури зібрали та передали на потреби воїнам АТО 5400 гривень.

[![DSCF2660](https://mpz.brovary.org/wp-content/uploads/2014/12/DSCF2660.jpg)](https://mpz.brovary.org/wp-content/uploads/2014/12/DSCF2660.jpg)

…Броварські волонтери ні на мить не зупиняють свою роботу, залучають до допомоги більшу кількість громадян,ведуть постійну роз’яснювальну роботу  серед людей, що війна на Сході України стосується кожного. І чим ми будемо активнішими, тим швидше доможемося перемоги, перестанемо отримувати звістку про загибель справжніх українських героїв.
