---
title: "ТСН: У Броварах жінка кидається на людей з молотком. Міліція безсила"
date: 2013-08-05
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "brovary"
  - "militsiya"
  - "novini"
  - "tsn"
  - "huliganstvo"
---

[![](https://mpz.brovary.org/wp-content/uploads/2013/08/383828186.jpg)](https://mpz.brovary.org/wp-content/uploads/2013/08/383828186.jpg)**Мешканці багатоповерхівки у Броварах живуть із постійним відчуттям страху. У їхньої сусідки почали прогресувати напади агресії, міліція безсила - [повідомляється у сюжеті ТСН](http://tsn.ua/ukrayina/u-brovarah-cherez-neskinchenni-napadi-agresiyi-zhinka-trimaye-ves-budinok-u-postiynomu-strahu-305169.html).**

Пані Наталія вже півроку боїться виходити з дому через сусідку. Жінка розповіла, що вона на неї кидалася з молотком та залишила великий синець. Каже, що терор та влаштовує майже щодня. "Вона спочатку воду нам лила, потім кислотою облила двері. Почала нападати на дружину. Дійшло навіть до бійки", - розповів місцевий житель.

Раніше, кажуть люди, їхня сусідка була адекватною, допоки чотири роки тому не поховала єдиного сина. Відтоді на контакт не йде. Жінка не працює, надвір майже не виходить. А коли все ж виходить, на двері клеїть пломбу.

У міліції кажуть, що скарги отримуюють регулярно. Дільничний приїжджає, але дверей ніхто не відчиняє. Він навіть написав клопотання до лікаря-психіатра, але поки що немає відповіді. "Це тільки лікар може дати доручення, щоб ми могли її провестии до нього, а може вона не психічно хвора. Ми не можем зайти в квартиру і примусом забрати", - кажуть правоохоронці.

За побої відкрили кримінальне провадження. Це наразі все, що зробили. Мешканці розгублені: так жити вони бояться, бо не знають, яких сюрпризів чекати від сусідки завтра.

**Джерело**: [Телевізійна служба новин](http://tsn.ua/ukrayina/u-brovarah-cherez-neskinchenni-napadi-agresiyi-zhinka-trimaye-ves-budinok-u-postiynomu-strahu-305169.html)
