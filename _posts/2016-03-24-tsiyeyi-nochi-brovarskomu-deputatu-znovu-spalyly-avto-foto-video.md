---
title: "Цієї ночі броварському депутату знову спалили авто, - ФОТО, ВІДЕО"
date: 2016-03-24
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "vasilenko"
  - "vibir-redaktsiyi"
  - "novini"
  - "pidpal"
  - "samopomich"
  - "skotnikov"
coverImage: "wp-content/uploads/2016/03/12900176_1162130593810549_1726476627_n-1-1.jpg"
---

**Депутату Броварської міської ради від партії «Самопоміч» Юрію Скотнікову цієї ночі у дворі власного будинку спалили автомобіль. Нинішній підпал – вже другий за останній рік: у серпні Скотнікову вже спалили його попереднє авто Daihatsu. Тепер згорів Ланос, а нинішній інцидент депутат пов’язує зі своєю діяльністю у міській раді.**

Зі слів Скотнікова, сусіди по будинку помітили палаюче авто близько 2:30 ночі 24 березня. Разом з мешканцями підїзду депутату вдалося самотужки загасити автомобіль ще до прибуття поліції та рятувальників. Депутат не сумнівається, що відбувся навмисний підпал та вказує на два джерела загоряння. Поки наші журналісти перебували на місці події, депутат якраз очікував прибуття експертів для визначення точних причин загоряння.

<iframe src="https://www.youtube.com/embed/KC8hSnSU4jw" width="560" height="315" frameborder="0" allowfullscreen="allowfullscreen"></iframe>

До місця інциденту вже о 9-ій ранку прибули колеги Скотнікова по фракції та осередку броварської «Самопомочі» . Як повідомив лідер депутатської фракції «Самопомочі» у міській раді **Андрій Василенко**, за кілька днів до пригоди депутати вже мали інформацію щодо можливих провокацій стосовно броварських депутатів, зокрема що стосується підпалів автомобілів.

Андрій Василенко: _«Це дуже прикра ситуація, але водночас дуже цікава. Дуже багато «збігів» останнім часом, особливо що стосується наших голосувань у міській раді. Так, зокрема, під час останньої розмови з нашим депутатом, котрий проголосував всупереч рішенню фракції (Максим Семенов – ред.) цей депутат натякав, що найближчим часом з опозиційними депутатами можуть відбутися подібні речі. Поки жодних остаточних висновків ми не робимо, але наразі це все виглядає як залякування депутатів. Зараз ми починаємо збирати кошти для нашого колеги Юрія Скотнікова, адже він щойно витратив всі свої заощадження для придбання авто, яке йому сьогодні спалили. Дуже прикро, що люди, які намагаються зробити щось хороше для свого міста, почуваються тут у небезпеці. Це потрібно негайно змінювати, але для того, щоб це змінити, потрібно об’єднати зусилля не лише депутатів, але й усієї громади»._

[![фото 1 (1)](https://mpz.brovary.org/wp-content/uploads/2016/03/foto-1-1-1.jpg)](https://mpz.brovary.org/wp-content/uploads/2016/03/foto-1-1-1.jpg)

[![фото 3](https://mpz.brovary.org/wp-content/uploads/2016/03/foto-3-2.jpg)](https://mpz.brovary.org/wp-content/uploads/2016/03/foto-3-2.jpg)

[![фото 5](https://mpz.brovary.org/wp-content/uploads/2016/03/foto-5.jpg)](https://mpz.brovary.org/wp-content/uploads/2016/03/foto-5.jpg)

Нагадаємо, що 15 серпня тоді ще кандидату в депутати Юрію Скотнікову спалили перший автомобіль – тоді активіст пов’язував атаку зі своєю діяльністю як представника громадського формування, зокрема у справі боротьби проти незаконного грального бізнесу у Броварах.

<iframe src="https://www.youtube.com/embed/qTunVHt24QM" width="560" height="315" frameborder="0" allowfullscreen="allowfullscreen"></iframe>

Ще раніше, у червні 2012-го тодішньому депутату броварської міської ради **Роману Сімутіну** також спалили авто Mitsubishi Pajero.

<iframe src="https://www.youtube.com/embed/nbxqhaZ8W5c" width="420" height="315" frameborder="0" allowfullscreen="allowfullscreen"></iframe>

Тоді Сімутін також пов’язав інцидент зі своєю депутатською та правозахисною діяльністю.
