---
title: "Броварські чиновники не виконали обіцянку демонтувати незаконні «лежачі поліцейські»"
date: 2016-03-02
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "blagoustriy"
  - "brovary-blagoustrij"
  - "vasilenko"
  - "vibir-redaktsiyi"
  - "lezhachi-politseski"
  - "novini"
  - "plotnikova"
  - "protokolne-doruchennya"
  - "uzhkg"
  - "cherepeynik"
coverImage: "wp-content/uploads/2016/03/foto-2-1.jpg"
---

**Комунальне підприємство «Бровари-Благоустрій» не виконало протокольного доручення Управління житлово-комунальної власності з вимогою демонтувати незаконно встановленні «лежачі поліцейські» на низці вулиць в старій частині міста Бровари до 1-го березня. У цьому сьогодні пересвідчилися журналісти «Маєш право знати», проінспектувавши зазначенні у документі, вулиці.**

\[caption id="attachment\_52743" align="aligncenter" width="600"\][![фото 1](https://mpz.brovary.org/wp-content/uploads/2016/03/foto-1.jpg)](https://mpz.brovary.org/wp-content/uploads/2016/03/foto-1.jpg) Вул. Василя Симоненка. Саморобні "лежачі поліцейські" виглядають, як горби з асфальту\[/caption\]

\[caption id="attachment\_52744" align="aligncenter" width="600"\][![фото 2](https://mpz.brovary.org/wp-content/uploads/2016/03/foto-2-1.jpg)](https://mpz.brovary.org/wp-content/uploads/2016/03/foto-2-1.jpg) Подекуди на Симоненка обабіч дороги місцеві мешканці накладають додаткові перешкоди водіям, аби машини не об'їжджали асфальтові насипи теіснуючими тротуарами\[/caption\]

\[caption id="attachment\_52745" align="aligncenter" width="600"\][![фото 3](https://mpz.brovary.org/wp-content/uploads/2016/03/foto-3-1.jpg)](https://mpz.brovary.org/wp-content/uploads/2016/03/foto-3-1.jpg) На вул. Михайла Мельника схожа ситуація: на "тротуари" поруч з "лежачими поліцейськими" кладуть автомобільні шини\[/caption\]

\[caption id="attachment\_52746" align="aligncenter" width="600"\][![фото 4](https://mpz.brovary.org/wp-content/uploads/2016/03/foto-4.jpg)](https://mpz.brovary.org/wp-content/uploads/2016/03/foto-4.jpg) Аналогічна картина вздовж усієї вулиці\[/caption\]

Незаконні лежачі поліцейські, самовільно встановленні невідомими у порушення державних стандартів та норм, продовжують перешкоджати руху автомобілів на вулицях Василя Симоненка, Пилипа Орлика, Дмитра Янченка, Михайла Мельника та Броварської сотні – саме ці вулиці були зазначені у протокольному дорученні УЖКГ, даному КП «Бровари Благоустрій» 14 лютого 2016 року у відповідь на звернення депутата міської ради Леоніда Черепейника.

[![12744120_1643664465898956_3520253134168531176_n](https://mpz.brovary.org/wp-content/uploads/2016/03/12744120_1643664465898956_3520253134168531176_n.png)](https://mpz.brovary.org/wp-content/uploads/2016/03/12744120_1643664465898956_3520253134168531176_n.png)

На телефонний запит «Маєш право знати» у КП «Бровари Благоустрій» сьогодні не змогли прокоментувати невиконання протокольного доручення: у приймальні директора **Андрія Василенка** обіцяли звязатися з редакцію, однак так і не зателефонували. Так само жодних коментарів не надали і в Управлінні ЖКГ: у самому управлінні не знайшлося на місці жодної відповідальної особи, а начальник УЖКГ **Галина Плотнікова** на дзвінки не відповідає.
