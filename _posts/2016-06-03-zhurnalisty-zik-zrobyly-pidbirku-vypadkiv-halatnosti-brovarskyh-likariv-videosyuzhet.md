---
title: "Журналісти «ZIK» зробили підбірку випадків халатності броварських лікарів. ВІДЕОСЮЖЕТ"
date: 2016-06-03
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "btsrl"
  - "vibir-redaktsiyi"
  - "likari"
  - "likarnya"
  - "mediki"
  - "meditsina"
  - "nedbalist"
  - "novini"
  - "smert"
  - "halatnist"
coverImage: "wp-content/uploads/2016/06/Likarski-tayemnitsi_logo-1-1024x576.jpg"
---

**Загальноукраїнське видання «****ZIK» підготувало півгодинний** [**сюжет**](https://zik.ua/tv/video/38265) **про смертельні випадки, які сталися** **ймовірно** **з вини Броварської центральної районної лікарні. В усіх історіях підозрюють злочинну халатність медиків. Згідно з розслідуванням журналістів, недбалість, неправильні діагнози та, навіть, експерименти над пацієнтами могли бути причиною смертей хворих і травмованих.**

У сюжеті ідеться про чотири трагічні випадки у броварській лікарні. Дівчина, якій діагностували «передінфарктний стан» та міокардит, померла від двосторонньої пневмонії. Схожа історія сталася із хлопцем, якому «поставили» остеохондроз. Через три дні пацієнта не стало. Посмертний висновок фахівців – інфаркт.

_Сюжет на телеканалі «__ZIK»_

<iframe src="https://www.youtube.com/embed/VG9fDa2zrm4" width="560" height="315" frameborder="0" allowfullscreen="allowfullscreen"></iframe>

В передачі також розповіли про [смерть](https://mpz.brovary.org/rodychi-pokijnogo-39-litnogo-cholovika-zvynuvachuyut-brovarskyh-likariv-u-sluzhbovij-nedbalosti/) чоловіка, якого збила машина. Зі слів родичів, у лікарні йому тільки через добу зробили томографію та провели трепанацію черепа. Саму операцію назвали тренуванням для лікарів, а не намаганням врятувати пацієнта.

Ще один чоловік, який втрапив у ДТП, помер у броварській реанімації через п’ять днів. Попри покращення стану, - зазначають у сюжеті, - у нього раптово виникла фонтанна кровотеча. Лікарів звинувачують у недогляді за хворим.

На телеканалі зазначають, що це лише перша частина розслідування про Броварську центральну районну лікарню. У другій половині обіцяють розповісти про нещодавню [смерть породіллі](https://mpz.brovary.org/smert-porodilli-brovarski-likari-splutaly-apendytsyt-iz-pankreatytom/), в якої броварські лікарі сплутали апендицит із панкреатитом. А також – про аптечну мафію, що нібито паразитує в медичному закладі.
