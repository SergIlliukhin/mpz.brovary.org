---
title: "Перша порція ям та калюж фотокампанії \"Геть весняні артефакти!\""
date: 2013-04-11
author: 
  username: "Aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "kalyuzhi"
  - "kalyuzha"
  - "mayesh-pravo-znati"
  - "novini"
  - "ukryama"
  - "foto"
  - "fotokonkurs"
  - "yama"
  - "yami"
coverImage: "wp-content/uploads/2013/04/YAma-bilya-Nezalezhnosti-4a.jpg"
---

[![крокодил у калюжі](https://mpz.brovary.org/wp-content/uploads/2013/04/krokodil-u-kalyuzhi.jpg)](https://mpz.brovary.org/wp-content/uploads/2013/04/krokodil-u-kalyuzhi.jpg)**Тиждень тому ми оголосили фотокампанію проти ям та калюж у Броварах від назвою "[Геть весняні артефакти](https://mpz.brovary.org/get-vesnyani-artefakti-fotokampaniya-proti-yam-ta-kalyuzh-na-brovarskih-dorogah/)!" На наш заклик робити знімки понівечених негодою та кинутих комунальниками напризволяще доріг та дворів відгукнулось чимало броварчан, які надіслали нам фото цих "артефактів". Наша редакція теж долучилась до цього "фотополювання" й, озброївшись об'єктивом, здійснила рейд по міських вулицях. Пропонуємо Вашій увазі 1 частину фотопідбірки.**

Усі нижче зафіксовані об'єкти будуть перелічені у зверненні до броварської влади, яке ми плануємо днями подати  для того, щоб праця громадських фотографів не минула дарма, а ями та калюжі отримали шанс на ремонт чи встановлення дренажів чи прочищення зливовоих каналів.

**Заїзд з Незалежності до МКЦ "Прометей"**

Ця яма тут існує вже давно, проте після цьогорічної виснажливої зими з постійним таненням та замерзанням снігу глибина її збільшилась в рази, та й ширина помітно зросла.

[![Яма біля Прометею](https://mpz.brovary.org/wp-content/uploads/2013/04/YAma-bilya-Prometeyu.jpg)](https://mpz.brovary.org/wp-content/uploads/2013/04/YAma-bilya-Prometeyu.jpg)

[![Яма біля Прометею ще](https://mpz.brovary.org/wp-content/uploads/2013/04/YAma-bilya-Prometeyu-shhe.jpg)](https://mpz.brovary.org/wp-content/uploads/2013/04/YAma-bilya-Prometeyu-shhe.jpg)

[![Яма біля Прометею ще одна](https://mpz.brovary.org/wp-content/uploads/2013/04/YAma-bilya-Prometeyu-shhe-odna.jpg)](https://mpz.brovary.org/wp-content/uploads/2013/04/YAma-bilya-Prometeyu-shhe-odna.jpg)

**Калюжа на перехресті вулиць Шевченко та Симоненко**

За словами читача, який надіслав нам це вражаюче фото, на обох цих вулицях немає водостоків, а тому вода накопичується у цьому місці після кожного дощу, а під водою через це просіла дорога, глибина ям складає 7-10 см.

[![Калюжа на Симоненка-Шевченка](https://mpz.brovary.org/wp-content/uploads/2013/04/Kalyuzha-na-Simonenka-SHevchenka.jpg)](https://mpz.brovary.org/wp-content/uploads/2013/04/Kalyuzha-na-Simonenka-SHevchenka.jpg)

**Яма та калюжа на Кирпоноса, 5**

Цей проїзд сполучає вул. Кирпоноса та бульв. Незалежності, тому тут досить насичений трафік. Проте минулорічні ями після зими зросли і фактично повністю перегородили дорогу.

[![Яма біля Нодусу на Кирпоноса 5](https://mpz.brovary.org/wp-content/uploads/2013/04/YAma-bilya-Nodusu-na-Kirponosa-5.jpg)](https://mpz.brovary.org/wp-content/uploads/2013/04/YAma-bilya-Nodusu-na-Kirponosa-5.jpg)

[![Калюжа біля Нодусу на Кирпоноса 5](https://mpz.brovary.org/wp-content/uploads/2013/04/Kalyuzha-bilya-Nodusu-na-Kirponosa-5.jpg)](https://mpz.brovary.org/wp-content/uploads/2013/04/Kalyuzha-bilya-Nodusu-na-Kirponosa-5.jpg)

**Вхід до школи № 6 на Герцена, 3**

А ось так виглядав після танення снігу один з входів на територію загальноосвітньої школи № 6. Мабуть, відряджаючи дітей до школи, батьки дають їм гумові човни.

[![Калюжа 6 школи ще](https://mpz.brovary.org/wp-content/uploads/2013/04/Kalyuzha-6-shkoli-shhe.jpg)](https://mpz.brovary.org/wp-content/uploads/2013/04/Kalyuzha-6-shkoli-shhe.jpg)

[![Калюжа 6 школи](https://mpz.brovary.org/wp-content/uploads/2013/04/Kalyuzha-6-shkoli.jpg)](https://mpz.brovary.org/wp-content/uploads/2013/04/Kalyuzha-6-shkoli.jpg)

**Яма на дорозі біля буд. 4А по бульв. Незалежності**

Ось така от "яма-красуня" розташувалась посеред проїжджої частини в одному з дворів у центрі Бровари. І коли ввечері з'їжджаються всі автівки і паркуються обабіч цієї ями, об'їхати її стає неможливо. У кількох десятках метрів від неї також "розкинулась" ще одна серія ям, що не підлягають об'їзду. А трафік тут чималий, оскільки інший можливий проїзд з Кирпоноса на Незалежності перегороджено бетонним блоком.

[![Яма біля Незалежності 4а](https://mpz.brovary.org/wp-content/uploads/2013/04/YAma-bilya-Nezalezhnosti-4a.jpg)](https://mpz.brovary.org/wp-content/uploads/2013/04/YAma-bilya-Nezalezhnosti-4a.jpg)

[![Ще одна яма біля Незалежності 4а](https://mpz.brovary.org/wp-content/uploads/2013/04/SHHe-odna-yama-bilya-Nezalezhnosti-4a.jpg)](https://mpz.brovary.org/wp-content/uploads/2013/04/SHHe-odna-yama-bilya-Nezalezhnosti-4a.jpg)

**Вхід до парку "Перемога" з вул. Грушевського**

А це, певно, наслідки "розливу" озера у парку "Перемога", яке, вочевидь, "вийшло" з берегів. Жарти жартами, проте важко уявити, як броварчани без рибацьких чобіт мають через цей вхід потрапляти до центрального міського парку.

[![Калюжа у парку Перемога](https://mpz.brovary.org/wp-content/uploads/2013/04/Kalyuzha-u-parku-Peremoga.jpg)](https://mpz.brovary.org/wp-content/uploads/2013/04/Kalyuzha-u-parku-Peremoga.jpg)

**Яма біля "тенісного корту" на вул. Шолом-Алейхема**

Ця прірва на дорозі вражає не лише своїми розмірами та підозрілою рівністю країв, а й тим, що її не огороджено спеціальними знаками, адже вона повністю займає цілу смугу руху і в темну пору навряд чи помітна для водіїв, які мають всі шанси після потрапляння у неї викликати евакуатор.

[![Яма біля тенісного корту на Воззєднання](https://mpz.brovary.org/wp-content/uploads/2013/04/YAma-bilya-tenisnogo-kortu-na-Vozzyednannya.jpg)](https://mpz.brovary.org/wp-content/uploads/2013/04/YAma-bilya-tenisnogo-kortu-na-Vozzyednannya.jpg)

[![Яма біля тенісного корту на Воззєднання ще](https://mpz.brovary.org/wp-content/uploads/2013/04/YAma-bilya-tenisnogo-kortu-na-Vozzyednannya-shhe.jpg)](https://mpz.brovary.org/wp-content/uploads/2013/04/YAma-bilya-tenisnogo-kortu-na-Vozzyednannya-shhe.jpg)

**Затоплений підземний перехід на Розвилці**

Попри неодноразові обіцянки влади "нарешті відремонтувати" цей підземний перехід, щовесни він стоїть повністю затоплений, а в інші пори року - засипаний сміттям та непридатний для експлуатації. Ця весна не стала винятком.

[![Перехід на Розвилці](https://mpz.brovary.org/wp-content/uploads/2013/04/Perehid-na-Rozviltsi.jpg)](https://mpz.brovary.org/wp-content/uploads/2013/04/Perehid-na-Rozviltsi.jpg)

[![Перехід на Розвилці 2](https://mpz.brovary.org/wp-content/uploads/2013/04/Perehid-na-Rozviltsi-2.jpg)](https://mpz.brovary.org/wp-content/uploads/2013/04/Perehid-na-Rozviltsi-2.jpg)

**Калюжа з глибокими ямами на вул. Лагунової, 7**

Взимку це місце було одним з найвражаючих у плані "перепадів висот" криги та снігу, таксисти відмовлялись обслуговувати будинки за цим "перехрестям", та й пішоходи заледве долали цю "криву" поверхню. Навесні вона перетворилась на "вічне озеро", а влітку на це місце чекає слава дуууже глибокої ями.

[![Калюжа на Лагунової 7](https://mpz.brovary.org/wp-content/uploads/2013/04/Kalyuzha-na-Lagunovoyi-7.jpg)](https://mpz.brovary.org/wp-content/uploads/2013/04/Kalyuzha-na-Lagunovoyi-7.jpg)

[![Калюжа на Лагунової 7 ще](https://mpz.brovary.org/wp-content/uploads/2013/04/Kalyuzha-na-Lagunovoyi-7-shhe.jpg)](https://mpz.brovary.org/wp-content/uploads/2013/04/Kalyuzha-na-Lagunovoyi-7-shhe.jpg)

**Сніговий кучугур на перехресті Гагаріна-Лагунової**

"Полюючи" на ями та калюжі на броварських дорогах ми аж ніяк не сподівалсь побачити такий "артефакт" посеред проїжджої частини у самісінькому центрі міста. Він перегороджує майже всю праву смугу, чим створює додаткову небезпеку на цьому і так непростому перехресті.

[![Сніговий кучугур на Гагаріна ще](https://mpz.brovary.org/wp-content/uploads/2013/04/Snigoviy-kuchugur-na-Gagarina-shhe.jpg)](https://mpz.brovary.org/wp-content/uploads/2013/04/Snigoviy-kuchugur-na-Gagarina-shhe.jpg)

[![Сніговий кучугур на Гагаріна ще один](https://mpz.brovary.org/wp-content/uploads/2013/04/Snigoviy-kuchugur-na-Gagarina-shhe-odin.jpg)](https://mpz.brovary.org/wp-content/uploads/2013/04/Snigoviy-kuchugur-na-Gagarina-shhe-odin.jpg)

[![Сніговий кучугур на Гагаріна](https://mpz.brovary.org/wp-content/uploads/2013/04/Snigoviy-kuchugur-na-Gagarina.jpg)](https://mpz.brovary.org/wp-content/uploads/2013/04/Snigoviy-kuchugur-na-Gagarina.jpg)

> Звісно, це далеко не всі "весняні артефакти", які надійшли на електронну адресу нашої редакції та які ми зробили разом зі своїми фотографами. Наступного тижня чекайте на другу частину фотопідбірки, а також надсилайте свої нові фото із зазначенням адреси "артефакту" на наш емейл - [info@mpz.brovary.org](mailto:info@mpz.brovary.org) з поміткою "Яма" або "Калюжа".
