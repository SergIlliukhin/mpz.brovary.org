---
title: "Броварські активісти беруться за проблему безпритульних тварин та шукають однодумців"
date: 2014-08-11
author: 
  username: "aleechka"
  display_name: "Аліна Дяченко"
tags: 
  - "bezpritulni-tvarini"
  - "brovary"
  - "vibir-redaktsiyi"
  - "novini"
  - "pravila-utrimannya-tvarin"
  - "sobaki"
  - "uzhkg"
coverImage: "wp-content/uploads/2014/08/Tvarinki-bez-domu.jpg"
---

**[![Тваринки без дому](https://mpz.brovary.org/wp-content/uploads/2014/08/Tvarinki-bez-domu.jpg)](https://mpz.brovary.org/wp-content/uploads/2014/08/Tvarinki-bez-domu.jpg)Броварські громадські активісти з'ясували, що [Міська програма регулювання численості безпритульних тварин у м. Бровари на 2012-2017 роки](http://docs.brovary.org/p3742/26.07.2012/681-22-06) практично не виконується. У відповіді на запит активістів Управління житлово-комунального господарства повідомило, що на сьогодні земельну ділянку під притулок не виділено, проектно-кошторисну документацію не розроблено, систему опікунів бездоглядних тварин не створено, облік та ідентифікація тварин не проводиться. По суті, єдине, що робить влада - це стерилізація й вакцинація чотирилапих безхатченків, та й то витрачається на це з бюджету по 1600 грн за 1 тварину. Відтак небайдужі броварчани вирішили долучитись до вирішення питання безпритульних собак та котів у нашому місті й запрошують однодумців у цей вівторок, 12 серпня, о 20:00 на робочу зустріч з цього питання. Місце зустрічі: вул. Гагаріна, 16, офісний центр "Ліза", каб. 39.**

Кількість вуличних собак та котів у Броварах останнім часом помітно помітно збільшується. Зграї бездоглядних тварин заполонили не лише житлові масиви, а й центральну площу міста, яку кілька десятків бродячих собак вважають своїм домом: вдень вони дрімають тут у затінку, а ввечері активно "спілкуються" з мешканцями , серед яких уже мають і справжніх "двоногих друзів". Схоже, стерилізація **320** особин безпритульних тварин, яку завдяки волонтерами з фонду "Чотири лапи" вдалось провести у нашому місту 2013 році, не змінила кардинально ситуації, хоча, звісно, запобігла ще більшій кількості "безхатченків". На щастя, ці заходи обійшлись міському бюджету безкоштовно. При цьому, згідно з відповіддю УЖКГ на запит активістів, у 2012 та 2013 роках за кошт територіальної громади Броварів було стерилізовано та вациновано 30 тварин, на що було витрачено **32 тис. грн** у 2012 році й **16 тис. грн** у 2013 році. Такі розцінки на послуги має столичне комунальне підприємство "Притулок для тварин", з яким броварська влада уклала договір.

[![Тварини відповідь на запит](https://mpz.brovary.org/wp-content/uploads/2014/08/Tvarini-vidpovid-na-zapit.jpg)](https://mpz.brovary.org/wp-content/uploads/2014/08/Tvarini-vidpovid-na-zapit.jpg)[![Тварини Меморандум](https://mpz.brovary.org/wp-content/uploads/2014/08/Tvarini-Memorandum.jpg)](https://mpz.brovary.org/wp-content/uploads/2014/08/Tvarini-Memorandum.jpg)

Ці 48 тис. грн - єдині витрати, які були здійснені на виконання [**Міської програми регулювання чисельності безпритульних тварин у 2012-2017 роках**](http://docs.brovary.org/f?u=%2Fsites%2Fdefault%2Ffiles%2Fdoc%2F2012%2Fs-22%2F681-22-06_0.doc), хоча сама програма передбачає значно ширше коло заходів:

\[spoiler title="**Завдання програми:**" open="0" style="2"\]

\- проведення моніторингу діяльності, пов’язаної із безпритульними тваринами (збирання, аналіз та обробка даних про кількість, склад, ареал перебування тощо); - створення більш комфортних умов для життя людей та гуманного середовища для існування тварин через значне зменшення чисельності безпритульних тварин; - створення притулків та міні-притулків для безпритульних тварин; - проведення наукових досліджень стосовно визначення об’єктів та категорій ризику, пов’язаних із безпритульними тваринами, з метою підготовки заходів щодо запобігання зооантропонозним захворюванням; - створення Єдиного реєстру опікунів безпритульних тварин у м.Бровари; - розробка і впровадження системи обліку та ідентифікації безпритульних тварин; - розробка і впровадження системи масової стерилізації, щеплення, профілактичних обробок безпритульних тварин; - розробка і впровадження заходів щодо підтримки супроводу безпритульних тварин протягом життя; - розробка і впровадження системи інформаційно-просвітницьких заходів з населенням стосовно гуманного поводження з безпритульними тваринами, влаштування безпритульних тварин, пропагування стерилізації домашніх тварин тощо.\[/spoiler\]

Як сказано у відповіді на запит, на сьогодні земельну ділянку під будівництво притулку для бездоглядних тварин не виділено, однак влада обіцяє це зробити після інвентаризації земель міста Бровари. Не розроблено й проектно-кошторисну документацію для цього будівництва. Система обліку опікунів безпритульних тварин в місті не ведеться у зв'язку з відсутінстю спеціалізованого підприємства з ідентифікації тварин. Облік та ідентифікація бездоглядних особин також не проводиться.

[![Тваринки 1](https://mpz.brovary.org/wp-content/uploads/2014/08/Tvarinki-1.jpg)](https://mpz.brovary.org/wp-content/uploads/2014/08/Tvarinki-1.jpg)[![Тваринки 2](https://mpz.brovary.org/wp-content/uploads/2014/08/Tvarinki-2.jpg)](https://mpz.brovary.org/wp-content/uploads/2014/08/Tvarinki-2.jpg)

Натомість міські чиновники розробили й подали на розгляд сесії проект [**Правил утримання тварин в м. Бровари**](https://onedrive.live.com/redir?resid=72571393D4771099!1916&authkey=!AG5qZFlV12PnDV8&ithint=file%2c.doc) - "з метою забезпечення гуманного ставлення до тварин та враховуючи вимоги закону "Про захист тварин від жорстокого поводження". Ці правила визначають загальні вимоги до утримання тварин, вимоги до їх вигулу, порядок реєстрації тварин тощо.

Ситуація з кількістю звернень громадян щодо безпритульних тварин теж невтішна. У 2012 році до виконкому надійшло 30 скарг з цього питання, у 2013 році - 59. Переважна більшість з них містили прохання провести відлов бездомних собак і лише 5 звернень були на захист тварин й проти відлову. Найбільше скарг було від мешканців вул. Постишева, бульв. Незалежності, вул. Короленка, Гагаріна, Черняховського, Олімпійська, Марії Лагунової.

**Громадські активісти, які з'ясували всю цю інформацію, переконані, що ситуацію не можна залишати напризволяще. Вони пропонують усім небайдужим броварчанам, яких теж хвилює це питання, об'єднати зусилля й разом шукати вирішення проблеми. Для цього усіх бажаючих долучитись запрошують завтра, 12 серпня, о 20:00 на робочу зустріч за адресою: вул. Гагаріна, 16, офісний центр "Ліза", каб. 39.**
