---
title: "На 86 «лежачих поліцейських» у Броварах витрачено майже 830 тис. грн"
date: 2012-08-06
categories: 
  - "rozsliduvannya"
tags: 
  - "brovary"
  - "brovaryi"
  - "byudzhet"
  - "vibir-redaktsiyi"
  - "zapit"
  - "lezhachi-politseski"
  - "novini"
  - "primusove-galmuvannya"
---

[![](https://mpz.brovary.org/wp-content/uploads/2012/08/Lezhachi-politseyski.jpg "Лежачі поліцейські")](https://mpz.brovary.org/wp-content/uploads/2012/08/Lezhachi-politseyski.jpg)У Європі їх називають «сплячими поліціянами», у нас вони більш відомі як «лежачі поліцейські». Це не ліниві працівники правоохоронних органів, а штучні перешкоди на дорозі, призначення яких – змусити водія пригальмувати та пропустити пішохода на переході. І таких перешкод у Броварах стає з року в рік все більше і більше, поступово перетворюючи наше місто у «місто примусового гальмування». «Маєш право знати» вирішило з’ясувати, у скільки обійшлось броварчанам встановлення такої кількості «поліцаїв» та скільки коштів з міського бюджету йде на їх щорічне обслуговування.

**Місця роботи «поліцейських»**

П’ятий рік поспіль броварські очільники практикують встановлення в місті пристроїв примусового обмеження швидкості. Ми направили запит до міської ради, у якому запитали кількість та перелік місць встановлення «лежачих поліцейських», та з’ясували, що станом на 1 липня 2012 року в Броварах встановлено **86** «лежачих поліцейських», ними обладнано **22** зони (**9** з полівінілхлориду та **13** асфальтобетонних): \[table style="1"\]

|   МІСЦЯ ВСТАНОВЛЕННЯ пристроїв примусового зниження швидкості в м.Бровари станом на 01.07.2012   |  |  |  |
| --- | --- | --- | --- |
|   № п/п   |   Місце встановлення   |   Матеріал   |   Кількість смуг   |
|   1   |   Гагаріна, ЗОШ № 7   |   ПВХ   |   4   |
|   2   |   Гагаріна,  маг. "Калина"   |   ПВХ   |   4   |
|   3   |   Гагаріна,"Порошинка"   |   ПВХ   |   4   |
|   4   | Грушевського,   7 |   ПВХ   |   4   |
|   5   | Димитрова   - Короленка |   а/б   |   4   |
|   6   | Енгельса |   а/б   |   4   |
|   7   | Кирпоноса,   38-40 |   а/б   |   4   |
|   8   | Кірова,   47 (дитяча лікарня) |   а/б   |   4   |
|   9   | Короленка,   бювет |   а/б   |   3   |
|   10   | Короленка,   ринок |   а/б   |   4   |
|   11   | Красовського,   гімназія |   а/б   |   4   |
|   12   | Кутузова,   між шляхопроводами |   а/б   |   4   |
|   13   | Лагунової,11-13а |   а/б   |   4   |
|   14   | Леніна,   ЗОШ № 3 |   ПВХ   |   4   |
|   15   | Незалежності,   БПЖБ |   ПВХ   |   4   |
|   16   | Незалежності,   бювет |   ПВХ   |   4   |
|   17   | Незалежності,   маг. "Калина" |   ПВХ   |   4   |
|   18   | Незалежності,   МКЦ "Прометей" |   ПВХ   |   4   |
|   19   | Пушкіна,   25 |   а/б   |   3   |
|   20   | Черняховського,   11-г |   а/б   |   4   |
|   21   | Черняховського,   15 |   а/б   |   4   |
|   22   | Черняховського,   21 |   а/б   |   4   |
|  |  |  |  |
|  |   Умовні позначення:   ПВХ - полівінілхлорид, а/б -   асфальтобетон   |  |  |

\[/table\]

[![](https://mpz.brovary.org/wp-content/uploads/2012/08/Lezhachi-politseyski_4.jpg "Лежачі поліцейські_4")](https://mpz.brovary.org/wp-content/uploads/2012/08/Lezhachi-politseyski_4.jpg)

[![](https://mpz.brovary.org/wp-content/uploads/2012/08/Lezhachi-politseyski_3.jpg "Лежачі поліцейські_3")](https://mpz.brovary.org/wp-content/uploads/2012/08/Lezhachi-politseyski_3.jpg)

[![](https://mpz.brovary.org/wp-content/uploads/2012/08/Lezhachi-politseyski_2.jpg "Лежачі поліцейські_2")](https://mpz.brovary.org/wp-content/uploads/2012/08/Lezhachi-politseyski_2.jpg)

**Ціна примусового гальмування**

Не секрет, що встановлення пристроїв примусового гальмування – задоволення не з дешевих: наприклад, одна смуга з полівінілхлориду коштує близько 5 тисяч гривень. А для нормального виконання обов’язків «лежачого поліцейського» потрібно хоча б по дві смуги з кожного напрямку.

На наш другий запит до броварської міської ради стосовно вартості монтажу та утримання інснуючих засобів примусового зменшення швидкості ми отримали відповідь, що станом на 1 липня 2012 року на встановлення «лежачих поліцейських» в Броварах витрачено **793,3** тис. грн.

[![](https://mpz.brovary.org/wp-content/uploads/2012/08/Vidpovid-na-zapit-po-lezhachih-politseyskih_2.jpg "Відповідь на запит по лежачих поліцейських_2")](https://mpz.brovary.org/wp-content/uploads/2012/08/Vidpovid-na-zapit-po-lezhachih-politseyskih_2.jpg)

Відповідно в середньому матеріали та монтаж одного пристрою примусового зниження швидкості з _полівінілхлориду_ коштує близько **17,8** тис. грн, а повне обладнання зони –**71,2**  тис. грн. _Асфальтобетонні_ «поліцейські» коштують значно дешевше – **2,9** тис. грн одна смуга, відповідно вся зона – **11,7** тис. грн (в середньому).

**Вартість обслуговування**

Обслуговування «лежачих поліцейських» також потребує чималих коштів. Так, за інформацією КП «Служба замовника», за перше півріччя 2012 року на утримання засобів примусового обмеження швидкості по центральних вулицях міста було використано матеріалів на суму 36,6 тис. грн, зокрема на такі матеріали: на елементи примусового обмеження швидкості – 47 шт., анкер однораспорний – 220 шт., скло рідке – 1,4 кг.; цемент – 25 кг; шайба плоска – 280 шт; фарба жовта – 200 кг.

> Відтак загалом на встановлення та обслуговування засобів примусового обмеження швидкості у Броварах витрачено майже **830 тис. грн**. Такою є ціна безпеки пішоходів на дорогах водіїв, яких, на жаль, дотримуватись правил дорожнього руху та їзди на безпечній швидкості можуть змусити лише фізичні перешкоди. При кращій культурі водіння, звісно, можна було б обмежитись лише попереджувальними знаками та розміткою, що було б набагато дешевше, а ці кошти можна було б витратити на більш суспільно корисні справи.

_**Сергій Севрук, Аліна Дяченко**_
