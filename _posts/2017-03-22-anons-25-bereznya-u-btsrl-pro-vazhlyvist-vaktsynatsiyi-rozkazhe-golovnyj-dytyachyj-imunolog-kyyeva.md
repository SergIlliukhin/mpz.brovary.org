---
title: "АНОНС: 25 березня у БЦРЛ про важливість вакцинації розкаже головний дитячий імунолог Києва"
date: 2017-03-22
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "batky-za-vaktsynatsiyu"
  - "brovary"
  - "btsrl"
  - "vaktsinatsiya"
  - "go"
  - "zustrich"
  - "lapij"
  - "lektsiya"
  - "novini"
coverImage: "wp-content/uploads/2017/03/lapij-vaktsynatsiya-zustrich-liktsiya-kyyiv.png"
---

**Цієї суботи у Броварській центральній районній лікарні відбудеться зустріч із кандидатом медичних наук Федором Лапієм. Фахівець приїде до Броварів, щоби розповісти всім охочим, як формується імунітет дитини та яке значення має вакцинація. Про це йдеться на [фейсбук-зустрічі](https://www.facebook.com/events/220291278444924/), створеній організацією «Батьки за вакцинацію».**

Як зазначено в повідомленні, зустріч відбудеться **25 березня о 10:00** в актовій залі, що на 4-му поверсі дорослої поліклініки по **вул. Шевченка, 14**. Вхід вільний, однак необхідно попередньо зареєструватися через [ґуґл-форму](https://docs.google.com/forms/d/e/1FAIpQLSf9wfSiZ73O93ZX4bTSFgVPOjRFd1-ElV_YwhOIJmuzvy87fA/viewform).  Тема зустрічі - «Український тиждень імунізації. Вакцинація у питаннях та відповідях».

[![](https://mpz.brovary.org/wp-content/uploads/2017/03/batky-za-vaktsynatsiyu-afisha.jpg)](https://mpz.brovary.org/wp-content/uploads/2017/03/batky-za-vaktsynatsiyu-afisha.jpg)

Організатори вказують, що захід влаштовують у рамках підготування до українського тижня імунізації, який цього року припадає на 24-30 березня. Його головна мета - «_інформувати населення про вакцинацію як найбільш ефективний інструмент захисту від інфекційних хвороб та важливу умову збереження національної безпеки країни_».

> **Федір Лапій** – кандидат медичних наук, головний дитячий імунолог міста Києва, доцент кафедри дитячих інфекційних хвороб та дитячої імунології Національної медичної академії післядипломної освіти імені П. Л. Шупика.
> 
> Організатором зустрічі виступає ГО «Батьки за вакцинацію». Як зазначено на [сайті](http://www.bzv.org.ua/) організації, спільноту створили батьки, які хочуть отримувати оперативну та достовірну інформацію щодо наявності та якості вакцин в України.

**Фото - bzv.org.ua**
