---
title: "“Маєш право знати” здійснить пряму онлайн-трансляцію приїзду Кличка до Броварів"
date: 2013-10-23
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "vitaliy-klichko"
  - "klichko"
  - "mayesh-pravo-znati"
  - "narodniy-deputat"
  - "novini"
  - "onlayn-translyatsiya"
coverImage: "wp-content/uploads/2013/09/Onlayn.jpg"
---

**[![Онлайн](https://mpz.brovary.org/wp-content/uploads/2013/09/Onlayn.jpg)](https://mpz.brovary.org/wp-content/uploads/2013/09/Onlayn.jpg)Команда “Маєш право знати” проведе пряму онлайн-трансляцію [візиту народного депутата України Віталія Кличка до Броварів](https://mpz.brovary.org/23-zhovtnya-vitaliy-klichko-v-prometeyi-video/). Зустріч лідера партії «УДАР»з мешканцями нашого міста відбудеться сьогодні, 23 жовтня о 18:30 у приміщенні МКЦ "Прометей". У режимі реального часу за подією можна буде спостерігати на нашому [ustream-каналі](https://www.ustream.tv/channel/pravoznaty) або у [розділі “Онлайн-трансляції”](https://mpz.brovary.org/online) на сайті.**

Як [повідомляли](https://mpz.brovary.org/stop-represiyi-do-brovariv-priyide-vitaliyi-klichko/) організатори заходу, глава опозиційної парламентської фракції та непереможний чемпіон завітає в наше місто, аби підтримати громадських активістів, що зазнали переслідувань з боку броварської міської влади, міліції та несправедливих суддів. Кличко зверне увагу на безпрецедентний репресивний «маховик», який розкрутився в Броварах після перемоги мешканців над «масажистом Азарова». Адже саме після [громадянського суботника](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), коли люди вийшли на захист парку «Перемога» проти незаконної забудови, місцева влада почала [фабрикувати кримінальні справи](https://mpz.brovary.org/brovarskim-aktivistam-zagrozhuye-4-roki-za-patriotichni-pisni-ta-zakliki-borotisya-z-koruptsiyeyu/) та фізично тиснути на найбільш активних та сміливих броварчан, які не побоялись вийти на захист власного міста.

Разом з головою партії «УДАР» до нашого міста завітає група народних депутатів, які мають намір обговорити проблеми ЖКГ, зниження рівня добробуту та зростання соціальної напруги в Україні, а також поспілкуватися про гострі проблеми Броварів.

Початок онлайн-відеотрансляції - о **18:30**.
