---
title: "Бій з МАФами на Грушевського або історія про «доброго мера»"
date: 2015-09-09
author: 
  username: "komarovskyj"
  display_name: "Комаровський Олексій"
categories: 
  - "hromada"
  - "brovary"
  - "aktsiyi-zahodi"
tags: 
  - "brovary"
  - "mafi"
  - "simutin-narodnyj-kontrol"
coverImage: "wp-content/uploads/2015/09/maf-na-grushevskogo-94.jpg"
---

**Міська влада знову пробує ошукати свою громаду. У час, коли у місті гостро стоїть проблема з МАФами — стоять де заманеться, без дотримання всіляких регламентних норм, зокрема, санітарії, правил встановлення і т. п., коли діє у місті мораторій на встановлення нових МАФів з 2013 року, міська влада вдається до нових способів поживитися на цьому бізнесі. Беручи до уваги те, що вже через місяць будуть місцеві вибори, і не зрозуміло, хто прийде до влади, нинішні чиновники спробували винести на останню 58-у сесію міськради нинішньої каденції проект рішення продовжити термін оренди тим підприємцям, з якими уклали угоди ще до мораторію. Навіть, попри те, що деякі орендарі за кілька років не побудували свої МАФи. Неприємна ситуація вилилася у конкретний випадок на вулиці Грушевського біля будинків №7 та №9.**

У неділю, 6 вересня, жителі будинків та небайдужі активісти зібралися на імпровізовану нараду поблизу Грушевського, 7, щоб не допустити появу нових «витворів гендлярського мистецтва».

[![маф на грушевського (1)](https://mpz.brovary.org/wp-content/uploads/2015/09/maf-na-grushevskogo-1.jpg)](https://mpz.brovary.org/wp-content/uploads/2015/09/maf-na-grushevskogo-1.jpg)

[![маф на грушевського (94)](https://mpz.brovary.org/wp-content/uploads/2015/09/maf-na-grushevskogo-94.jpg)](https://mpz.brovary.org/wp-content/uploads/2015/09/maf-na-grushevskogo-94.jpg)

[![маф на грушевського (11)](https://mpz.brovary.org/wp-content/uploads/2015/09/maf-na-grushevskogo-11.jpg)](https://mpz.brovary.org/wp-content/uploads/2015/09/maf-na-grushevskogo-11.jpg)

Були тут помітні: представники громадської організації «Народний контроль», громадських формувань з дотримання правопорядку на вулицях, активісти,один депутат міської ради, який уже зарекомендував себе таким, що відкрито йде на спілкування з громадськістю.

Людей турбувало одне: чому встановлення МАФів ніколи не узгоджують з громадою, чому не запитують її думки. Наскрізною думкою зборів було й те, що влада з часу ухвалення мораторію на будівництво нових МАФів, так досі й не розробила комплексної програми по їх встановленню та функціонуванню.

Учасники збору обурювалися: на словах міська влада нібито розроблює програму, за якою тенденція стихійних торгівельних точок повинна йти на зменшення, а на ділі — все робиться з точністю до навпаки. На сьогодні на земельній ділянці біля будинку — Грушевського, 7 — уже висипані дві кучі — пісок та щебінь — вочевидь, для того, щоб розпочати встановлення нового МАФу.

[![маф на грушевського (108)](https://mpz.brovary.org/wp-content/uploads/2015/09/maf-na-grushevskogo-108.jpg)](https://mpz.brovary.org/wp-content/uploads/2015/09/maf-na-grushevskogo-108.jpg)

[![маф на грушевського (19)](https://mpz.brovary.org/wp-content/uploads/2015/09/maf-na-grushevskogo-19.jpg)](https://mpz.brovary.org/wp-content/uploads/2015/09/maf-na-grushevskogo-19.jpg)

[![маф на грушевського (29)](https://mpz.brovary.org/wp-content/uploads/2015/09/maf-na-grushevskogo-29.jpg)](https://mpz.brovary.org/wp-content/uploads/2015/09/maf-na-grushevskogo-29.jpg)

[![маф на грушевського (52)](https://mpz.brovary.org/wp-content/uploads/2015/09/maf-na-grushevskogo-52.jpg)](https://mpz.brovary.org/wp-content/uploads/2015/09/maf-na-grushevskogo-52.jpg)

[![маф на грушевського (57)](https://mpz.brovary.org/wp-content/uploads/2015/09/maf-na-grushevskogo-57.jpg)](https://mpz.brovary.org/wp-content/uploads/2015/09/maf-na-grushevskogo-57.jpg)

Присутній на зібранні депутат Броварської міської ради **Роман Сімутін** розповів, що є схеми, за якими земельні ділянки оформлюють на одних людей, а інші (справжні орендарі) платять кошти за ці ділянки готівкою, оминаючи таким чином процес наповнення бюджету міста.

Разом зі ще одним активістом — юристом **Романом Загурським**, який взявся юридично вести цю справу, депутат Симутін пояснили, що свого часу ця земельна ділянка була відібрана в громади незаконно. З їхніх слів прозвучала інформація, що й договір на право користування земельною ділянкою — сервітут — укладений також незаконно.

[![маф на грушевського (70)](https://mpz.brovary.org/wp-content/uploads/2015/09/maf-na-grushevskogo-70.jpg)](https://mpz.brovary.org/wp-content/uploads/2015/09/maf-na-grushevskogo-70.jpg)

[![маф на грушевського (83)](https://mpz.brovary.org/wp-content/uploads/2015/09/maf-na-grushevskogo-83.jpg)](https://mpz.brovary.org/wp-content/uploads/2015/09/maf-na-grushevskogo-83.jpg)

[![маф на грушевського (87)](https://mpz.brovary.org/wp-content/uploads/2015/09/maf-na-grushevskogo-87.jpg)](https://mpz.brovary.org/wp-content/uploads/2015/09/maf-na-grushevskogo-87.jpg)

[![маф на грушевського (100)](https://mpz.brovary.org/wp-content/uploads/2015/09/maf-na-grushevskogo-100.jpg)](https://mpz.brovary.org/wp-content/uploads/2015/09/maf-na-grushevskogo-100.jpg)

Учасники зібрання, яких прийшло більше трьох десятків, зібрали підписи мешканців будинків, що знаходяться поруч, і хотіли передати їх депутатам на найближчій сесії. Та, порадившись, вирішили: наступного дня йти просто до голови Броварської ради Ігоря Сапожка на прийом.

[![маф на грушевського (44)](https://mpz.brovary.org/wp-content/uploads/2015/09/maf-na-grushevskogo-44.jpg)](https://mpz.brovary.org/wp-content/uploads/2015/09/maf-na-grushevskogo-44.jpg)

[![маф на грушевського (43)](https://mpz.brovary.org/wp-content/uploads/2015/09/maf-na-grushevskogo-43.jpg)](https://mpz.brovary.org/wp-content/uploads/2015/09/maf-na-grushevskogo-43.jpg)

[![маф на грушевського (50)](https://mpz.brovary.org/wp-content/uploads/2015/09/maf-na-grushevskogo-50.jpg)](https://mpz.brovary.org/wp-content/uploads/2015/09/maf-na-grushevskogo-50.jpg)

[![маф на грушевського (80)](https://mpz.brovary.org/wp-content/uploads/2015/09/maf-na-grushevskogo-80.jpg)](https://mpz.brovary.org/wp-content/uploads/2015/09/maf-na-grushevskogo-80.jpg)

Наступного дня активістів та небайдужих мешканців будинків визвався прийняти не мер Броварів, а його заступник **Василь Андрєєв.** Покивав головою та запропонував подати запит. Під час дискусії, що виникла між посадовцем та активістами, Василь Олександрович навіть сказав: «не захочуть жителі купувати продукцію МАФу — не будуть», чим викликав хвилю емоцій, бо на тлі події така фраза звучала просто як знущання. Завершився «похід» «пропозицією»: написати запит на Броварську міську раду.

[![мафи на грушевського 2 (78)](https://mpz.brovary.org/wp-content/uploads/2015/09/mafy-na-grushevskogo-2-78.jpg)](https://mpz.brovary.org/wp-content/uploads/2015/09/mafy-na-grushevskogo-2-78.jpg)

[![мафи на грушевського 2 (150)](https://mpz.brovary.org/wp-content/uploads/2015/09/mafy-na-grushevskogo-2-150.jpg)](https://mpz.brovary.org/wp-content/uploads/2015/09/mafy-na-grushevskogo-2-150.jpg)

[![мафи на грушевського 2 (162)](https://mpz.brovary.org/wp-content/uploads/2015/09/mafy-na-grushevskogo-2-162.jpg)](https://mpz.brovary.org/wp-content/uploads/2015/09/mafy-na-grushevskogo-2-162.jpg)

Йдучи від заступника міського голови, активісти зустріли мера Броварів **Ігоря Сапожка** у коридорі. Ігор Васильович, на диво, швидко погодився на прийом.

Мер послухав «прохачів», взяв оригінал підписів (усього підписалося понад 120 осіб) і пообіцяв розібратися у ситуації.

[![мафи на грушевського 2 (24)](https://mpz.brovary.org/wp-content/uploads/2015/09/mafy-na-grushevskogo-2-24.jpg)](https://mpz.brovary.org/wp-content/uploads/2015/09/mafy-na-grushevskogo-2-24.jpg)

[![мафи на грушевського 2 (3)](https://mpz.brovary.org/wp-content/uploads/2015/09/mafy-na-grushevskogo-2-3.jpg)](https://mpz.brovary.org/wp-content/uploads/2015/09/mafy-na-grushevskogo-2-3.jpg)

[![мафи на грушевського 2 (8)](https://mpz.brovary.org/wp-content/uploads/2015/09/mafy-na-grushevskogo-2-8.jpg)](https://mpz.brovary.org/wp-content/uploads/2015/09/mafy-na-grushevskogo-2-8.jpg)

[![1](https://mpz.brovary.org/wp-content/uploads/2015/09/14.jpg)](https://mpz.brovary.org/wp-content/uploads/2015/09/14.jpg)

[![2](https://mpz.brovary.org/wp-content/uploads/2015/09/24-e1441873617488.jpg)](https://mpz.brovary.org/wp-content/uploads/2015/09/24-e1441873617488.jpg)

Під час бесіди із орендарем ділянки Іллею Завадським, броварський голова зауважив, що договір оренди, який завершується у листопаді 2015 року, може з ним бути не продовженим, мовляв, за чотири роки могли побудуватися, але цього не зробили. Орендар, у свою чергу, лише сказав: «А що мені робити, якщо всі документи на встановлення МАФу є? Вони ж, як мене запевнила міська влада — законні». До речі, як стало відомо кореспонденту "Маєш право знати" з перевірених джерел, співзасновником приватного підпримства, яке орендувало цю ділянку — ПП "Смачна країна" — є депутат Броварської міської ради від "Радикальної партії Олега Ляшка" **Вадим Андрієвський.**

[![мафи на грушевського 2 (52)](https://mpz.brovary.org/wp-content/uploads/2015/09/mafy-na-grushevskogo-2-52.jpg)](https://mpz.brovary.org/wp-content/uploads/2015/09/mafy-na-grushevskogo-2-52.jpg)

[![мафи на грушевського 2 (44)](https://mpz.brovary.org/wp-content/uploads/2015/09/mafy-na-grushevskogo-2-44.jpg)](https://mpz.brovary.org/wp-content/uploads/2015/09/mafy-na-grushevskogo-2-44.jpg)

[![мафи на грушевського 2 (98)](https://mpz.brovary.org/wp-content/uploads/2015/09/mafy-na-grushevskogo-2-98.jpg)](https://mpz.brovary.org/wp-content/uploads/2015/09/mafy-na-grushevskogo-2-98.jpg)

Після засідання в кулуарах міськради звучала думка: мер — добрий на період виборів.

Залишається дочекатися до 24 вересня, коли буде 58-а сесія міської ради. До зборів та до «походу» в мерію, кажуть, готувався проект рішення продовжити оренду підприємцям, чий бізнес зав'язаний на МАФах. Як буде на ділі?

[![мафи на грушевського 2 (136)](https://mpz.brovary.org/wp-content/uploads/2015/09/mafy-na-grushevskogo-2-136.jpg)](https://mpz.brovary.org/wp-content/uploads/2015/09/mafy-na-grushevskogo-2-136.jpg)
