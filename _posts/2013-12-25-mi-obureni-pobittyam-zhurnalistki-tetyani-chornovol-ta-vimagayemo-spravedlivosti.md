---
title: "Ми обурені жорстоким побиттям журналістки Тетяни Чорновол та вимагаємо справедливості!"
date: 2013-12-25
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "zhurnalist"
  - "napad"
  - "novini"
  - "pravoohorontsi"
  - "chornovol"
coverImage: "wp-content/uploads/2013/12/19a27ec-tanechka-derzhis-.jpg"
---

**[![19a27ec-tanechka-derzhis-](https://mpz.brovary.org/wp-content/uploads/2013/12/19a27ec-tanechka-derzhis-.jpg)](https://mpz.brovary.org/wp-content/uploads/2013/12/19a27ec-tanechka-derzhis-.jpg)Ми, команда Інтернет-видання "Маєш право знати", висловлюємо своє обурення з приводу того, що сталось сьогодні вночі поблизу Борисполя. На відому українську журналістку та активістку Євромайдану Тетяну Чорновол [було скоєно звірячий напад](https://www.pravda.com.ua/news/2013/12/25/7008295/). Це відбулось через кілька годин після публікації її [статті про маєток міністра МВС Захарченка](https://blogs.pravda.com.ua/authors/chornovol/52b9e29e4286c/) у блозі на "Українській правді". Також Тетяна написала чимало викривальних матеріалів про Медведчука, Клюєва, Азарова, Льовочкіна та сім'ю Януковичей, а під час Євромайдану неодноразово ходила з пікетами на [Межигір'я](https://blogs.pravda.com.ua/authors/chornovol/52a19ae496aef/) та до будинків [Клюєва](https://blogs.pravda.com.ua/authors/chornovol/52aee9ed2fba4/) й [Медведчука](https://blogs.pravda.com.ua/authors/chornovol/52b5fdc763bb2/).**

"_За словами Тетяни Чорновол, вона повертала до себе в село Гора, коли помітила за собою стеження. Вона різко повернула назад до Борисполя. Але машина почала її притискати. Після чого її машину кілька разів ударили кузовом. Вона зупинилася. З машини вибігли двоє, розбили скло. Вона вискочила з машини і спробувала втекти. Її наздогнали і били. Били двоє чоловіків_", - написав журналіст **Мустафа Найєм**.

Побиту дівчину було доставлено у травмпункт Бориспільської райлікарні, де медики діагностували струс мозку, перелом носа та численні гематоми. Дівчина не може пересуватись. О 4-й годині ранку Тетяну перевезли до лікарні в Києві. Нині, за повідомленнями народних депутатів, вона перебуває у відділенні реанімації.

[![Чорновол](https://mpz.brovary.org/wp-content/uploads/2013/12/CHornovol.jpg)](https://mpz.brovary.org/wp-content/uploads/2013/12/CHornovol.jpg)

[![чорновол 3](https://mpz.brovary.org/wp-content/uploads/2013/12/chornovol-3.jpg)](https://mpz.brovary.org/wp-content/uploads/2013/12/chornovol-3.jpg) [![Чорновол 2](https://mpz.brovary.org/wp-content/uploads/2013/12/CHornovol-2.jpg)](https://mpz.brovary.org/wp-content/uploads/2013/12/CHornovol-2.jpg) В автомобілі Тетяни був знайдений відеореєстратор. Його забрали активісти для того, щоб вивчити інформацію, що там збережена. Пізніше стало відомо, що запис відеореєстратора з машини журналістки зберігся. Про це повідомив у своєму фейсбуку опозиціонер [Анатолій Гриценко](https://www.facebook.com/profile.php?id=100003313481489): "_Зберігся запис відеореєстратора з машини Тетяни Чорновіл. Зараз вивчається у штабі Майдану. Попередньо: нападників було троє, марка і номер машини зафіксовані, номер такий у базі даних є... Думаю, генерал Віталій Ярема як професіонал карного розшуку розбереться швидко, принаймні швидше міліції_".

[![Авто Чорновол](https://mpz.brovary.org/wp-content/uploads/2013/12/Avto-CHornovol.jpg)](https://mpz.brovary.org/wp-content/uploads/2013/12/Avto-CHornovol.jpg)

<iframe src="//www.youtube.com/embed/p1R_V8uPL6U" height="360" width="480" allowfullscreen frameborder="0"></iframe>

**Ми, броварські журналісти та громадські активісти, вважаємо неприпустимою фізичну розправу над нашими колегами за їх професійну діяльність та висловлення громадянської позиції. Захист та безпека працівників ЗМІ - одна з найважливіших гарантій справді демократичної та правової держави. Ми вимагаємо від правоохоронців Київської області ретельно й оперативно  розслідувати справу побиття Тетяни Чорновол, встановити та розшукати винних осіб, при чому не лише виконавців, але й замовників цього звірства, після чого притягти їх усіх до відповідальності. Лише в такий спосіб працівники міліції, прокуратури та судів зможуть довести, що стоять на боці народу у цей визначальний момент в історії нашої держави, а не на боці режиму, який вдається до жорстоких нападів на жінок-журналістів. В іншому випадку журналісти та активісти будуть змушені вдатись до заходів громадського тиску задля відновлення справедливості, а також докладуть усіх зусиль до того, щоб самі правоохоронці були притягнуті до відповідальності за неналежне виконання своїх суспільних обов'язків.**
