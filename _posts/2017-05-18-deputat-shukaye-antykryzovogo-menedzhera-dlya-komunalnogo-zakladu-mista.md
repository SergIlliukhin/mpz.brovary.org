---
title: "Депутат шукає антикризового менеджера для комунального закладу міста"
date: 2017-05-18
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "antykryzovyj-menedzher"
  - "brovary"
  - "komunalne-pidpriyemstvo"
  - "kp-orts"
  - "leonid-cherepejnik"
  - "novini"
  - "programa-rozvytku"
coverImage: "wp-content/uploads/2013/05/Baseyn-KP-ORTS-1.jpg"
---

**Депутат Броварської міської ради з фракції БПП Леонід Черепейнік [оголосив](https://www.facebook.com/cherepeynik.ua/videos/1834223663509701/) про пошук антикризового менеджера для КП "ОРЦ". Також заявив, посилаючись на протокольне доручення від міського голови, що обіцяний фінансовий аудит підприємства проводити не збираються.**

З пропозицією знайти спеціаліста, який допоможе комунальному підприємству розробити ефективну стратегію роботи та розвитку, [депутат виступив](https://mpz.brovary.org/kp-orts-taky-otrymaye-groshi/) на останній 28-й сесії БМР. На засіданні обговорювали питання фінансування КП "ОРЦ", зокрема хронічні заборгованості й збитковість підприємства, та зрештою виділили на це **780 тис грн**.

_"Починаючи з 2012 року «Оздоровчо-реабілітаційний центр» почав просити з кожним разом більшу кількість грошей з міського бюджету,_ - пише депутат. - _І я розумію, що великі витрати та мільйонні запити з боку КП, можна виправдати підвищенням цін на необхідне обладнання для функціонування басейну та розміру мінімальної заробітної плати, але офіційного документального підтвердження щодо всіх цих витрат досі ніхто з депутатів не бачив"._

\[caption id="attachment\_50445" align="aligncenter" width="600"\][![](https://mpz.brovary.org/wp-content/uploads/2016/01/CHerepejnyk.jpg)](https://mpz.brovary.org/wp-content/uploads/2016/01/CHerepejnyk.jpg) Леонід Черепейнік\[/caption\]

_"Я, як засновник та директор власного підприємства розумію, що керівник даного закладу не справляється з поставленими перед ним завданнями,_ \- продовжує пан Черепейнік. - _І, у такій ситуації, я вбачаю за краще найняти антикризового менеджера, (так сказати «купити чужі мізки») який розробить та впровадить стратегію виведення підприємства зі збиткового рівня хоча би в нуль, ніж багатомільйонні щорічні вливання з міського бюджету"._

\[caption id="attachment\_69029" align="aligncenter" width="600"\][![](https://mpz.brovary.org/wp-content/uploads/2017/04/4361.jpg)](https://mpz.brovary.org/wp-content/uploads/2017/04/4361-1024x676.jpg) Олена Семенюк, директорка КП "ОРЦ"\[/caption\]

Відправляти свої резюме депутат просить на електронну адресу: **leonid@cherepeynik.org.ua.**

Нагадаємо, на останню сесію міськради виносили проект рішення щодо фінансової підтримки КП "ОРЦ" у сумі 3,2 млн грн, після двох засідань бюджетної комісії та зустрічі робочої групи, депутати ухвалили рішення лише на 780 тис грн. До наступної сесії 22 червня від очільниці підприємства чекають програму розвитку комунального закладу.
