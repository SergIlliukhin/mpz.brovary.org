---
title: "ЦВК скасувала реєстрацію кандидата Олега Кищука, відкликаного \"Батьківщиною\""
date: 2012-10-18
author: 
  username: "pravoznaty"
  display_name: "Маєш право знати"
tags: 
  - "batkivshhina"
  - "brovary"
  - "vibori-2012"
  - "kandidat-u-narodni-deputati"
  - "kandidati"
  - "kishhuk"
  - "novini"
  - "okrug-97"
  - "rizanenko"
  - "udar"
coverImage: "wp-content/uploads/2012/08/TSVK3.jpg"
---

[![](https://mpz.brovary.org/wp-content/uploads/2012/08/TSVK3.jpg "ЦВК3")](https://mpz.brovary.org/wp-content/uploads/2012/08/TSVK3.jpg)**Постановою [№ 1569](https://www.cvk.gov.ua/pls/acts/ShowCard?id=32704&what=0) від 16 жовтня 2012 року Центральна виборча комісія скасувала реєстрацію кандидата у народні депутати України Кищука О.Є., висунутого політичною партією Всеукраїнське об’єднання "Батьківщина", в одномандатному виборчому окрузі № 97.**

Як сказано у постанові, до Центральної виборчої комісії 15 жовтня 2012 року надійшла заява політичної партії **Всеукраїнське об’єднання**  "**Батьківщина**" разом з рішенням ХI З’їзду цієї партії від 15 жовтня 2012 року про скасування рішення щодо реєстрації кандидата у народні депутати України **Кищука Олега Євгеновича**.

На підставі звернення політичної партії з письмовою заявою про скасування рішення щодо реєстрації кандидата у народні депутати України відповідно до рішення, прийнятого у порядку, передбаченому статутом партії, Центральна виборча комісія постановила реєстрацію скасувати та внести зміни до постанови Центральної виборчої комісії від 4 вересня 2012 року № 765 "Про тексти виборчих бюлетенів з виборів народних депутатів України 28 жовтня 2012 року для голосування в одномандатних виборчих округах", виключивши із додатка 97 відомості про кандидата у народні депутати України Кищука О. Є.

Нагадаємо, Кищук Олег Євгенович був [зареєстрований кандидатом](https://mpz.brovary.org/tsvk-zareyestruvala-u-97-okruzi-kandidata-vid-ob-yednanoyi-opozitsiyi-olega-kishhuka-ta-kandidativ-vid-partiy-viche-ta-derzhava/) у народні депутати постановою Центральної виборчої комісії від 8 серпня 2012 року № 203. Рішення про відкликання свого висуванця ВО "Батьківщина" ухвалила на з'їзді партії 15 жовтня, на якому загалом було [знято 27 кандидатів-мажоритарників користь кандидатів від “**УДАРу**”](https://mpz.brovary.org/batkivshhina-znyala-kandidata-olega-kishhuka-na-korist-udarivtsya-pavla-rizanenka/). У 97 окрузі від політичної партії "УДАР Віталія Кличка" балотується **Павло Різаненко**.
