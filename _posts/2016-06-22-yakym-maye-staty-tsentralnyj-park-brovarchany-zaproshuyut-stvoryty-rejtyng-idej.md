---
title: "Яким має стати центральний парк: броварчан запрошують створити рейтинг ідей"
date: 2016-06-22
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "golosuvannya"
  - "zelena-zona"
  - "kontseptsiya"
  - "novini"
  - "obgovorennya"
  - "park"
  - "peremoga"
---

**Активісти, які зібралися в [робочій групі](https://mpz.brovary.org/pershyj-etap-u-brovarah-onovlyat-kontseptsiyu-tsentralnogo-parku-razom-z-gromadoyu/) із розроблення нової концепції центрального парку, запрошують усіх охочих на обговорення _«Що нам потрібно у парку «Перемога»._ Учасникам заходу шляхом голосування пропонуватимуть визначитись щодо доцільності встановлення чи існування тих чи інших об’єктів. Про це у Фейсбуку [повідомила](https://www.facebook.com/groups/brovary/permalink/1288947797801850/) учасниця групи депутатка Аліна Дяченко.**

Як розповідає міська обранка, зустріч відбудеться цієї суботи, **25 червня, з 12:00 до 20:00** безпосередньо в парку «Перемога».

Уздовж центральної алеї біля арки активісти планують виставити на стендах фотографії різних потенційних об'єктів, які можуть бути розміщені в центральній зеленій зоні міста. Їх [поділили на 15 категорій.](https://www.facebook.com/groups/brovarycentralpark/permalink/1746131818934276/) Відповідно, мають встановити 15 стендів – щодо кожної з категорій.

\[spoiler title="Категорії об'єктів у парку «Перемога»" open="0" style="2"\]

1\. Лавки

Що вже є? Звичайні лавки вздовж доріжок та озера Що може бути? креативні лавки; спонсорські лавки; стильні-сучасні

2\. Клумби, зелені зони

Що вже є? Клумба на центральній алеї; ще кілька по території Що може бути? Сучасні клумби; Зелений лабіринт; Екзотичні дерева; Оригінальні зелені зони

3\. Спортивні об'єкти

Що вже є? Дитячі тренажери; Баскетбольний майданчик; Міні-футбольне поле; Екстрім-майданчик; Тенісні столи Що може бути? Волейбольний майданчик; Дорослий ворк-аут; Мотузковий парк

4\. Дитячі майданчики

Що вже є? Американський майданчик; біля фонтану; біля бювета; біля тенісних столів Що може бути? Креативні дитячі зони для різних вікових груп

5\. Арт-об’єкти

Що вже є? Скульптури (динозавр; гриб та черепаха); Русалонька; Парад планет; камені Що ще може бути? Ковані фігури; Цікаві арт-об'єкти

6\. Велодоріжки

Що вже є? Відсутні Що може бути? Велодоріжка; Бігова доріжка; "Лижна" доріжка

7\. Місця для вигулу тварин

Що вже є? Необлаштована зона Що може бути? Облаштована зона зі спорудами для тренування тварин

8\. Меморіальні об'єкти

Що вже є? Літак; Коло Перемоги; Танк; БТР; Меморіал; Алея слави; єврейський цвинтар Що може бути? Меморіал загиблим в АТО; Героям Небесної сотні

9\. Водні об'єкти

Що вже є? Озеро; Набережна; Острів; Міст; Човнова станція; Фонтан Що може бути? Берегова лінія з дерева; Ще один місточок; Катамарани\\човни

10\. Розваги

Що вже є? Атракціони на вході, батути; тир Що може бути? Зона атракціонів для різних вікових груп

11\. Заклади харчування

Що вже є? Кафе "Оазис"; пересувна торгівля (соложка вата; поп-корн) Що може бути? Зона вуличної їжі; Нові стаціонарні кафе

12\. Релакс-зона

Що вже є? Відсутня Що може бути? Лежаки\\мішки\\гмаки; Зарядка для техніки; Вай-фай зона; Музика

13\. Оригінальні споруди

Що вже є? Дитяча дорога; "Шайба"; Що може бути? Ботанічний сад в "Шайбі" (є автор ідеї)

14\. Місця для масових подій

Що вже є? Літній кінотеатр "Ракушка" Що може бути? Нова сучасна сцена; Екран

15\. Пікнікова зона

Що вже є? Не облаштована зона Що може бути? Мангал-зона; Дерев'яні столики

\[/spoiler\]

Окрім того, ініціатори заходу запланували обговорити низку питань: які об’єкти в парку потребують реставрації, яких паркових принад не вистачає, які нові зони варто створити тощо. Обранка також зазначає, що під час обговорення будуть оцінювати популярність і доцільність наявних у парку об'єктів.

Аліна Дяченко зауважує: що хочуть бачити у парку мешканці міста, а що ні, визначатимуть шляхом голосування. Причому, голосувати можна вже зараз [у коментарях](https://www.facebook.com/groups/brovarycentralpark/permalink/1746131818934276/) до відповідного допису на Фейсбуку.
