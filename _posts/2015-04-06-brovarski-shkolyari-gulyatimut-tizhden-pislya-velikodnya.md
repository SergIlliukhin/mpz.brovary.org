---
title: "Броварські школярі гулятимуть тиждень після Великодня"
date: 2015-04-06
tags: 
  - "kanikuli"
  - "novini"
  - "shkolyari"
---

[![школа](https://mpz.brovary.org/wp-content/uploads/2013/02/shkola.jpg)](https://mpz.brovary.org/wp-content/uploads/2013/02/shkola.jpg)**Весняних канікул у броварських школярів не мало би бути, бо на відміну від київських "колег", у яких всі канікули (осінні, зимові, весняні) йдуть по графіку, наші діти гуляли цілий місяць взимку. Але чиновники (не в останню чергу після звернення батьків) все ж таки вирішили дати школярам перепочинок на тиждень після Великодня.**

Як зазначено у [Розпорядженні](http://www.brovary.kiev.ua/rozporyadzhennya-m%D1%96skogo-golovi-v%D1%96d-24032015-%E2%84%9641-od-pro-provedennya-kan%D1%96kul-dlya-uchn%D1%96v-1%E2%80%93-11-kh-kla) міського голови №41-ОД від 24.03.15 "Про проведення канікул для учнів 1-11-х класів комунальних загальноосвітніх навчальних закладів м. Бровари":

> На виконання статті 16 Закону України «Про загальну середню освіту», з метою створення сприятливих умов для організації навчання та відпочинку, уникнення перевантаження учнів та керуючись статтею 32 Закону України «Про місцеве самоврядування в Україні»: 1. Провести канікули для учнів 1– 11-х класів комунальних загальноосвітніх навчальних закладів м. Бровари в період **з 14.04. 2015 до 18.04. 2015**. 2. Забезпечити виконання навчальних програм за рахунок інтенсифікації навчального процесу та ущільнення навчального матеріалу. 3. Контроль за виконанням розпорядження покласти на заступника міського голови Виноградову Л.М.
> 
> Міський голова                                    І.В.Сапожко
