---
title: "Таблички зі старими назвами вулиць у Броварах демонтують вже наступного тижня"
date: 2016-04-15
categories: 
  - "brovary"
  - "novyny"
tags: 
  - "brovary"
  - "vulytsi"
  - "dekomunizatsiya"
  - "demontazh"
  - "novini"
  - "perejmenuvannya"
  - "tablychky"
---

**Управління житлово-комунального господарства Броварської міської ради видало наказ провести роботи із демонтажу вуличних покажчиків. Комунальні служби міста мають повністю прибрати таблички із назвами [70-ти перейменованих вулиць](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/) вже до 20 квітня. Про це йдеться у [відповіді](http://www.slideshare.net/DmytroKarpiy/ss-60946900) міськради на запит нашого журналіста.**

Слід зазначити, що роботи із усунення покажчиків уже почалися. Днями місцеві мешканці помітили [демонтажні роботи](https://www.facebook.com/groups/brovary/permalink/1240182126011751/) на вулиці Ярослава Мудрого. Згодом наш журналіст зафіксував [відсутність табличок](https://www.facebook.com/groups/brovary/permalink/1241089352587695/) по вулиці Героїв Небесної Сотні.

\[caption id="attachment\_54884" align="aligncenter" width="600"\][![13015226_1022436041157834_8082400314745314629_n](https://mpz.brovary.org/wp-content/uploads/2016/04/13015226_1022436041157834_8082400314745314629_n.jpg)](https://mpz.brovary.org/wp-content/uploads/2016/04/13015226_1022436041157834_8082400314745314629_n.jpg) Демонтаж табличок по вул. Ярослава Мудрого. Фото: Андрій Рижак.\[/caption\]

\[caption id="attachment\_54885" align="aligncenter" width="600"\][![12985428_991700620906028_4658128177479131756_n](https://mpz.brovary.org/wp-content/uploads/2016/04/12985428_991700620906028_4658128177479131756_n.jpg)](https://mpz.brovary.org/wp-content/uploads/2016/04/12985428_991700620906028_4658128177479131756_n.jpg) По вул. Героїв Небесної Сотні теж зняли старі таблички. Фото: Дмитро Карпій.\[/caption\]

Чиновники вказують, що наказ про демонтаж покажчиків виданий на виконання Закону України "Про декомунізацію". Роботи проводять комунальні служби міста – відповідні ЖЕКи та КП «Бровари-Благоустрій». З усіх 70-ти перейменованих вулиць таблички зі старими назвами мають зникнути вже менш як за тиждень – до 20 квітня.

<iframe src="https://www.youtube.com/embed/C-MW4dNEkRg" width="560" height="315" frameborder="0" allowfullscreen="allowfullscreen"></iframe>

Про те, коли встановлять покажчики із новими назвами, у міськраді не уточнюють. Лише зазначають, що придбання табличок відбудеться після проходження процедур через систему електронних закупівель. Із переможцем буде укладений договір на придбання покажчиків.

Чиновники зазначають, що цього року на нові таблички передбачили **199 тис. грн.** Раніше також зауважували, що гроші на цю статтю виділяють планово, а не з причини перейменування вулиць. За даними міськради, востаннє таблички оновлювали у 2012 році. Тоді на це витратили майже **50 тис. грн**.

Як раніше зазначала начальниця управління житлово-комунального господарства **Галина Плотнікова**, цьогоріч гроші на заміну табличок передбачали із розрахунком у **350 грн.** за один будинковий покажчик.
