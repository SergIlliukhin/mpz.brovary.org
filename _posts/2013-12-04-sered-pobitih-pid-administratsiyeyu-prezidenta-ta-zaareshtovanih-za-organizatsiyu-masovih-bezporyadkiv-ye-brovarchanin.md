---
title: "Серед побитих під Адміністрацією Президента та заарештованих на 60 днів є броварчанин"
date: 2013-12-04
tags: 
  - "administratsiya-prezidenta"
  - "aresht"
  - "bankova"
  - "vibir-redaktsiyi"
  - "vladislav-zagorovka"
  - "zagorovka"
  - "novini"
  - "shturm-bankovoyi"
---

\[caption id="attachment\_22638" align="alignleft" width="300"\][![Владислав Загоровка 2](https://mpz.brovary.org/wp-content/uploads/2013/12/Vladislav-Zagorovka-2.jpg)](https://mpz.brovary.org/wp-content/uploads/2013/12/Vladislav-Zagorovka-2.jpg) Владислав Загоровка\[/caption\]

**Вчора Шевченківський районний суд заарештував на 60 днів 9 підозрюваних в організації масових безпорядків у Києві 1 грудня, - [повідомляє](http://www.pravda.com.ua/news/2013/12/4/7004705/) сайт "Українська правда". Серед них - і броварчанин Владислав Загоровка, 1975 року народження, працює водієм, батько трьох дітей. Під час зачитування рішення суду дружина Владислава знепритомніла і їй була надана медична допомога.**

Суд не визнав доказом відео, на якому підозрюваний впізнав себе під час побиття співробітниками "Беркута" після затримання. Суд відмовився віддати на поруки хлопців депутатам Верховної Ради. На думку адвоката підозрюваних, суд неодноразово порушував норми цивільно-процесуального кодексу. За заявою прокуратури усі 9 затриманих діяли спільно у складі групи з 300 осіб.

Нагадаємо, 2 грудня на вулиці Банковій біля адміністрації президента відбулася [сутичка між силовиками та мітингувальниками](http://www.pravda.com.ua/news/2013/12/1/7004044/). За чисельними свідченнями очевидців, люди, які йшли на штурм АП втекли, натомість "Беркут" побив і затримав мимовільних свідків цих подій. Натомість прокуратура [стверджує](http://www.pravda.com.ua/news/2013/12/4/7004715/), що 9 арештованих за підозрою в участі у заворушеннях біля Адміністрації президента використовували гумові кийки, палиці та сльозогінний газ, провокували сутички з міліціонерами, наносили їм тілесні ушкодження, а також підбурювали інших учасників мітингу на порушення громадського порядку.

> Сьогодні о 14:00 на Михайлівській площі в Києві [відбудеться акція в підтримку невинних людей](http://maidanua.org/2013/12/aktsiya-v-pidtrymku-nevynno-postrazhdalyh-vid-sylovykiv/), які арештовані, звіряче побиті та звинувачені в організації штурму Адміністрації.  Президента. Учасники акції вирушать до СІЗО, де нині перебувають 9 чоловіків.
