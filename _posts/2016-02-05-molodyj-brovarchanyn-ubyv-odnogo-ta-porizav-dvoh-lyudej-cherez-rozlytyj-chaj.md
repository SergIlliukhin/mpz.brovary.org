---
title: "Молодий броварчанин убив одного та порізав двох людей через розлитий чай"
date: 2016-02-05
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vbivstvo"
  - "novini"
coverImage: "wp-content/uploads/2016/02/riznya.jpg"
---

**В результаті побутового конфлікту 19-річний мешканець Броварів насмерть зарізав друга та підрізав двох родичів. За словами підозрюваного, причиною стали систематичні сварки в родині. Про це йдеться в сюжеті каналу НТН "Криваве застілля в Броварах".**

Пом'янути померлого родича сіла родина та сусіди, троє чоловіків і жінка. Закінчилося все трагічно: 19-річний юнак встромив кухонного ножа сусідові в серце, а потім накинувся на свою тітку та співмешканця. Всіх потерпілих з важкими пораненнями доправили до броварської лікарні, а вже у реанімації один з чоловіків помер. За кілька годин поліцейські затримали вбивцю у лісі, там він ховався і не знав, що робити далі. Все сталося через родинні конфлікти, каже молодик: останньою краплею стало зауваження за розлитий чай. За словами правоохоронців, тепер хлопцю загрожує 15 років тюрми. Детальніше [дивіться в сюжеті:](http://ntn.ua/uk/video/news/2016/02/04/20081)
