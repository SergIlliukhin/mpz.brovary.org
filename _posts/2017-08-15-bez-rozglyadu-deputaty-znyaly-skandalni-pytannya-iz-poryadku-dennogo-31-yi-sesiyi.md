---
title: "Без розгляду: депутати зняли скандальні питання із порядку денного 31-ї сесії"
date: 2017-08-15
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "bagnyuk"
  - "brovary"
  - "btsrl"
  - "byudzhet"
  - "vibir-redaktsiyi"
  - "zhymajlov"
  - "kyyivska-333-v"
  - "myjka"
  - "munitsypalna-varta"
  - "nezakone-budivnytstvo"
  - "novini"
  - "sesiya"
  - "skotnikov"
---

**Сьогодні під час 31-ї чергової сесії Броварської міської ради депутати проголосували за зняття з порядку денного питань про реорганізацію лікарні, про створення КП "Муніципальна варта", про ділянку, на якій планувалося розміщення АЗС біля житлових будівель, та ще кілька проектів.**

**Броварську центральну районну лікарню не реорганізовуватимуть**

\[caption id="attachment\_72970" align="aligncenter" width="600"\]![](https://mpz.brovary.org/wp-content/uploads/2017/08/8753.jpg) Головний лікар БЦРЛ Валентин Багнюк\[/caption\]

Питання стосувалося реорганізації Броварської центральної районної лікарні в комунальне неприбуткове підприємство «Броварська багатопрофільна лікарня». Нагадаємо, [проект рішення](http://brovary-rada.gov.ua/documents/27519.html) зняли з розгляду всі комісії, що її розглядали: [гуманітарна](https://mpz.brovary.org/sadochok-trembita-stane-perlynkoyu-a-btsrl-brovarskoyu-bagatoprofilnoyu-likarneyu/), [комунальна](https://mpz.brovary.org/skandal-u-brovarskomu-morzi-deputat-porushuye-monopoliyu-pohovalnoyi-firmy-petro-velykyj/) та [бюджетна](https://mpz.brovary.org/byudzhetna-komisiya-ne-pidtrymuye-reorganizatsiyu-btsrl-ta-vydilennya-koshtiv-go/). Депутат **Юрій Скотніков** назвав процес реорганізації, що пропонується, _“повзучою приватизацією”_. Дискусії викликав і пункт Статуту _(див. нижче)_, що закріплював укладання бестрокового договору з очільником БЦРЛ. А під час засідання бюджетної комісії депутати звернули увагу на те, що Бровари ризикують наробити помилок, адже дуже мало подібних проектів було втілено в життя, та краще зачекати ухвалення МОЗ типових проектів реорганізації.

**Статут комунального некомерційного підприємства «Броварська багатопрофільна лікарня» Броварської районної ради та Броварської міської ради**

\[slideshare id=78346223&doc=2-170728144328&type=d\]

**Влада без охоронців: КП "Муніципальна варта" поки не створюватимуть**

\[caption id="attachment\_72975" align="aligncenter" width="640"\]![](https://mpz.brovary.org/wp-content/uploads/2017/08/sesiya-7.jpg) Депутат БМР Юрій Скотніков\[/caption\]

На самому початку засідання 31-ї чергової сесії ініціатор проекту створення "Муніципальної варти" **Юрій Скотніков** звернувся до присутніх із проханням зняти питання з розгляду. Депутат пояснив це неготовністю Статуту підприємства. Нагадаємо, іще під час розгляду проекту рішення [регламентною комісією](https://mpz.brovary.org/ozbroyeni-ohorontsi-u-brovarah-hochut-stvoryty-komunalne-pidpryyemstvo-munitsypalna-varta/) помічниця депутата **Олена Слободяник** звернула увагу на юридичні помилки в [Статуті](https://www.slideshare.net/tatum_p/ss-78313847?ref=https://mpz.brovary.org/ozbroyeni-ohorontsi-u-brovarah-hochut-stvoryty-komunalne-pidpryyemstvo-munitsypalna-varta/)**.** І хоча на саму сесію було підготовлено його виправлену версію _(див. нижче)_, на думку автора проекту, він і досі потребує доопрацювання.

**ВИПРАВЛЕНИЙ СТАТУТ КП "МУНІЦИПАЛЬНА ВАРТА"**

\[slideshare id=78838403&doc=random-170814211551&type=d\]

**Громадській організації ветеранів-будівельників коштів не дали, але дали** 

![](https://mpz.brovary.org/wp-content/uploads/2017/08/DSC_7200.jpg)

У рамках 31-ї сесії депутати мали розглядали [питання](http://brovary-rada.gov.ua/documents/27528.html) про виділення **37 тисяч гривень** на допомогу ветеранам-будівельникам. Однак обранці вирішили зняти його з порядку денного. Нагадаємо, раніше питання розглядалося [гуманітарною](https://mpz.brovary.org/sadochok-trembita-stane-perlynkoyu-a-btsrl-brovarskoyu-bagatoprofilnoyu-likarneyu/) й [бюджетною](https://mpz.brovary.org/byudzhetna-komisiya-ne-pidtrymuye-reorganizatsiyu-btsrl-ta-vydilennya-koshtiv-go/) комісіями. Члени гуманітарної комісії не мали питань до проекту рішення, а їхні колеги з бюджетної вирішили, що фінансувати окремі категорії ветеранів було б нечесно по відношенню до інших.

> Однак згодом виділення 37 тисяч внесли додатковим пунктом в [проект рішення](http://brovary-rada.gov.ua/documents/27527.html) про зміни до програми "З турботою про кожного", в якій традиційно зосереджені соціальні питання. Деякі депутати протестували: зокрема, **Ірина Веремчук** нагадала про пропозицію виділити певні кошти усім ветеранів міста, а не точково, лише тим організаціям, які звернулися до міськради. Депутат **Олег Берестовий** зазначив, що це питання яскраво демонструє спрямованість роботи Броварської міської влади, яка воліє фінансувати ветеранів, а не молодь, майбутнє і розвиток цього міста. Його підтримав колега по фракції **Андрій Саук**. Незважаючи на сумніви та протести, обранці таки проголосували за виділення 37 тис грн ГО ветеранів-будівельників (більше **30** голосів, фракція "ДемАльянс" проти).

**Зняли й [Проект щодо охорони навколишнього природного середовища](http://brovary-rada.gov.ua/documents/27538.html)** 

\[caption id="attachment\_73005" align="aligncenter" width="640"\]![](https://mpz.brovary.org/wp-content/uploads/2017/08/1-5-1.jpg) Юрій Жимайлов\[/caption\]

Це питання не було спірним, а радше технічним: його зняття спричинено ініціативою самих авторів. Під час [засідання бюджетної комісії](https://mpz.brovary.org/byudzhetna-komisiya-ne-pidtrymuye-reorganizatsiyu-btsrl-ta-vydilennya-koshtiv-go/)  представниця відділу капітального будівництва заявила, що розглядати проект наразі недоречно, оскільки головним екологом міста **Юрієм Жимайловим** розробляється нова, комплексна програма, якою буде передбачено не один, а кілька необхідних заходів.

> За зняття цих 4-х вищезазначених питань депутати голосували пакетно: **32** голоси "за".

**Проведення експертної грошової оцінки для подальшого продажу ділянки по вул. Київській 333-В**

![](https://mpz.brovary.org/wp-content/uploads/2017/08/Protest-proty-myjky-1.jpg)

А це питання голосували окремо: **23 депутати** підтримали зняття цього [проекту рішення](http://brovary-rada.gov.ua/documents/27553.html) з порядку денного. Варто зауважити, що в ньому  йдеться про ділянку, на якій ведеться [незаконне будівництво автомийки](https://mpz.brovary.org/brovarchany-protestuyut-proty-budivnytstva-avtomyjky-pid-viknamy-zhytlovyh-budynkiv-na-kyyivskij/) під вікнами житлових будинків. Як наголосив депутат **Леонід Черепейник,** зняття питання з порядку денного допоможе завадити діям забудовника.

> Треба також зазначити, що додатковим питанням на 31-шу сесію винесли розгляд петиції активіста **Пилипа Духлія** щодо будівництва АЗС навпроти ТРЦ "Термінал" біля житлових будівель, зокрема ЖК "Шоколад".
