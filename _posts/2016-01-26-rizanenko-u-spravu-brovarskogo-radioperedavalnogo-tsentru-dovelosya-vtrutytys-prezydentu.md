---
title: "Різаненко: у справу броварського Радіопередавального центру довелося втрутитись Президенту"
date: 2016-01-26
categories: 
  - "brovary"
  - "novyny"
tags: 
  - "artyuhov"
  - "brovary"
  - "bulychov"
  - "vibir-redaktsiyi"
  - "gubin"
  - "gunko"
  - "korniyets"
  - "lavrinenko"
  - "nalyvajchenko"
  - "novini"
  - "polishhuk"
  - "poroshenko"
  - "pres-konferentsiya"
  - "prokuratura"
  - "rizanenko"
  - "radioperedavalniy-tsentr"
  - "rpts"
  - "sbu"
---

**Дотепер розслідування справи про відчудження 94 гектарів земель броварського радіопередавального центру блокувалося структурами бізнесмена Віктора Поліщука на рівні Київської обласної прокуратури та вищого керівництва СБУ. Лише після особистого втручання Президента Петра Порошенка, розслідування було поновлено.**

Станом на сьогодні відчуджена земля арештована, вручені перші підозри та відкриті кримінальні провадження відразу за низкою статей: розтрата державних коштів в особливо великих розмірах, контрабанда, ухиляння від сплати податків, відмивання грошей тощо. Таку заяву зробив народний депутат **Павло Різаненко** 21 січня під час резонансної прес-конференції у Броварах.

**Епізод №1: машинні зали вартістю півмільйона доларів фіктивно продали як биту цеглу за 127 тис. гривень.**

Прес-конференцію парламентар розпочав з демонстрації фотографій колишнього майна та споруд Радіопередавального центру, зокрема епічної адмінбудівлі РПЦ та його машинних залів у стилі сталінського ампіру. Це й не дивно, адже саме товариш Сталін відразу після Другої світової видав наказ про створення радіопередавального центру у Броварах.

\[caption id="attachment\_50984" align="aligncenter" width="600"\][![PH_S4702](https://mpz.brovary.org/wp-content/uploads/2016/01/PH_S4702.jpg)](https://mpz.brovary.org/wp-content/uploads/2016/01/PH_S4702.jpg) Павло Різаненко демонструє одну з будівель РПЦ, яку спочатку продали за 127 тисяч гривень як биту цеглу, а потім намагалися перепродати за півмільйона доларів на вторинному ринку\[/caption\]

За останні кілька десятків років ці споруди прийшли у занепад, однак перебували під охороною, котра намагалася зберегти бодай щось від колись потужного державного стратегічного підприємства, аналогів якому не було на території усього колишнього СРСР. Однак з призначенням нового арбітражного керуючого та в одній особі т.в.о. керівника **п. Буличова**, справа остаточного знищення Радіопередавального центру «зрушила з мертвої точки».  Новий директор у статусі арбітражного керуючого «позбувся» основного майна і засобів РПЦ, зокрема власне веж, передавачів та фідерних ліній. А, наприклад, машинна зала на вул. Київській була продана як «бита цегла бувша у використанні» за 127 тисяч гривень.

Повний відеозапис прес-конференції від проекту ["Відеопрозорість"](https://www.youtube.com/channel/UCLPNVDseWTor1tSOOY1gOAA/videos)

<iframe src="https://www.youtube.com/embed/qTi6eI5Qjnw" width="560" height="315" frameborder="0" allowfullscreen="allowfullscreen"></iframe>

Однак значно важливіше, кому саме була продана ця «бита цегла» і з якою метою. За словами Різаненка, 11 з 13 об’єктів РПЦ придбала компанія «Альянс-Новобуд», безпосередньо пов’язана зі [скандально відомим бізнесменом  **Віктором Поліщуком**,](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) який [входить до сотні найбагатших українців](http://forbes.ua/persons/1129-polishchuk-viktor-stepanovich) та є [родичем російського прем'єра **Дмитра Мєдвєдєва.**](http://espreso.tv/article/2015/04/14/simeyni_zvyazky_dmytra_medvedyeva_v_ukrayini) Саме «Альянс-Новобуд» продовжує будівництво житлового масиву в цій частині Броварів і саме ця фірма намагалась продати придбаний за 127 тисяч гривень «бій цегли» уже в якості «об’єкту незавершеного будівництва» за ціною… 500 тисяч доларів США. Ще два об’єкти були продані ТОВ «Інтер-Профіт», яке також опосередковано пов’язане з паном Поліщуком.

\[caption id="attachment\_50985" align="aligncenter" width="600"\][![PH_S4697](https://mpz.brovary.org/wp-content/uploads/2016/01/PH_S4697.jpg)](https://mpz.brovary.org/wp-content/uploads/2016/01/PH_S4697.jpg) Разом з народним депутатом учасником прес-конференції також був броварський міський депутат від "Солідарності", член земельної комісії Володимир Опалько\[/caption\]

_**[Читайте також: "Знищення броварських радіовеж підірвало обороноздатність країни"](https://mpz.brovary.org/znyshhennya-vezh-brovarskogo-radioperedavalnogo-tsentru-zagrozhuye-natsionalnij-bezpetsi-rozpochato-rozsliduvannya-rizanenko/)**_

За словами Різаненка, дану оборудку вдалося зупинити, позаяк проти арбітражного керуючого Буличова були відкриті кримінальні провадження за підозрою у розтраті державного майна, а також було звільнено попереднє керівництво Київської обласної прокуратури та проведені «чистки» у вищому керівництві СБУ. Як запевнив народний депутат, саме окремі кадри в цих органах і на цьому рівні протидіяли об’єктивному розслідуванню нашумілої справи Броварського радіопередавального центру.

**Епізод №2: протидія розслідуванню – справа рук вищого керівництва Служби Безпеки України?**

Завершивши з питаннями по Буличову, організатори прес-конференції розповіли таємниці свого спілкування з вищим керівництвом українських спецслужб у справі броварського радіопередавального центру. Як повідомив Павло Різаненко, його насторожило, що увесь період часу після Революції Гідності справа 94 гектарів РПЦ активно розслідувалась лише перші три місяці , однак у лютому 2015-го відбулися перші спроби закрити справу. За словами нардепа, за його інформацією питання «спускання справи на гальмах» курував [скандально відомий](http://lb.ua/news/2015/06/17/308615_perviy_zamglavi_sbu_artyuhov.html) екс-перший заступник СБУ **Юрій Артюхов.** Прикметно, що паралельно зі спробою закриття справи, Броварська міська рада надала Службі безпеці 2 гектари землі на Київській та дозвіл на будівництво там багатоквартирного будинку.

\[caption id="attachment\_50986" align="aligncenter" width="600"\][![PH_S4758](https://mpz.brovary.org/wp-content/uploads/2016/01/PH_S4758.jpg)](https://mpz.brovary.org/wp-content/uploads/2016/01/PH_S4758.jpg) Несподівано до прес-конференції приєдналися і фігуранти справи, про яку розповідав Різаненко: юристи Антатолій Гунько та Тарас Лавріненко\[/caption\]

\[caption id="attachment\_50987" align="aligncenter" width="600"\][![PH_S4746](https://mpz.brovary.org/wp-content/uploads/2016/01/PH_S4746.jpg)](https://mpz.brovary.org/wp-content/uploads/2016/01/PH_S4746.jpg) Лавріненко та Гунько сіли поруч із прес-секретарем Різаненка та позували фотокореспондентам\[/caption\]

Аби розблокувати розслідування справи, Різаненко домігся особистої зустрічі з Президентом України **Петром Порошенком.**  Під час зустрічі піднімалося питання Юрія Артюхова та керівника СБУ **Валентина Наливайченка**, позаяк навіть донька Наливайченка виявилася втягнутою у справу броварського РПЦ, отримавши посаду заступника юридичного відділу в одній з бізнес-структур вже згаданого Віктор Поліщука. Невдовзі після зустрічі Різаненка з Порошенком, Юрій Артюхов та Валентин Наливайченко [були звільнені](http://www.president.gov.ua/documents/3472015-19143) із [займаних посад](http://www.pravda.com.ua/news/2015/06/18/7071645/), а розслідування справи 94 гектарів земель РПЦ було поновлено.

**Епізод №3: «Діамантовий прокурор» як «дах» над схемами Поліщука**

Коли справа земель РПЦ набула всеукраїнського розголосу, на контакт з депутатом Різенком вийшов все той же Юрій Артюхов. Зі слів народного депутата, він пропонував Різаненку «полюбовно домовитися» з Віктором Поліщуком та припинити форсування розслідування справи 94 гектарів РПЦ.

_**[Читайте також: "Бровари проти "Гулівера": битва за місто на полі бою площею 95 гектарів"](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/)**_

Як варіант «виходу з кризи» Поліщук через свого «посередника» пропонував на той час голові партії «УДАР» Віталію Кличку, аби той погодився на певний «благодійний внесок» у фонд «Братів Кличків» вплинути на однопартійця Різаненка. Отримавши відмову, Артюхов заблокував розслідування справи.

\[caption id="attachment\_50988" align="aligncenter" width="600"\][![PH_S4667](https://mpz.brovary.org/wp-content/uploads/2016/01/PH_S4667.jpg)](https://mpz.brovary.org/wp-content/uploads/2016/01/PH_S4667.jpg) Разом із журналістами послухати прес-конференцію завітав і колишній начальник броварської міліції Микола Клименко (в центрі)\[/caption\]

Як зазначив народний депутат, тодішній заступник прокурора Київської області Олександр Корнієць, сьогодні більш відомий як «діамантовий прокурор», також дав неофіційну вказівку не розслідувати справу РПЦ тодішньому прокурору Броварів **Роману Олефіренку** – про це Різаненку повідомив сам Олефіренко. Проте як відомо, невдовзі Корнієць був [схоплений під час отримання хабаря](http://www.pravda.com.ua/news/2015/07/6/7073592/) в особливо великих розмірах та зажив слави «діамантового прокурора». Після цього очолювати Київську обласну прокуратуру був призначений **Євген Бондаренко**, котрий, зі слів Різаненка, активізував розслідування справи відчуджених земель РПЦ.

**Проміжний підсумок справи**

Завершуючи опис нинішньої ситуації щодо розслідування справи майже сотні гектарів землі Радіопередавального центру, Павло Різаненко повідомив про успіхи на шляху повернення землі та притягнення винних до відповідальності.

[![PH_S4731](https://mpz.brovary.org/wp-content/uploads/2016/01/PH_S4731.jpg)](https://mpz.brovary.org/wp-content/uploads/2016/01/PH_S4731.jpg)

Так, зі слів нардепа, станом на сьогодні відкрито додаткове кримінальне провадження за ст. 191 Кримінального кодексу: «привласнення, розтрата майна або заволодіння ним шляхом зловживання службовим становищем». Як зазначив Різаненко, справа порушена по факту, однак дії, передбачені статтею, вчиняв колишній арбітражний керуючий РПЦ гр. Буличов, чий брат, до слова, також отримав одну із 48 ділянок землі Радіопередавального центру.

Поруч з цим вручено підозру за порушення відразу кількох статей Земельного кодексу екс-заступнику начальнику ГУ Держземагенства у Київській області (тепер – Держгеокадастр) **Станіславу Губіну**, котрий підписував накази про виділення земель РПЦ у володіння 48 осіб, пов’язаних з Віктором Поліщуком та представником його інтересів у Броварах, директором ТОВ «Гільдія права» **Анатолієм Гуньком.** Слід зазначити, що саме Гунька Різаненко вважає «мозковим юридичним центром» з питань розробки та реалізації схеми з відчудження земель Радіопередавального центру на користь структур Віктора Поліщука.

\[caption id="attachment\_50990" align="aligncenter" width="600"\][![PH_S4791](https://mpz.brovary.org/wp-content/uploads/2016/01/PH_S4791.jpg)](https://mpz.brovary.org/wp-content/uploads/2016/01/PH_S4791.jpg) Присутні на заході Т. Лавріненко та А.Гунько неодноразово наголошували, що особисто по ним немає жодного вироку суду, а тому просили Павла Різаненка не називати їх злочинцями\[/caption\]

Прикметно, що і сам Гунько, і члени його родини також отримали скандальні ділянки, які потім були укрупнені в більші масиви та, зрештою, скуплені ТОВ «Інтерпрофіт» - головним юридичним суб’єктом в рамках реалізації даної схеми. За інформацією Різаненка, станом на сьогодні рахунки «Інтерпрофіту» арештовані в рамках іншого кримінального провадження про відмивання грошей. Так само арештована і земля Радіопередавального центру. Паралельно кримінальні провадження порушені і щодо інших структур Віктора Поліщука, зокрема торгівельної мережі «Ельдорадо» - за контрабанду та ухиляння від сплати податків. Проте найбільші надії у справі притягнення винних до відповідальності Різаненко покладає на правоохоронців, коли ті визнають групу причетних до схеми осіб як "організоване злочинне угрупування". Зі слів нардепа, лише тоді можна буде говорити про покарання усіх реальних фігурантів схеми, в т.ч. й, можливо, низки броварських чиновників, котрі сприяли зміні статусу землі всупереч діючому Генеральному плану міста.

\[caption id="attachment\_50992" align="aligncenter" width="600"\][![PH_S4776](https://mpz.brovary.org/wp-content/uploads/2016/01/PH_S4776.jpg)](https://mpz.brovary.org/wp-content/uploads/2016/01/PH_S4776.jpg) Павло Різаненко на карті показує: радіопередавальний центр може підтвердити право власності лише на 38 гектарів зі 115-ти. Відповідно інші 77 належать територіальній громаді Броварів\[/caption\]

[_**Читайте також: "Броварська влада може повернути в місто 77 гектарів землі"**_](https://mpz.brovary.org/rizanenko-brovarski-deputaty-vidteper-mozhut-povernuty-v-misto-77-gektariv-zemli/)

Наприкінці прес-конференції народний депутат повідомив не менш резонансну інформацію: згідно з наявною документацією, зокрема на підставі державних актів на землю, Броварський радіопередавальний центр володіє документацією лише на 38 гектарів землі зі 115 гектарів, які раніше вважалися також його землями. Відповідно інші 77 гектарів згідно із законом мають бути в юрисдикції броварської територіальної громади, а не у державній власності, як вважалося раніше. З огляду на оприлюднену інформацію, присутні на прес-конференції голова земельної комісії Броварської міськради **Василь Кочубей** та член земельної комісії **Володимир Опалько** пообіцяли підняти дане питання перед міськими депутатами з метою розподілити частину землі між броварськими ветеранами АТО.

**Фото - Микола Кожемяко**
