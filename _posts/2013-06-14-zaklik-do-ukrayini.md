---
title: "Заклик до України!"
date: 2013-06-14
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
tags: 
  - "vo-svoboda"
  - "smirnov"
coverImage: "wp-content/uploads/2013/06/dsc_9074.jpg"
---

Я, Микола Смірнов, звертаюсь до усіх не байдужих і незадоволених діями цієї влади, а точніше кажучи внутрішньою окупацією населення України. Ми не раби системи! І не будемо рабами поки будемо боротися проти тотального режиму влади!

13 червня 2013р. відбулось апеляційне засідання на ухвалу міськрайонного суду про застосування запобіжного заходу у вигляді домашнього арешту. 05 червня одіозна суддя Тамара Міхієнкова задовольнила безпідставне клопотання прокурора Людмили Таран та присудила застосувати щодо мене запобіжний захід – 2 місяці домашнього арешту по відкритій справі 296ч2-а (Під час проведення мешканцями міста Бровари суботника по демонтуванні незаконно встановленого паркану місцевого регіонала Федоренка, який являється особистим масажистом Азарова!) **Апеляційний суд залишив рішення без змін.** 

Федоренко незаконно, і ганебно хотів забрати ділянку парку у громади міста! Звісно, громада була проти,і виявила свою думку та вирішила демонтувати цей паркан, але місцева влада разом з гопниками на чолі з міліцією виступили проти народу, захищаючи свої особисті інтереси.

Затримали активістів,і виставили їх показово винними, щоб решта населення боялась режиму влади! Вони шукають спосіб залякати усіх інших, кому не байдужа доля України, та чинить спротив цій бандитській справі.

Фактично мене позбавили права існувати - працювати та утримувати моїх неповнолітніх дітей! Влада позбавила мене права на існування, але ніколи не зламає моє прагнення до боротьби за Українську Соборну Самостійну Державу!

Закликаю усіх: не коріться цьому ганебному і жорсткому режиму, покажемо що ми не бидло, а справжня Українська сила! Слава Україні!
