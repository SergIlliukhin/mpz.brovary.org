---
title: "Поліція: оперативні дані за минулий тиждень та затримання викрадачів кабелю"
date: 2017-03-21
categories: 
  - "brovary"
  - "novyny"
tags: 
  - "brovary"
  - "brovarskyj-viddil-politsiyi"
  - "novini"
  - "operatyvna-informatsiya"
  - "pravoporushennya"
---

**Броварський відділ поліції** **[оприлюднив](https://www.facebook.com/510510379159575/photos/a.512735565603723.1073741828.510510379159575/602832913260654/?type=3)** **оперативну інформацію про кількість кримінальних правопорушень та дорожньо-транспортних пригод по місту Бровари за останній тиждень.**

Як зазначається в повідомленні на офіційній сторінці Броварського відділу ГУ Нацполіції в Київській області у FB, за період **з** **11** **березня по 1****7** **березня** до поліції надійшло **3****32** заяви та повідомлення про правопорушення від громадян, з них **45** – з ознаками кримінальних:

- тілесні ушкодження – 8,
- крадіжки майна громадян – 19;
- шахрайство – 5;
- незаконне заволодіння транспортним засобом – 1;
- безвісті відсутній – 1;
- самогубство – 2;
- незаконного поводження зі зброєю, бойовими припасами або вибуховими речовинами – 2;
- незаконне зберігання наркотиків – 4;
- підроблення документів, печаток, штампів та бланків, їх збут, використання підроблених документів – 2;
- раптових смертей – 12,
- ДТП (без травмованих) – 19.

В порівнянні з даними [попередньої](https://mpz.brovary.org/operatyvni-dani-politsiyi-brovariv-kradizhky-majna-za-ostannij-tyzhden-zbilshylysya-v-4-razy/) оперативної інформації, показники крадіжок майна знизилися вдвічі.

За інформацією офіційного сайту Нацполіції Київської області, на минулому тижні броварські оперативники [затримали](https://kv.npu.gov.ua/uk/publish/article/234494) 5-х чоловіків на одному з броварських пунктів прийому металобрухту, які крали кабелі оператора мобільного зв’язку «Київстар». Тільки за одну злочинну операцію вони зрізали із вишок до 500 метрів кабелю зв’язку, після чого його випалювали, а оголену мідь здавали у пункти прийому.

Також, 14 березня на Торгмаші молода дівчина позбавила собі життя самогубством, кинувшись з 14-го поверху житлового будинку, про що одразу було [повідомлено](https://www.facebook.com/groups/brovary/permalink/1571403409556286/) на броварських сторінках у FB.

Правоохоронці повідомляють, що до них можна звертатися за номером спецлінії **«102»** або за телефонами чергової частини Броварського відділу поліції: **(04594) 5-34-04, 4-04-80.**
