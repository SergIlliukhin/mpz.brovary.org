---
title: "Статистика ДТП у Броварах: 33 аварії, 4 загиблих і 58 травмованих за півроку, - ДАІ"
date: 2015-07-02
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "avariya"
  - "brovary"
  - "vibir-redaktsiyi"
  - "dai"
  - "dtp"
  - "zagibliy"
  - "novini"
  - "statistika"
coverImage: "wp-content/uploads/2015/03/avariya-marshrutka-3.jpg"
---

**З 1 січня по 30 червня у Броварах скоєно 33 дорожньо-транспортні пригоди, в яких загинуло 4 людини та було травмовано 58 осіб. Основні види аварій - зіткнення та наїзди на пішоходів. А найбільш небезпечними для життя та здоров'я громадян стали вулиці Київська та Кутузова. Про це на своїй сторінці у Фейсбуку [звітує](https://www.facebook.com/brovary.dai/photos/a.1620957081491654.1073741828.1620953004825395/1620968898157139/?type=1&permPage=1) Відділення ДАІ з обслуговування міста Бровари та Броварського району.**

Як зазначають правоохоронці, основними причинами ДТП є порушення водіями правил маневрування (16 ДТП, в яких загинуло троє та травмовано 25 осіб) і порушення правил проїзду нерегульованих пішохідних переходів (7 ДТП, в яких поранено 8 осіб). Головними видами пригод ДАІ називає зіткнення (14 ДТП, в яких загинула 1 та поранена 41 людина) та наїзди на пішоходів (15 ДТП, в яких загинуло 2 та поранено 14 осіб).

\[caption id="attachment\_41067" align="aligncenter" width="600"\][![10420363_1456799451302681_433654074361469497_n](https://mpz.brovary.org/wp-content/uploads/2015/06/10420363_1456799451302681_433654074361469497_n.jpg)](https://mpz.brovary.org/wp-content/uploads/2015/06/10420363_1456799451302681_433654074361469497_n.jpg) ДТП 20 червня на вул. Кутузова\[/caption\]

З вини водіїв, які керували транспортними засобами у стані алкогольного сп'яніння, трапилась одна дорожньо-транспортна пригода. Але внаслідок цього було травмовано 15-ро осіб. Натомість, з вини пішоходів відбулось 5 дорожньо-транспортних пригод, в яких загинула 1 людина та травмовано четверо.

За днями тижня найбільш небезпечними є середа (7 ДТП, в яких поранено 8-ро), четвер (7 ДТП, в яких поранено 10-ро) та субота (7 ДТП, в яких загинула 1 та поранено 26-ро осіб).

За часом доби найбільше аварій трапилось у час між 20:00 та 22:00 годинами (8 ДТП, в яких загинуло 3-є та поранено 24-ро).
