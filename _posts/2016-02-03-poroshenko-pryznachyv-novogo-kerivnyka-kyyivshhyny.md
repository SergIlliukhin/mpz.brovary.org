---
title: "Порошенко призначив нового керівника Київщини"
date: 2016-02-03
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "agrarna-partiya"
  - "brovary"
  - "kyyivshhyna"
  - "koda"
  - "melnychuk"
  - "novini"
  - "poroshenko"
  - "priznachennya"
coverImage: "wp-content/uploads/2016/02/1-pryznachennya_0.jpeg"
---

**Сьогодні, 3 лютого у приміщенні Київської обласної держадміністрації Президент Петро Порошенко представив нового очільника КОДА Максима Мельничука.**

Про призначення Мельничука о 10:00 [повідомила](http://www.pravda.com.ua/news/2016/02/3/7097672/) «Українська правда» з посиланням на власні джерела та повідомлення «Інтерфакс», пізніше інформацію [підтвердив](https://www.facebook.com/groups/brovary/permalink/1186109098085721/) депутат обласної ради **Роман Сімутін.**

\[caption id="attachment\_51442" align="aligncenter" width="600"\][![12661764_887467608032742_5651654271796525421_n](https://mpz.brovary.org/wp-content/uploads/2016/02/12661764_887467608032742_5651654271796525421_n.jpg)](https://mpz.brovary.org/wp-content/uploads/2016/02/12661764_887467608032742_5651654271796525421_n.jpg) Президент представляє нового голову КОДА\[/caption\]

> **Максим Дмитрович Мельничук** - віце-президент [Національної академії аграрних наук України](https://uk.wikipedia.org/wiki/%D0%9D%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B0_%D0%B0%D0%BA%D0%B0%D0%B4%D0%B5%D0%BC%D1%96%D1%8F_%D0%B0%D0%B3%D1%80%D0%B0%D1%80%D0%BD%D0%B8%D1%85_%D0%BD%D0%B0%D1%83%D0%BA_%D0%A3%D0%BA%D1%80%D0%B0%D1%97%D0%BD%D0%B8), учений в галузі вірусології, біотехнології, екології, біоенергетики, доктор біологічних наук, академік Національної академії аграрних наук України, професор, [лауреат Державної премії України в галузі науки і техніки](https://uk.wikipedia.org/wiki/%D0%9B%D0%B0%D1%83%D1%80%D0%B5%D0%B0%D1%82%D0%B8_%D0%94%D0%B5%D1%80%D0%B6%D0%B0%D0%B2%D0%BD%D0%BE%D1%97_%D0%BF%D1%80%D0%B5%D0%BC%D1%96%D1%97_%D0%A3%D0%BA%D1%80%D0%B0%D1%97%D0%BD%D0%B8_%D0%B2_%D0%B3%D0%B0%D0%BB%D1%83%D0%B7%D1%96_%D0%BD%D0%B0%D1%83%D0%BA%D0%B8_%D1%96_%D1%82%D0%B5%D1%85%D0%BD%D1%96%D0%BA%D0%B8_\(2005\)), лауреат премії Української Академії Аграрних Наук «За видатні досягнення в аграрній науці».
> 
> Розпорядженням Кабінету Міністрів України № 1115-р від 31 травня 2010 року він **призначається заступником Міністра аграрної політики України** і отримує четвертий ранг Державного службовця України. 26.01.2011 року написав заяву за власним бажанням на звільнення з Мінагрополітики України.
> 
> **Член Аграрної партії України**. На останніх місцевих виборах балотувався на посади Київського міського голови від Аграрної партії України.
> 
> Численні повідомлення у ЗМІ називають Максима Мельничука [членом «клану Мельничуків»](https://obozrevatel.com/politics/54896-pochemu-shvajka-kryishuet-skandalnogo-rektora.htm), головою якого ніби-то є його батько, колишній ректор НУБіП Дмитро Мельничук. Максима Мельничука і його родину звинувачували в продажі земель університету, [фінансових махінаціях](http://2.epravda.com.ua/news/2010/12/29/264188/) через власні фірми.
> 
> _Вікіпедія_

Нагадаємо, що попередній голова Київської обласної держадміністрації **Володимир Шандра** днями написав заяву про відставку за власним бажанням.
