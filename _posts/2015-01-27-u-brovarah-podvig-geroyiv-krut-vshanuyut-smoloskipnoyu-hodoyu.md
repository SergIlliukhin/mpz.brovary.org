---
title: "У Броварах подвиг Героїв Крут вшанують смолоскипною ходою"
date: 2015-01-27
categories: 
  - "announce"
tags: 
  - "brovary"
  - "vibir-redaktsiyi"
  - "vmgo-sokil"
  - "kruti"
  - "molod"
  - "novini"
  - "smoloskipna-hoda"
  - "studenti"
---

**[![Qy906oNCQwg](https://mpz.brovary.org/wp-content/uploads/2015/01/Qy906oNCQwg.jpg)](https://mpz.brovary.org/wp-content/uploads/2015/01/Qy906oNCQwg.jpg)У четвер, 29 січня, патріотично налаштована молодь Броварів влаштовує [смолоскипну ходу](http://vk.com/event82356695), приурочену до річниці подвигу Героїв Крут. Організаторами заходу виступили активісти [ВМГО «Сокіл»](http://vk.com/brovsokil), які у такий спосіб хочуть вшанувати пам'ять про українських юнаків, які героїчно боронили Вітчизну у бою під Крутами у січні 1918 року.**

Усіх охочих приєднатися до заходу активісти чекатимуть на Майдані Свободи о 18:30, звідки організованою ходою учасники пройдуть вулицями міста з палаючими смолоскипами.

Молодь з "Соколу" переконана, що про такі сторінки нашої історії не треба забувати, адже "трагедія знайшла палкий відгук у серцях свідомих громадян України і далеко за її межами". У бою під Крутами українська молодь продемонструвала, що готова вмирати за свою державу. Нині наші юнаки також мужньо й самовіддано захищають Україну у боях на Сході України.

[![d1-U4A-SKuE](https://mpz.brovary.org/wp-content/uploads/2015/01/d1-U4A-SKuE.jpg)](https://mpz.brovary.org/wp-content/uploads/2015/01/d1-U4A-SKuE.jpg)

> Нагадаємо, Бій під Крутами відбувся 29 січня 1918 року на залізничній станції Крути. Цей бій тривав 5 годин між 4-тисячною більшовицькою армією Михайла Муравйова та 300-ми київськими студентами, що захищали підступи до Києва.
