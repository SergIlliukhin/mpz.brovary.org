---
title: "У Броварах з’явився новий спосіб зняття стресу - флоатинг"
date: 2017-06-02
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "medytatsiya"
  - "novini"
  - "stres"
  - "float-kamera"
  - "floatyng"
---

**Флоатинг-камер в Україні небагато, кажуть, усього 5-6. Від того ще цікавіше, що одна з них – у Броварах. У Європі такі флоат-камери використовують не лише в реабілітаційних центрах, приватних клініках, а у готелях та навіть аеропортах. Флоатинг - що це таке і навіщо воно потрібне людині? Наша журналістка випробувала це ноу-хау на власній шкірі.**

Флоат-капсулу винайшли вже давно: в 50-х роках ХХ століття. Експерименти щодо сенсорної депривації проводив американський лікар-психоаналітик, вчений нейробіолог Джон Ліллі. Він зацікавився: а що буде з людським мозком, якщо виключити всі вхiднi сигнали - гравітаційні, тактильні, звукові, температурні?

Пізніше флоат-камери стали використовувати як засіб для розслаблення. Під час процедури флоатингу людина відчуває повну відсутність гравітації та невагомість, а заразом - спокій і занурення в себе. _«Щось схоже людина почуває під час медитації»_, - пояснює власник Центру «Флоатинг-Бровари» **Петро Лазаренко.**

\[caption id="attachment\_70576" align="aligncenter" width="600"\][![](https://mpz.brovary.org/wp-content/uploads/2017/05/2-2.jpg)](https://mpz.brovary.org/wp-content/uploads/2017/05/2-2.jpg) Петро Лазаренко\[/caption\]

Флоат-капсула, що в Броварах, - багатошарова  інженерна конструкція, ззовні схожа на величезне яйце.

\[caption id="attachment\_70578" align="aligncenter" width="600"\][![](https://mpz.brovary.org/wp-content/uploads/2017/05/5-2.jpg)](https://mpz.brovary.org/wp-content/uploads/2017/05/5-2.jpg) Флоат-камера\[/caption\]

Хоча в інших містах України та за кордоном її форма зовсім не яйцевидна. Ідея форми саме цієї капсули належить головному конструктору Андрію Худику, а Петро, як власник, приймав участь у розробцi та виготовленнi частини конструкцiї, пов’язаної з повною змiною розчину пiсля кожного відвідувача та 3-рівневою фільтрацією. Власне, броварська флоат-капсула цим і відрізняється від європейських аналогів. Побудована капсула за принципом «золотого перетину» («золотого сечения»), розповідає Петро, що є універсальним виявом структурної гармонії і пропорції. Власне, ще давньогрецький філософ Платон розповідав, що наш Всесвіт створений згідно із «золотим перетином». Найвищу гармонію «золотого перетину» проповідували і Леонардо да Вінчі та Мікеланжело, адже краса і «золотий перетин» - одне і те ж.

[![](https://mpz.brovary.org/wp-content/uploads/2017/05/7-2.jpg)](https://mpz.brovary.org/wp-content/uploads/2017/05/7-2.jpg)

Яйцевидна ємність, яка повністю захищена від проникнення світла та звуків, частково наповнена сольовим розчином у пропорції 1:1. Саме в цей розчин мені запропонували і зануритися. Та це мені не вдалося: я просто плавала на поверхні, як поплавок. Це тому, пояснює Петро, що вода із великою концентрацією англійської солі, тому і виштовхує тіло на поверхню та тримає його без будь-яких інших зусиль. Спочатку я вагалася та переживала: як відреагує тіло та мій мозок на цю невідому процедуру, адже сенсорна депривація підійде не кожному?

[![](https://mpz.brovary.org/wp-content/uploads/2017/05/13-3.jpg)](https://mpz.brovary.org/wp-content/uploads/2017/05/13-3.jpg)

\[caption id="attachment\_70579" align="aligncenter" width="600"\][![](https://mpz.brovary.org/wp-content/uploads/2017/05/6-2.jpg)](https://mpz.brovary.org/wp-content/uploads/2017/05/6-2.jpg) У флоат-капсулі\[/caption\]

Складно повірити, але такої комфортної води мені відчувати ніколи не доводилося. Як каже Петро, температура води тримається на рівні температури поверхні шкіри - 34,5 градусів: це для того, щоб обманути температурні рецептори. Перед процедурою Петро провів інструктаж і я сама спробувала кілька разів відкрити і закрити капсулу, а також вимкнути та ввімкнути кнопочки в капсулі, які відповідають за освітлення, звучність музики - їх мені довелося регулювати самостійно. Точніше, вимикати. Також там є і мікрофон. Сеанс проходив у цілковитій темряві при зачинених дверцятах капсули. Але їх можна у будь-який момент самому відкрити. Головне під час сеансу – нічого не робити, просто «парити у невагомості». Спочатку звучить легка музика, а далі - напівмертва і абсолютна тиша. Через кілька хвилин я вже не відчувала своїх звичних відчуттів: болю в ногах, руках, шиї. Тільки дихання. Забуття, спокій, умиротворення. Чи не цього шукає кожен із нас у сучасному шаленому життєвому ритмі? На якусь мить мені здалося, що таку невагомість є вже колись відчувала. Але де? Як каже Петро, так відчувала себе людина, коли була в животі матері: плавала в навколоплідних водах і набиралася сили для народження.

\[caption id="attachment\_70577" align="aligncenter" width="600"\][![](https://mpz.brovary.org/wp-content/uploads/2017/05/4-2.jpg)](https://mpz.brovary.org/wp-content/uploads/2017/05/4-2.jpg) Перед і після процедури потрібно  прийняти душ із шампунем і гелем. Все це, як і 2 полотенця, одноразові тапці та  беруші  (затички для вух)  входить у оплату\[/caption\]

Коли заграла легка музика, я зрозуміла, що година минула і потрібно з капсули виходити. Насправді, хотілося час спокою і умиротворення продовжити, але експеримент підійшов до завершення. Після прийняття душу почувалася, ніби після 6-годинного сну: з'явилися нові сили, чудовий настрій, а шкіра стала пружною і еластичною.

Як розповів власник нової конструкції, у 70-х роках американські вчені науково обґрунтували принципи впливу флоат-камер на людину. Завдяки тому, що після релаксних процедур підвищується і фізична витривалість людини,  у флоат-камерах  після тренувань  проходять своє відновлення  спортсмени. Особливо ті, які орієнтовані на відмінний результат. Наприклад, у австралійської  олімпійської  збірної – це вже звична процедура, каже Петро. У реабілітаційному центрі м. Чернігів флоат-капсулу застосовують і для відновлення  бійців АТО. Але це здійснюють під наглядом психологів, розповідає власник. Однак до себе учасників АТО Петро поки що не запрошує. Каже, в залежності від кількості стресу, тіло у капсулі реагує по-різному, а спеціально навчених психологів, під наглядом яких і мають бути хлопці, немає. Хоча в майбутньому не виключає також запровадження соціального проекту щодо реабілітації бійців. Нині ж його проект - суто комерційний, пояснює чоловік.

Спробувати незвичну процедуру в флоат-капсулі Петро, у першу чергу, запрошує бізнесменів, студентів, учнів, які мають значне психологічне і розумове навантаження та бажають покращити свою працездатність. Флоатинг також корисний і для тих, хто цікавиться роботою своєї свідомості. Та навіть і для такого безпечного методу є свої протипоказання. Пов’язані вони, в першу чергу, з солоною водою. Тож, у кого є захворювання шкіри в стадії загострення, відкриті рани, інфекційні захворювання – гепатит, грип і т.д, захворювання ушей, також під час місячних, у стані алкогольного  чи наркотичного сп’яніння, хто має страх замкнутого простору - у капсулу заходити не рекомендують. Варто проконсультуватися з лікарем, якщо людина має і серцеві захворювання, ниркову недостатність чи захворювання дихальних шляхів.

Я ж після процедури почувалася комфортно, тож на майбутнє загадала побувати  у флоат-капсулі ще не один раз.

Ті,  хто хоче на собі перевірити властивості флоатингу, мають знати: процедура коштує **400 грн** (45 хв) і **500 грн** (60 хв)**.**  Для стійкого терапевтичного ефекту рекомендують пройти щонайменше **3** сеанси.

Центр «Флоатинг-Бровари» розташований за адресою: **м. Бровари, вул. Грушевського, 17/1.**

**Фото - авторки**
