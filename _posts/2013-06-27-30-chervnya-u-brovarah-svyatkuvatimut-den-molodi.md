---
title: "30 червня у Броварах святкуватимуть День молоді"
date: 2013-06-27
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "den-molodi"
  - "kontsert"
  - "molodizhni-premiyi"
  - "molod"
  - "novini"
  - "programa-svyatkuvannya"
  - "svyatkuvannya"
---

[![День молоді](https://mpz.brovary.org/wp-content/uploads/2013/06/Den-molodi.jpg)](https://mpz.brovary.org/wp-content/uploads/2013/06/Den-molodi.jpg)На сайті Броварської міської ради опубліковано [Програму](http://docs.pravo-znaty.org.ua/p7943/25.06.2013) [святкування Дня молоді  у Броварах](http://docs.pravo-znaty.org.ua/p7943/25.06.2013), який відзначатиметься у неділю, 30 червня. У цей день броварську молодь запрошують на Майдан Свободи, де будуть проведені спортивні, інформаційно-пропагандистські та розважальні заходи, а також відбудеться нагородження кращих представників молоді міста преміями міського голови.

**Програма святкування Дня молоді у Броварах**

> _**з 12.00 до 15.00**_ - Проведення спортивних змагань з настільного тенісу та стрітболу
> 
> _**з 15.00 до 17.30**_ - Показові виступи (велотріал, воркаут)
> 
> _**з 16.00 до 17.30**_ - Проведення інформаційно-пропагандистської акції «Знати, щоб жити»
> 
> _**17.30**_ - Нагородження кращих представників молоді міста. Вручення молодіжних премій міського голови кращим представникам молоді міста
> 
> _**з 18.00  до 20.00**_ - Молодіжний концерт
> 
> _**з 20.00 до 22.00**_ - Молодіжна дискотека (виступи діджеїв)

Прикметно, що до [складу оргкомітету](http://docs.pravo-znaty.org.ua/p7949/20.06.2013/104) з підготовки та проведення Дня молоді не увійшло жодного представника молоді чи молодіжних організацій. Серед 11 членів комітету - лише заступники мера, начальники управлінь та відділів, представники комунальних підприємств, правоохоронці тощо. \[spoiler title="**Склад організаційного комітету:**" open="0" style="2"\]

_**Виноградова Лариса Миколаївна**_ - заступник міського голови Броварської міської ради

_**Голубовський Григорій Павлович**_ - заступник міського голови Броварської міської ради

_**Онищенко Володимир Іванович**_ - начальник управління освіти, науки та молоді Броварської міської ради

_**Багмут Наталія Андріївна**_ - начальник відділу культури Броварської міської ради

_**Багнюк Валентин Віталійович**_ \- головний лікар Броварської центральної районної лікарні (за згодою)

_**Василенко Андрій Андрійович**_ \- директор КП «Бровари Благоустрій»

_**Драпей Лілія Борисівна**_ \- голова Броварської міськрайонної організації Товариства Червоного Хреста України (за згодою)

_**Загуменний Микола Вас**_ильович - начальник управління економіки Броварської міської ради

_**Рожков Дмитро Анатолійович**_ \- начальник відділу фізичної культури та спорту

_**Семікоп Сергій** **Михайлович**_ \- начальник Броварського МВ (з обслуговування м. Бровари та Броварського району) ГУ МВС України в Київській області (за згодою)

_**Семиног Микола Миколайович**_ \- начальник Броварського управління ГУ МНС України в Київській області (за згодою)\[/spoiler\]

Відповідно до розпорядження мера [№ 105 від 25.06.2013](http://docs.pravo-znaty.org.ua/p7949/20.06.2013/104), молодіжну премію міського голови одноразово в розмірі **1000 грн**. кожному призначено:     “_За творчі досягнення_” – Любимовій Світлані Олександрівні;     “_За спортивні досягнення_” – Гальченко Аліні Олександрівні;     “_За виконання громадянського обов’язку_” – Отроху Руслану Євгенійовичу.
