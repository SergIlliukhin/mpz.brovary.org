---
title: "Антиокупаційний марш у Броварах завершився спаленням опудала \"головного інтервента\""
date: 2014-04-16
categories: 
  - "aktsiyi-zahodi"
tags: 
  - "antiokupatsiyniy-marsh"
  - "vibir-redaktsiyi"
  - "vo-svoboda"
  - "marsh"
  - "novini"
---

[![антипутінський марш01](https://mpz.brovary.org/wp-content/uploads/2014/04/antiputinskiy-marsh01.jpg)](https://mpz.brovary.org/wp-content/uploads/2014/04/antiputinskiy-marsh01.jpg)**Минулої п'ятниці,  11 квітня, майже півсотні броварчан пройшли вулицями міста з антиокупаційним маршем. Організатором події виступила броварська організація ВО «Свобода», яка закликала усіх небайдужих до долі нашої держави прийти на Майдан Свободи, щоб висловити свій протест проти окупації України Росією.**

О 19:00 на центральній площі Броварів почали збиратися учасники маршу. Недовзі замайоріли прапори ВО «Свобода», ТО МГО «Сокіл», ОУН й кілька прапорів України. Серед тих, хто прийшов на Майдан Свободи, була і молодь, і люди старшого віку. Однак незалежно від віку всі були настроєні патріотично та рішуче.

[![антипутінський марш02](https://mpz.brovary.org/wp-content/uploads/2014/04/antiputinskiy-marsh02.jpg)](https://mpz.brovary.org/wp-content/uploads/2014/04/antiputinskiy-marsh02.jpg)

О пів на восьму організатори виголосили промову про необхідність протестувати проти політики окупації Путіна та закликали боротися за свободу України. Перш ніж вирушити ходою по місту, хлопцям та чоловікам роздали незапалені смолоскипи. Після цього люди вишикувалися в колону і марш стартував.

[![антипутінський марш03](https://mpz.brovary.org/wp-content/uploads/2014/04/antiputinskiy-marsh03.jpg)](https://mpz.brovary.org/wp-content/uploads/2014/04/antiputinskiy-marsh03.jpg)

Протестна хода охопила бульв. Незалежності, вул. Короленка, вул. Марії Лагунової, вул. Гагаріна та вул. Возз'єднання. Марш проходив дуже жваво: водії автівок сигналили на підтримку протестувальників. Об’єднані одним духом учасники весь час голосно скандували патріотичні гасла: «Свободу Нації - смерть ворогам»; «Україна – понад усе», «Схід і захід – разом», «Герої не вмирають», «Крим - для українців»; «Геть російських окупантів». Також під час ходи броварські патріоти неодноразово співали Гімн України.

[![антипутінський марш04](https://mpz.brovary.org/wp-content/uploads/2014/04/antiputinskiy-marsh04.jpg)](https://mpz.brovary.org/wp-content/uploads/2014/04/antiputinskiy-marsh04.jpg)

[![антипутінський марш05](https://mpz.brovary.org/wp-content/uploads/2014/04/antiputinskiy-marsh05.jpg)](https://mpz.brovary.org/wp-content/uploads/2014/04/antiputinskiy-marsh05.jpg)

Перехожі також позитивно реагували на антиокупаційний марш: біля десятка людей приєдналось до протестувальників, деякі з цікавістю просто спостерігали за ходою.

[![антипутінський марш06](https://mpz.brovary.org/wp-content/uploads/2014/04/antiputinskiy-marsh06.jpg)](https://mpz.brovary.org/wp-content/uploads/2014/04/antiputinskiy-marsh06.jpg)

На вул. Гагаріна учасники маршу запалили смолоскипи і хода стала ще більш видовищною.

[![антипутінський марш07](https://mpz.brovary.org/wp-content/uploads/2014/04/antiputinskiy-marsh07.jpg)](https://mpz.brovary.org/wp-content/uploads/2014/04/antiputinskiy-marsh07.jpg)

[![антипутінський марш08](https://mpz.brovary.org/wp-content/uploads/2014/04/antiputinskiy-marsh08.jpg)](https://mpz.brovary.org/wp-content/uploads/2014/04/antiputinskiy-marsh08.jpg)

По вул. Воз’єднання патріоти попрямували до фонтану у парку "Перемога", де відбувся короткий перфоманс. Організатори публічно засудили дії російської влади та виголосили вирок Путіну, який одразу було виконано: опудало головного винуватця віддали на поталу вогню.

[![антипутінський марш09](https://mpz.brovary.org/wp-content/uploads/2014/04/antiputinskiy-marsh09.jpg)](https://mpz.brovary.org/wp-content/uploads/2014/04/antiputinskiy-marsh09.jpg)

[![антипутінський марш10](https://mpz.brovary.org/wp-content/uploads/2014/04/antiputinskiy-marsh10.jpg)](https://mpz.brovary.org/wp-content/uploads/2014/04/antiputinskiy-marsh10.jpg)

[![антипутінський марш11](https://mpz.brovary.org/wp-content/uploads/2014/04/antiputinskiy-marsh11.jpg)](https://mpz.brovary.org/wp-content/uploads/2014/04/antiputinskiy-marsh11.jpg)

Наприкінці акції організатори виголосили подяку всім, хто взяв участь у марші та проявив свою патріотичну позицію, після чого усі гуртом заспівали Гімн України.

[![антипутінський марш12](https://mpz.brovary.org/wp-content/uploads/2014/04/antiputinskiy-marsh12.jpg)](https://mpz.brovary.org/wp-content/uploads/2014/04/antiputinskiy-marsh12.jpg)

**Фото Марії Придьми**
