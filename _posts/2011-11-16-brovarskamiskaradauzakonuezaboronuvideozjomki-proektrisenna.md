---
title: "Броварська міська рада узаконює заборону відеозйомки - ПРОЕКТ рішення"
date: 2011-11-16
author: 
  username: "pravoZnaty"
  display_name: "Маєш право знати"
tags: 
  - "miska-rada"
  - "novini"
  - "chisti-vikna"
---

![](https://mpz.brovary.org/wp-content/uploads/2011/11/NoVideo.jpg "NoVideo")На сайті Броварської міської ради сьогодні з'явився проект рішення ["Про внесення змін до регламенту Броварської міської ради"](http://www.slideshare.net/sergIlliukhin/ss-11064230 "Проект рішення"), в якому пропонується внести до регламенту Броварської міської ради зміни, направлені на обмеження гласності пленарних засідань.

**Зокрема, пропонуються наступні зміни:**

\* Депутати більшістю голосів можуть прийняти рішення про проведення закритого пленарного засідання. На засіданні може бути присутнім закрите коло осіб<!--more-->, заборонено фото- та відеозйомку;

\* Вилучається пункт про те, що запрошені особи можуть проводити фото- та відеозйомку за згодою депутатів;

\* Будь-яка особа має отримати дозвіл на фото- та відеозйомку від більшості депутатів;

\* Депутати повинні дотримуватись правил, інакше за рішенням головуючого або за пропозицією депутата, підтриманою більшістю присутніх на пленарному засіданні депутатів, особи, які порушили вимоги частини 2 цієї статті, **зобов’язані покинути сесійну залу**;

Ось як депутати Броварської міської ради відреагували на те, що на минулій сесії 20.10.2011 одним із депутатів було [здійснено відеозйомку пленарного засідання](https://mpz.brovary.org/novini/ne-hocu-v-kameru/ "“Не хочу в камеру!”"), незважаючи на заборону більшості.

Наступна сесія Броварської міської ради відбудеться **24.11.2011 о 14:00** Засідання регламентної комісії по даному питанню відбудеться **18.11.2011 о 10:00**
