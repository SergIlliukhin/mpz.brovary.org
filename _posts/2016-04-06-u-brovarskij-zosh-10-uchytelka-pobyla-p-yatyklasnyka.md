---
title: "Скандал у броварській освіті: у ЗОШ №10 учителька побила п’ятикласника"
date: 2016-04-06
categories: 
  - "hromada"
  - "brovary"
tags: 
  - "bijka"
  - "brovary"
  - "zosh-10"
  - "nadiya-bolila"
  - "nasyllya-nad-ditmy"
  - "novini"
---

**У ЗОШ №10 вчителька української мови та літератури, а за сумісництвом – і класний керівник  5-Б класу Світлана Литовченко побила підлітка. Саме так стверджує 11-річний постраждалий Данилко. Підтверджують цей факт і однокласники хлопчика. Колеги можливої винуватиці свої висновки робити не поспішають, адже, щоб розібратися, чи й справді мало місце насилля над неповнолітнім, проводять службове розслідування. За останні два тижні - це вже друге розслідування, що стосується одного і того ж вчителя. 5-Б розділився практично навпіл: одна частина  батьків перераховує цілу низку «гріхів» вчительки і вимагає її покарати, інша частина – класного керівника захищає і звинувачує у тому, що сталося, батьків «хуліганів», які не сумлінно виконують свої батьківські обов’язки, тож їхні чада і «розпустилися». Хто ж винен та що робити - намагалися з’ясувати наші журналісти.**

_«Светлана Петровна схватила меня за горло и начала толкать. Я сопротивлялся, но в итоге упал со стула  и больно ударился спиной. Потом полурока проплакал», -_ розповідає  постраждалий від рук учительки п’ятикласник **Данилко**. Це – результат чергової сутички вчителя і учня. Хлопчик зізнається: сподівався, що Світлана Петрівна, як завжди, відразу  вижене його з класу, однак замість цього відбулося «силове протистояння». Така взаємна нелюбов, каже Данилко, у них із учителькою  виникла ще на початку навчального року.

Данилко навчається «параболічно». Уроки природознавства, інформатики та малювання відвідує із задоволенням.  Із цих предметів у хлопчика 10-11 балів. Та, головне, каже п'ятикланик, учителі цих предметів на нього не кричать і не обзивають, як на уроці української мови та літератури. Російськомовній дитині складно сприймати українську, адже і вдома _(батьки розлучені, хлопчик живе з батьком – авт.)_ і на перерві з однолітками розмовляє російською або суржиком. «_Мне на уроке украинского не интересно, потому что я его не понимаю», –_ розповідає Данилко, тому із сусідом по парті і бешкетують. _«17 марта на втором уроке украинского языка второй смены  мы начали с Романом смеяться и толкаться,_ - продовжує хлопчик. -  _Светлана Петровна попросила дать дневника - я не дал, потому что не хотел замечанием огорчать отца. Затем она попросила меня пересесть на другую парту. Я этого не сделал. Тогда учительница сбросила на пол книги и тетради. Я их поднял. Она снова их сбросила»._ Ну а чим сутичка закінчилася - ми вже знаємо.

[![10 ЗОШ](https://mpz.brovary.org/wp-content/uploads/2016/04/Bez-imeni-1.png)](https://mpz.brovary.org/wp-content/uploads/2016/04/Bez-imeni-1.png)

Психолог ЗОШ №10 **Катерина Булат** розповіла, що ще на початку навчального року під час психологічного тестування  5-Б класу Світлана Петрівна просила її звернути на Данилка особливу увагу. На фоні класу  хлопчик нічим особливим не відрізнявся, каже психолог,  хіба тільки  тим, що записів у «Журналі з поведінки» на адресу Данилка та ще одного класного «хулігана» Дениски було найбільше. Тож Данилковому батьку - **Олександру,** класний керівник порадила написати заяву-дозвіл на роботу  з дитиною психолога. Але позаяк письмового звернення від батька не поступило, психолог із хлопчиком не працювала.

Олександр каже, що зайнятий роботою та сімейними негараздами, особливої уваги на зауваження в синовому щоденнику не звертав, однак виховні бесіди з  Данилком проводив весь час. Аж тут "грянув грім" -  вчителька на його дитину підняла руку!

[![10 ЗОШ](https://mpz.brovary.org/wp-content/uploads/2016/04/11.jpg)](https://mpz.brovary.org/wp-content/uploads/2016/04/11.jpg)

\[caption id="attachment\_54373" align="aligncenter" width="600"\][![10 школа](https://mpz.brovary.org/wp-content/uploads/2016/04/6.jpg)](https://mpz.brovary.org/wp-content/uploads/2016/04/6.jpg) Олександр, батько Данилка: «Все сталося тому,  що окрім образ і принижень учителька дорікала синові, що саме через погану поведінку мама його і кинула. Тепер Данилко взагалі відмовляється ходити до школи».\[/caption\]

Батьки учнів 5-Б класу, які звернулися до редакції МПЗ, стверджують: класний керівник за увесь навчальний  рік нічого не зробила для того, щоб «достукатися» до «хуліганів» та здружити клас: батьків до школи не викликала, екскурсій не організовувала, класних свят не проводила. Щодо бесід на класних годинах, то вони - малоефективні, через те, що частина дітей вчительки не поважають, бо вона поводиться з ними так само не коректно та не педагогічно, як і з Данилком та Денискою.

[![10 ЗОШ](https://mpz.brovary.org/wp-content/uploads/2016/04/13.jpg)](https://mpz.brovary.org/wp-content/uploads/2016/04/13.jpg)

\[caption id="attachment\_54355" align="aligncenter" width="600"\][![10 ЗОШ](https://mpz.brovary.org/wp-content/uploads/2016/04/7-1.jpg)](https://mpz.brovary.org/wp-content/uploads/2016/04/7-1.jpg) Оксана, мати Дениса: «Вчителька некоректно підбирає слова до визначення дій мого сина, чим провокує нас, батьків, на фізичні покарання дитини. Так під час дитячих пустощів він дівчинку штовхнув, а вчителька написала в щоденнику, що побив».\[/caption\]

\[caption id="attachment\_54360" align="aligncenter" width="600"\][![10 ЗОШ](https://mpz.brovary.org/wp-content/uploads/2016/04/16-1.jpg)](https://mpz.brovary.org/wp-content/uploads/2016/04/16-1.jpg) Батьки Каріни: «За те, що наша донька забула вдома  зошит, вчителька назвала її  «ідіоткою» і «дебілкою».\[/caption\]

\[caption id="attachment\_54359" align="aligncenter" width="600"\][![10 ЗОШ](https://mpz.brovary.org/wp-content/uploads/2016/04/15.jpg)](https://mpz.brovary.org/wp-content/uploads/2016/04/15.jpg) Ігор, батько Анжели: «Моя донька на вчительку поки що не скаржиться, однак у мене немає впевненості, що наступною «жертвою» класного керівника не стане моя дитина».\[/caption\]

Після конфлікту на уроці української мови Олександр написав скаргу на ім’я директора, бо переконаний: Світлана Литовченко, «як педагогічний працівник, порушує закон, не виконує на неї покладені обов’язки та не відповідає вимогам, що встановлені до педагогів», тому просить притягнути вчителя до відповідальності згідно з чинним законодавством.

[![2f](https://mpz.brovary.org/wp-content/uploads/2016/04/2f-1.jpg)](https://mpz.brovary.org/wp-content/uploads/2016/04/2f-1.jpg)

Директорка школи **Надія Боліла** переконує: за весь час її роботи в школі, а це – близько 30 років, подібний  інцидент - уперше. Свою колегу - Світлану Литовченко, вчителя вищої категорії, вчителя-методиста - характеризує як професійного, відповідального педагога з 26-річним стажем роботи та хорошого класного керівника. Позитивні відгуки про роботу вчительки і в більшості батьків 5-Б класу.

[![10 ЗОШ](https://mpz.brovary.org/wp-content/uploads/2016/04/SAM_5274.jpg)](https://mpz.brovary.org/wp-content/uploads/2016/04/SAM_5274.jpg)

\[caption id="attachment\_54365" align="aligncenter" width="450"\][![10 ЗОШ](https://mpz.brovary.org/wp-content/uploads/2016/04/SAM_5276.jpg)](https://mpz.brovary.org/wp-content/uploads/2016/04/SAM_5276.jpg) У 5-Б класі - 30 учнів\[/caption\]

У тому, що стався такий неприємний випадок, вони звинувачують батьків хлопчиків-«хуліганів», адже дорослі не приділяють належної уваги вихованню своїх дітей. А ті, заохочені безкарністю, і «зривають» уроки та не дозволяють навчатися іншим дітям.

Надія Боліла не заперечує: освітня система застаріла і вимагає реформування, адаптації до сучасних дітей. Та деякі батьки  зовсім «самоусунулися» від виховання своїх чад і переклали всю відповідальність за дитину на плечі вчителів. Директорка запевняє: педкомісія, яка з 4 квітня проводить службове розслідування, обов’язково у всьому розбереться, і якщо факти насилля над дитиною зі сторони вчительки підтвердяться – покарає її по всій строгості. Найменше, що загрожує Світлані Петрівні, – догана, найбільше - звільнення з роботи. Однак Олександр такого «фіналу» для вчительки не бажає, тож написав зустрічну заяву із проханням не звільняти  класного керівника свого сина, бо розуміє, що в ситуації, що склалася, є і його провина. Але також сподівається, що вчителька перегляне своє ставлення до дітей і «виправиться». Каже, Данилко вибачився перед педагогом за свою поведінку, а от очікуваного вибачення та "розкаяння" від учительки на класних батьківських зборах він не почув.

Лише нещодавно Світлану Петрівну вже було покарано: два тижні тому скарга надійшла від Денисової матері Оксани, яка звинувачувала вчительку в некоректності до свого сина. «_Під час службового розслідування викладені в скарзі  факти частково підтвердилися, -_  повідомила  Надія Боліла. _- Наказом по школі Світлану Петрівну позбавлено надбавки за престижність у праці у розмірі 20% від посадового окладу за квітень 2016 року»._

4 квітня вчителька попросила вибачення у Данилкових та Денисових батьків за свою «некоректну» поведінку щодо їхніх дітей і відразу пішла на лікарняний. Як повідомили її колеги – лікувати серце, тож поговорити  із Світланою Петрівною нам не вдалося.

[![10 ЗОШ](https://mpz.brovary.org/wp-content/uploads/2016/04/21-1.jpg)](https://mpz.brovary.org/wp-content/uploads/2016/04/21-1.jpg)

Батьки не виключають, що після поголосу про 10-ту школу, на їхніх дітей можливий тиск із боку як вчителів, так і учнів, та переводити своїх "хуліганів" у інші ЗОШ міста не збираються. Також не розглядають варіант навчання хлопчиків вдома, наприклад, за методикою [«хоумскулінгу»](http://mamuski.ru/deti/7-12-let/shkolnye-gody/2246/) _(від англ.: home – дім; schooling – навчання)._ Кажуть, для їхніх дітей найголовніше – бути в колективі, вчитися спілкуванню та соціалізації. Натомість обіцяють приділяти своїм чадам більше уваги, а вчителям радять частіше проходити курси перепідготовки, тренінги та читати сучасні підручники, які дозволять більше зрозуміти  дітей та навчать новітнім  методам навчання.

**Фото - автора та з Інтернету**
