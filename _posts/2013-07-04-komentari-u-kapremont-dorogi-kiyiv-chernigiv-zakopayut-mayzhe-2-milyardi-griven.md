---
title: "«Коментарі»: У капремонт дороги Київ-Чернігів закопають майже 2 мільярди гривень"
date: 2013-07-04
tags: 
  - "brovary"
  - "dorogi"
  - "kabmin"
  - "novini"
  - "remont"
  - "remontni-roboti"
  - "chernigiv"
---

**[![капремонт дороги](https://mpz.brovary.org/wp-content/uploads/2013/07/kapremont-dorogi.jpg)](https://mpz.brovary.org/wp-content/uploads/2013/07/kapremont-dorogi.jpg)Кабмін затвердив проект ремонту ділянки автодороги Київ-Чернігів вартістю 1,88 млрд грн, який займе більше трьох років. Про це йдеться в опублікованому на сайті уряду розпорядженні № 455-р «Про затвердження проекту «Капітальний ремонт автомобільної дороги М-01 Київ - Чернігів - Нові Яриловичі на ділянці км 18 +730 - км 61 +160 в межах Київської області» від 26 червня 2013 року, повідомляють «[Коментарі](http://ua.comments.ua/money/205215-u-kapremont-47-km-dorogi-kiivchernigiv.html)».**

Згідно із затвердженим проектом, планується реконструкція ділянки автотраси загальною протяжністю **47 км**, у тому числі **4,9 км під´їзної дороги до міста Бровари**.

Загальний кошторис реконструкції затверджено в розмірі **1,88 млрд грн** (у цінах станом на 13 грудня 2012). У тому числі вартість будівельно-монтажних робіт складе 1,5 млрд грн, обладнання - 6,9 млн грн, інших витрат - 350,2 млн грн.

При цьому, згідно з проектом, капремонт займе **40 місяців**.

Як повідомляли _[«Коментарі»](/go/?270)_, за даними Міністерства інфраструктури України, будівництво або реконструкція 1 км української автодороги I категорії коштує $5,6 млн. При цьому, у міністерстві запевняють, що [ні за конструкцією, матеріалами, ні за технологіями побудовані українські дороги не поступаються](http://comments.ua/money/410456-kilometr-dorogi-ukraine-podorozhal.html) європейським і всі дороги побудовані і відремонтовані до Євро-2012 на сьогодні в нормальному транспортно-експлуатаційному стані.

**Джерело: «[Коментарі](http://ua.comments.ua/money/205215-u-kapremont-47-km-dorogi-kiivchernigiv.html)»**
