---
title: "Пільговики розпочали «хрестовий похід» на Кабмін і його сателіти"
date: 2012-04-05
categories: 
  - "kolonka-avtora"
tags: 
  - "pilgoviki"
  - "pravozahist"
---

[![](https://mpz.brovary.org/wp-content/uploads/2012/04/dlya-informagentsiyi.jpg)](https://mpz.brovary.org/wp-content/uploads/2012/04/dlya-informagentsiyi.jpg)Один з ключових правозахисників в галузі  соціального права -  Юрій Кравець та очолювана ним Правозахисна Група «Варта», розпочали компанію «Законне право».

Правозахисною Групою підготовлено колективне звернення до Генеральної прокуратури щодо відкриття кримінальних справ за ознаками скоєння злочину проти посадових осіб Пенсійного Фонду України та Міністерства соціальної політики України, а також накладання штрафів на ці органи за невиконання рішень суду.

Почалась ця хвиля з Броварів та Броварського району, де знаходиться головний офіс Групи, і поширюється по всій Україні. За два тижні це звернення підписали  понад 700 постраждалих від влади пільговиків і процес рухається далі потужним темпом. Підтримати такі кроки виявили бажання в усіх регіонах України. Діти війни, чорнобильці, молоді мами, інваліди, пенсіонери, афганці та учасники війни – всі вони вирішили почати «хрестовий похід» на Кабмін та його сателіти на місцях. Перша фаза – Генеральна прокуратура, друга – Європейський Суд по правах людини, третя –  організована боротьба по всій Україні. <!--more-->

                **Юрій Кравець**: _«Я закликаю всі правозахисні організації нашої держави та міжнародні структури, підтримати цю компанію та відновити порушені права як мінімум 10 мільйонів українців!»._

**Для бажаючих приєднатися:** **Правозахисна Група «Варта»** - 067-406-60-24

_Прес-служба Правозахисної Групи «Варта»_

|  |  |
| --- | --- |

**До Генеральної прокуратури України**

01601, м. Київ, вул. Різницька 13/15

Телефон приймальні - 280-10-20

  **Правозахисна Група Юрія Кравця,**

**ТОВ «МРВ «Варта»**

07400, Київська обл., м. Бровари,

вул. Грушевського, 9/1, оф.72

Тел. 067-406-60-24

**Пільговики \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_**

**\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_**

         _(село, селище, місто,район, організація)_

   

**КОЛЕКТИВНЕ ЗВЕРНЕННЯ**

В зв’язку зі значною кількістю громадян, що отримавши постанови судів першої інстанції про визнання дії управління пенсійного фонду України протиправними, не можуть отримати призначені цими постановами до виплати кошти, просимо, відповідно до ч. 2 ст. 121 Конституції України, забезпечити представництво інтересів громадян виходячи з наступного.

Відповідно до ст. 36-1 Закону України «Про прокуратуру» представництво прокуратурою інтересів громадянина або держави в суді полягає у здійсненні прокурорами від імені держави процесуальних та інших дій, спрямованих на захист у суді інтересів громадянина або держави у випадках, передбачених законом.

Підставою представництва у суді інтересів громадянина є його неспроможність через фізичний чи матеріальний стан, похилий вік або з інших поважних причин самостійно захистити свої порушені чи оспорюванні права або реалізувати процесуальні повноваження, а інтересів держави - наявність порушень або загрози порушень економічних, політичних та інших державних інтересів внаслідок протиправних дій (бездіяльності) фізичних або юридичних осіб, що вчиняються у відносинах між ними або з державою.

Формами представництва є:

звернення до суду з позовами або заявами про захист прав і свобод іншої особи, невизначеного кола осіб, прав юридичних осіб, коли порушуються інтереси держави, або про визнання незаконними правових актів, дій чи рішень органів і посадових осіб;

участь у розгляді судами справ;

Прокурор самостійно визначає підстави для представництва у судах, форму його здійснення і може здійснювати представництво в будь-якій стадії судочинства в порядку, передбаченому процесуальним законом.

А в даному випадку громадяни, що зверталися до суду з відповідними позовами є пенсіонери, тобто люди похилого віку.

Згідно ст. 267 КАС України суд, який ухвалив судове рішення в адміністративній справі, має право зобов'язати суб'єкта владних повноважень, не на користь якого ухвалене судове рішення, подати у встановлений судом строк звіт про виконання судового рішення.

За наслідками розгляду звіту суб'єкта владних повноважень про виконання постанови суду або в разі неподання такого звіту суддя своєю ухвалою може встановити новий строк подання звіту, накласти на керівника суб'єкта владних повноважень, відповідального за виконання постанови, штраф у розмірі від десяти до тридцяти мінімальних заробітних плат.

Половина суми штрафу стягується на користь позивача, інша половина - до Державного бюджету України.

Питання про накладення штрафу вирішується за клопотанням позивача або за ініціативою судді у судовому засіданні з повідомленням сторін. Неприбуття у судове засідання сторін, які були належним чином повідомлені, не перешкоджає розгляду цього питання.

Крім цього, згідно зі ст. 365-1 Кримінального кодексу України перевищення повноважень, тобто умисне вчинення службовою особою юридичної особи приватного права незалежно від організаційно-правової форми дій, які явно виходять за межі наданих повноважень, якщо вони завдали істотної шкоди охоронюваним законом правам, інтересам окремих громадян, державним чи громадським інтересам, інтересам юридичних осіб, - карається виправними роботами на строк до одного року або обмеженням волі на строк до трьох років, або позбавленням волі на строк до трьох років, з позбавленням права обіймати певні посади чи займатися певною діяльністю на строк до трьох років.

Відповідно до ст. 382 Кримінального кодексу України умисне невиконання вироку, рішення, ухвали, постанови суду, що набрали законної сили, або перешкоджання їх виконанню - карається штрафом від п'ятисот до однієї тисячі неоподатковуваних мінімумів доходів громадян або позбавленням волі на строк до трьох років.

Керуючись Законом України «Про статус і соціальний захист громадян, які постраждали внаслідок Чорнобильської катастрофи»,ЗУ «Про соціальний захист дітей війни», ЗУ «Про державну допомогу сім’ям з дітьми», ЗУ «Про статус ветеранів війни, гарантії їх соціального захисту»,  Законом України «Про звернення громадян», ст. 382 Кримінального кодексу України та ст. 97 Кримінально-процесуального кодексу України, **просимо**:

1. Вирішити питання про порушення кримінальної справи за ознаками скоєння злочинів, передбаченими ст. ст. 365-1 та 382 Кримінального кодексу України.
2. Просимо доручити підпорядкованим органам прокуратури здійснити представництво в судах усіх пенсіонерів, на користь яких судами було постановлено рішення про стягнення соціальних виплат і які до цього часу не виплачені та стягнути на користь держави та позивачів штрафу з винних посадових чи службових осіб.
