---
title: "АНОНС: 24 березня у Броварах виступить «Ляпіс-98»"
date: 2017-03-15
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "kontsert"
  - "lyapis"
  - "lyapis-98"
  - "mihalok"
  - "novini"
  - "terminal"
---

**Наступної п’ятниці у Бровари із концертом навідається гурт «Ляпіс-98» на чолі із Сергієм Міхалком. Учасники виконають найкращі хіти за останні 25 років, найперше пісні з раннього періоду творчості. Про це йдеться в рекламних матеріалах та на [сайтах](https://brovary.karabas.com/ua/sergej-mihalok-i-gruppa-lyapis-98-brovary) продавців квитків.**

Як зазначено в повідомленнях, захід відбудеться **24 березня о 19:00** в концерт-холі ТРЦ **«Термінал»,** що по **вулиці Київській, 316**. Вартість квитків – від 199 до 400 грн. Тривалість концерту – 3 години.

[![](https://mpz.brovary.org/wp-content/uploads/2017/03/lyapis-98-anons-afisha-kontsert.jpg)](https://mpz.brovary.org/wp-content/uploads/2017/03/lyapis-98-anons-afisha-kontsert.jpg)

Як вказано в афішах, Сергій Михалок та гурт «Ляпіс-98» виконають найкращі хіти свого гурта-попередника «Ляпіс Трубецкой», зокрема з альбому «Ты кинула»: _«А-у», «В платье белом», «Яблони», «Евпатория», «Ты кинула», «Воины света», «Зеленоглазое такси»_.

> **«Ляпіс-98»** - білоруський рок-гурт, утворений минулого року в складі учасників гуртів «Ляпіс Трубецкой» і «Brutto». Музики виконують переважно хіти «Ляпіса Трубецького» 1990-х та початку 2000-х років. Лідером колективу є Сергій Міхалок.
> 
> Нагадаємо, у червні 2015 року Сергій Міхалок разом із гуртом «Brutto» [виступали у Броварах](https://mpz.brovary.org/krov-z-molotkom-brutto-mihalok-porvali-brovari-robochim-pank-rokom/). Учасники колективу неодноразово висловлювались на підтримку України та, навіть, присвятили пісню «Гарри» українським воїнам.
