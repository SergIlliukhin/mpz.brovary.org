---
title: "Родини знедолених і бійців АТО можуть отримати грошову допомогу"
date: 2017-07-06
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "ato"
  - "brovary"
  - "vijskovosluzhbovtsi"
  - "doroshenko"
  - "zagybli-bijtsi"
  - "materialna-dopomoga"
  - "novini"
  - "poraneni-bijtsi"
  - "sluzhba-u-spravah-ditej-i-simyi"
coverImage: "wp-content/uploads/2017/07/ATO-ZSU-bijtsi-armiya-nashyvka-forma-kamuflyazh.jpg"
---

**Сім’ям з дітьми, які опинилися в складних життєвих обставинах, родинам поранених і загиблих в АТО військовослужбовців, а також інших бійців, які проходять там службу, передбачена матеріальна допомога. Про це [повідомив](https://www.facebook.com/groups/brovary/permalink/1714182765278349/) депутат і член комісії з надання адресної матеріальної допомоги та інших видів соціальної допомоги сім’ям Київської області Олексій Дорошенко.**

Як зазначив обранець, не всім відомо, що вони мають право на отримання такої підтримки. Так, починаючи з 2017 року, сім’ям військовослужбовців буде виплачуватися сума:

- учасників АТО - **3200 грн.**;
- поранених бійців у зоні проведення АТО – максимум **22 400 грн.**;
- загиблих у зоні проведення АТО – максимум **80 000 грн.**;
- військовослужбовців, які проходять службу в зоні проведення АТО на контрактній основі з 2017 року – максимум **12 800 грн.**

Окрім того, родинам із дітьми, які опинилися в складних життєвих обставинах, виплачуватиметься матеріальна допомога у розмірі до **32 000 грн**. Але в окремих випадках – максимум **48 000 грн**.

Олексій Дорошенко вказує, що для отримання коштів необхідно звернутися до служби у справах дітей та сім’ї за місцем проживання з наступним пакетом документів:

- заява на ім’я виконуючого обов’язки начальника служби у справах дітей та сім’ї Київської ОДА Лосєва Володимира Опанасовича;
- копії паспорту чи іншого виданого державним органом документу;
- індивідуальний податковий номер;
- номер особистого рахунку та виписка з рахунку з реквізитами банківської установи.

Як зазначає член колегіального органу, комісія з надання адресної матеріальної допомоги та інших видів соціальної допомоги після тривалої перерви нещодавно відновила свою роботу. Тепер вони щосереди розглядають подані документи.

У Броварах служба у справах дітей та сім’ї розміщена за адресою: **вул. Гагаріна, буд. 18, каб. 313**. Начальниця служби - Теплюк Лариса Миколаївна (тел.: 6-57-86), завідувачка сектору у справах сім’ї - Маліборська Євгенія Василівна (тел.: 6-10-50), завідувач сектору у справах дітей - Скоробогатько Юрій Петрович (тел.: 4-61-85). Отримати консультацію можна за телефоном громадської приймальні Олексія Дорошенка (тел.: 097-014-23-20).
