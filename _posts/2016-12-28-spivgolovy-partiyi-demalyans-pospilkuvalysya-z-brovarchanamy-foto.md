---
title: "Співголови партії \"ДемАльянс\" поспілкувалися з броварчанами - ФОТО"
date: 2016-12-28
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "brovary"
  - "viktoriya-ptashnyk"
  - "vasyl-gatsko"
  - "vibir-redaktsiyi"
  - "demokratichniy-alyans"
  - "zustrich"
  - "novini"
coverImage: "wp-content/uploads/2016/12/gatsko-ptashnyk-10.jpg"
---

**Вчора, 27 грудня, до Броварів [завітали](https://mpz.brovary.org/anons-27-grudnya-do-brovariv-pryyidut-vasyl-gatsko-ta-viktoriya-ptashnyk/) співголови "Демократичного Альянсу" Василь Гацько та Вікторія Пташник. Захід пройшов у закладі "Чарівна тайстра" та зібрав пару десятків містян: здебільшого партійців і активістів, та трохи пересічних броварчан.**

[![](https://mpz.brovary.org/wp-content/uploads/2016/12/gatsko-ptashnyk-2.jpg)](https://mpz.brovary.org/wp-content/uploads/2016/12/gatsko-ptashnyk-2.jpg)

[![](https://mpz.brovary.org/wp-content/uploads/2016/12/gatsko-ptashnyk-5.jpg)](https://mpz.brovary.org/wp-content/uploads/2016/12/gatsko-ptashnyk-5.jpg)

Народна депутатка **Вікторія Пташник** розповіла про те, чим вона та її партія займається у Верховній Раді, про те, як навіть адекватні законодавчі ініцативи, які не зачіпають інтереси олігархів, важко провести в Парламенті. Просто подати законопроект - мало, треба добитися того, аби його включили в порядок денний, винесли на розгляд профільних комітетів, а потім на шляху до голосування не внесли правки, які іноді повністю змінюють сенс початкового законопроекту.

[![](https://mpz.brovary.org/wp-content/uploads/2016/12/gatsko-ptashnyk-6.jpg)](https://mpz.brovary.org/wp-content/uploads/2016/12/gatsko-ptashnyk-6.jpg)

[![](https://mpz.brovary.org/wp-content/uploads/2016/12/gatsko-ptashnyk-8.jpg)](https://mpz.brovary.org/wp-content/uploads/2016/12/gatsko-ptashnyk-8.jpg)

**Василь Гацько** - співголова партії "Демократичний Альянс" - розповідав про загальну ситуацію в країні, в Парламенті, про зміни, яких можна досягти. Вже в 2030 році ми можемо побачити нову країну, впевнений Василь Гацько.

[![](https://mpz.brovary.org/wp-content/uploads/2016/12/gatsko-ptashnyk-17.jpg)](https://mpz.brovary.org/wp-content/uploads/2016/12/gatsko-ptashnyk-17.jpg)

Головні "демальянсівці" зазначили, що великими реформами займаються великі партії влади, але вони можуть точково проводити корисні ініціативи, що вони й роблять. Зокрема, Вікторія Пташник згадала [закон 4496](http://www.pravda.com.ua/rus/news/2016/11/3/7125647/) "щодо усунення адміністративних бар'єрів для експорту послуг", який спростив умови роботи фрілансерів та їхніх грошових розрахунків.

[![](https://mpz.brovary.org/wp-content/uploads/2016/12/gatsko-ptashnyk-13.jpg)](https://mpz.brovary.org/wp-content/uploads/2016/12/gatsko-ptashnyk-13.jpg)

Після промов гостей присутні мали змогу задати питання та поспілкуватися. Броварчан цікавили різні питання: підприємці задавали питання щодо податків, студенти - про стипендії, підприємці, що пов'язані з освітньою галуззю, питали про освіту. Розмовляли про пенсійну реформу, про останню гучну [історію](https://mpz.brovary.org/u-brovarah-vidbulysya-gromadski-sluhannya-adminresurs-peremig-foto/) щодо забудови та знищення лісу в Броварах, про транспортні проблеми в місті і таке інше.

[![](https://mpz.brovary.org/wp-content/uploads/2016/12/gatsko-ptashnyk-9.jpg)](https://mpz.brovary.org/wp-content/uploads/2016/12/gatsko-ptashnyk-9.jpg)

Партія "Демократичний Альянс" створена у 2010 році та загалом спирається на середній клас. Влітку цього року на її базі було [створено](http://dem-alliance.org/news/demalyans-peretvoryuetsya-na-ob-ednavchu) так звану Платформу єднання, замість одного голови (Василь Гацько) було обрано співголів та правління (близько 10 осіб, зокрема до нової політсили увійшли Мустафа Найем та Сергій Лещенко). У Броварській міській раді партія представлена **3** депутатами (Андрій Саук, Олег Берестовий та [донедавна](https://mpz.brovary.org/andrij-vasylenko-alina-dyachenko-bilshe-ne-deputaty/) Аліна Дяченко - на заміну їй до міськради вже скоро зайде Сергій Іллюхін).

> Відео із зустрічі можна подивтися за [посиланням](http://brovary.dem-alliance.org/zustrich-zi-spivgolovamy-demalyansu-viktoriyeyu-ptashnyk-ta-vasylem-gatskom/).

**Фото - Світлана Яцив**
