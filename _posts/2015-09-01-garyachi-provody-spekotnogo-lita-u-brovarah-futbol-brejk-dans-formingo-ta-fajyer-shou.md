---
title: "Гарячі проводи спекотного літа у Броварах: футбол, брейк-данс, «Formingo» та файєр-шоу"
date: 2015-09-01
author: 
  username: "komarovskyj"
  display_name: "Комаровський Олексій"
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "novini"
  - "onum"
  - "park-peremoga"
  - "futbol"
---

**В останні вихідні серпня не було жодних державних свят, але Бровари перетворилися на один суцільний святковий захід — це молодь міста без будь-яких запроваджень «зверху», на власному ентузіазмі організували і провели три незалежних один від одного заходи, які символічно присвятили прощанню з літом. Спортивні, музичні та видовищні дійства — футбольний благодійний турнір на підтримку солдат АТО, музичний вечір на острові у парку «Перемога» та розважальний концерт «Лето****Peace****» - стали яскравим завершальним акордом спекотного Літа-2015.**

**Футбольний турнір: «Локомотив» знову другий**

ОНУМ продовжив традицію проводити спортивні турніри, а кошти — заявковий внесок команд-учасниць — передавати волонтерським організаціям, які допомагають солдатам АТО. Ось і цього разу об’єднавши у змаганні 10 команд, організатори отримали та передали більше тисячі гривень.

[![останні літні дні (139)](https://mpz.brovary.org/wp-content/uploads/2015/08/ostanni-litni-dni-139.jpg)](https://mpz.brovary.org/wp-content/uploads/2015/08/ostanni-litni-dni-139.jpg)

[![останні літні дні (164)](https://mpz.brovary.org/wp-content/uploads/2015/08/ostanni-litni-dni-164.jpg)](https://mpz.brovary.org/wp-content/uploads/2015/08/ostanni-litni-dni-164.jpg)

[![останні літні дні (306)](https://mpz.brovary.org/wp-content/uploads/2015/08/ostanni-litni-dni-306.jpg)](https://mpz.brovary.org/wp-content/uploads/2015/08/ostanni-litni-dni-306.jpg)

У турнірі взяли участь переможець і фіналіст футбольного турніру, який [нещодавно проходив на полі ЗОШ №9](https://mpz.brovary.org/futbolni-prystrasti-na-shkilnomu-stadioni-onum-proviv-blagodijnyj-turnir/) — «Титан-Уніспорт» та «Локомотив» відповідно. З тією лиш різницею, що «титани» тепер йменувалися як «Турист». Та сталася сенсація — чемпіон попереднього турніру — «Титан-Уніспорт», він же «Турист» — вийшов у півфінал лише з другого місця, а на другий ігровий день взагалі не з’явився. Натомість на авансцену вийшли інші фаворити — «Штанга» та «Авалон».

[![останні літні дні (322)](https://mpz.brovary.org/wp-content/uploads/2015/08/ostanni-litni-dni-322.jpg)](https://mpz.brovary.org/wp-content/uploads/2015/08/ostanni-litni-dni-322.jpg)

[![останні літні дні (198)](https://mpz.brovary.org/wp-content/uploads/2015/08/ostanni-litni-dni-198.jpg)](https://mpz.brovary.org/wp-content/uploads/2015/08/ostanni-litni-dni-198.jpg)

[![останні літні дні (285)](https://mpz.brovary.org/wp-content/uploads/2015/08/ostanni-litni-dni-285.jpg)](https://mpz.brovary.org/wp-content/uploads/2015/08/ostanni-litni-dni-285.jpg)

Перша команда з суто футбольним терміном неочікувано, але заслужено пробилася до півфіналу, а друга — перемогла у фіналі срібного призера попереднього турніру — «Локомотив». Хоча за побудовою гри та силово-атлетичними даними «залізничники» вважалися беззаперечними фаворитами. У фіналі, який вийшов психологічно-драматичним — було і вилучення, і серія пенальті — «Авалон» святкував перемогу багато в чому завдяки ігровому таланту свого воротаря.

**Музичні вечори: різні за стилем, однакові за теплотою**

Суботнього вечора паралельно в парку «Перемога» та на Майдані Свободи пройшли два музичних заходи — на острові від ОНУМ та концерт «ЛетоPeace» відповідно.

Заходи вийшли різні за стилем та за атмосферою. Вечір від ОНУМ вийшов тихим, лірично-душевним, навіть інтимним, насичений репертуаром авторських пісень присутніх молодих виконавців. Тон задавала відома серед броварської молоді гітарист Анастасія Горбунова, гостями вечора стала броварська група «Сбой системы».

[![1](https://mpz.brovary.org/wp-content/uploads/2015/08/17.jpg)](https://mpz.brovary.org/wp-content/uploads/2015/08/17.jpg)

[![3](https://mpz.brovary.org/wp-content/uploads/2015/08/34.jpg)](https://mpz.brovary.org/wp-content/uploads/2015/08/34.jpg)

[![4](https://mpz.brovary.org/wp-content/uploads/2015/08/44.jpg)](https://mpz.brovary.org/wp-content/uploads/2015/08/44.jpg)

Зовсім іншою атмосфера була на Майдані Свободи. Якщо в парку «Перемога» було відчуття, що літо було теплим, то на центральній площі міста — спекотним. За ініціативи броварської молоді, танцювальної студії «**Maxi Dance School**», активістів на чолі з броварським шанувальником музики в стилі брейк-данс, реп, рок — **Олегом Здоровцем** (репер «Carbon»), у Броварах пройшов справжній молодіжно-розважальний концерт.

Глядачі, а це переважно діти та юнаки шкільного та студентського віку, а також молоді мами з немовлятами, побачили того вечора виступи різних гуртів напрямку некласичного танцю та співу — брейк-данс, хіп-хоп, реп, рок.

[![останні літні дні (15)](https://mpz.brovary.org/wp-content/uploads/2015/08/ostanni-litni-dni-15.jpg)](https://mpz.brovary.org/wp-content/uploads/2015/08/ostanni-litni-dni-15.jpg)

[![останні літні дні (11)](https://mpz.brovary.org/wp-content/uploads/2015/08/ostanni-litni-dni-11.jpg)](https://mpz.brovary.org/wp-content/uploads/2015/08/ostanni-litni-dni-11.jpg)

[![останні літні дні (57)](https://mpz.brovary.org/wp-content/uploads/2015/08/ostanni-litni-dni-57.jpg)](https://mpz.brovary.org/wp-content/uploads/2015/08/ostanni-litni-dni-57.jpg)

Дещо не готовими вийшли Бровари до репу — виконавців ритмічного речитативу було багато, виступали вони практично один за одним і до заданої високої планки драйву та енергійності трішки не дотягували — доводилося або ж вслухатися в текст пісень, або ж вдумуватися їх в філософський смисл, а того вечора глядачі хотіли просто відпочити, а не «завантажувати» себе.

А ось брейк-данс пішов просто «на-ура», особливо, коли танці такого стилю виконували маленькі хлопчики та дівчатка. Радувало те, що вокально-інструментальні номери усі без винятку виконувалися «живими» музикою та співом. А ще ведучі концерти — Олег Здоровець та керівник «Maxi Dance School» Максим — постійно жартували, підстьобували один одного та веселили публіку різними смішними фразами та діалогами. «Дай мені свій мікрофон, у тебе гучніший» — говорив один ведучий. «П’ять баксів» — підхоплював інший. «Хто нас не підтримує і не скаче під музику — той Філіп Кіркоров!» — час від часу видавали конферансьє.

[![останні літні дні (78)](https://mpz.brovary.org/wp-content/uploads/2015/08/ostanni-litni-dni-78.jpg)](https://mpz.brovary.org/wp-content/uploads/2015/08/ostanni-litni-dni-78.jpg)

[![останні літні дні (69)](https://mpz.brovary.org/wp-content/uploads/2015/08/ostanni-litni-dni-69.jpg)](https://mpz.brovary.org/wp-content/uploads/2015/08/ostanni-litni-dni-69.jpg)

[![останні літні дні (84)](https://mpz.brovary.org/wp-content/uploads/2015/08/ostanni-litni-dni-84.jpg)](https://mpz.brovary.org/wp-content/uploads/2015/08/ostanni-litni-dni-84.jpg)

Ніби по наростаючій, організатори вечора після «неопрацьованих» діамантів — ентузіастів, та талантів-любителів — запросили на сцену тих, кого вже можна назвати професіоналами.

Броварський рок-гурт «**Formingo**» — [учасник минулого року шоу «Україна має талант»](https://www.youtube.com/watch?v=5ayEbgfPYYY) — **Назар Хованський** та **Дмитро Приходько** — суботнього вечора виступили з піснями, які увійдуть до першого альбому групи «Звук, що дає життя». Гурт настільки популярний у місті, що того вечора молодь, особливо дівчатка старшого шкільного віку тільки й шепотіли та зітхали: «Formingo», «Ах, «Formingo!».

[![останні літні дні (52)](https://mpz.brovary.org/wp-content/uploads/2015/08/ostanni-litni-dni-52.jpg)](https://mpz.brovary.org/wp-content/uploads/2015/08/ostanni-litni-dni-52.jpg)

[![останні літні дні (49)](https://mpz.brovary.org/wp-content/uploads/2015/08/ostanni-litni-dni-49.jpg)](https://mpz.brovary.org/wp-content/uploads/2015/08/ostanni-litni-dni-49.jpg)

[![останні літні дні (74)](https://mpz.brovary.org/wp-content/uploads/2015/08/ostanni-litni-dni-74.jpg)](https://mpz.brovary.org/wp-content/uploads/2015/08/ostanni-litni-dni-74.jpg)

Завершувався вечір справжнім «відривом»: колектив «**Street Dance Club**» подарував присутнім Fire Show у супроводі української етнічної музики в сучасній обробці. Причому видовище було перенесене зі сцени безпосередньо до глядачів на площу.

[![останні літні дні (33)](https://mpz.brovary.org/wp-content/uploads/2015/08/ostanni-litni-dni-33.jpg)](https://mpz.brovary.org/wp-content/uploads/2015/08/ostanni-litni-dni-33.jpg)

[![останні літні дні (34)](https://mpz.brovary.org/wp-content/uploads/2015/08/ostanni-litni-dni-34.jpg)](https://mpz.brovary.org/wp-content/uploads/2015/08/ostanni-litni-dni-34.jpg)

Проводжали спекотне цього року літо Бровари й справді гаряче.

**Фото — Аліна Єрмоленко та з архіву ОНУМ**
