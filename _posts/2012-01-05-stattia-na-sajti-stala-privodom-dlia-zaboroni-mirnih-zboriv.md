---
title: "Стаття на сайті стала приводом для заборони мирних зборів"
date: 2012-01-05
author: 
  username: "pravoZnaty"
  display_name: "Маєш право знати"
tags: 
  - "vykonkom"
  - "novini"
---

![](https://mpz.brovary.org/wp-content/uploads/2012/01/Заборона-відеозйомки.jpg "Заборона відеозйомки")Стаття про те, як броварчани вийшли на захист парку "Перемога" стала приводом для заборони мирних зборів у Броварах.

21 грудня на нашому сайті було опубліковано статтю - [огляд акції "Захистимо Перемогу"](https://mpz.brovary.org/novini/brovarchani-vijsli-na-zahist-parku-peremoga/ "Броварчани вийшли на захист парку “Перемога”"), яка відбувался 18 грудня 2011 року. У даній статті повідомлялося: _"Громадяни домовились, що це лише початок довгої і суворої боротьби за наш парк! Наступний крок - пікетування Броварської міської ради **29 грудня 2011 року о 13:30** (перед початком 17-ої чергової сесії)"_<!--more-->

Інформація, опублікована у статті, була сприйнята членами виконавчого комітету Броварської міської ради, як офіційне повідомлення про проведення мирних зборів (згідно ст.39 Конституції України). Тому 23.12.2011 р.на засіданні міськвиконкому було ухвалено [рішення №684 " Про заборону пікетування Броварської міської ради 29 грудня 2011 року"](https://www.slideshare.net/sergIlliukhin/684-23122011 "Про заборону пікетування")

[![](https://mpz.brovary.org/wp-content/uploads/2012/01/Повідомлення.jpg "Повідомлення")](https://mpz.brovary.org/wp-content/uploads/2012/01/Повідомлення.jpg)

> опубліковано: 04.01.2012 14:38 ---------------------------------------------- БРОВАРСЬКА МІСЬКА РАДА КИЇВСЬКОЇ ОБЛАСТІ ВИКОНАВЧИЙ КОМІТЕТ РІШЕННЯ Від 23.12.2011 № 684 м. Бровари
> 
> Про заборону пікетування Броварської міської ради 29 грудня 2011 року
> 
> Розглянувши інформацію, опубліковану 21 грудня 2011 року громадянином Іллюхіним С.М. на веб–сайті www.pravo-znaty.org.ua Громадської ініціативи „Маєш право знати” щодо пікетування Броварської міської ради 29 грудня 2011 року, керуючись пп.3 п.„б” ст. 38 Закону України “Про місцеве самоврядування в Україні” виконком міської ради
> 
> В И Р І Ш И В:
> 
> 1.Заборонити громадянину Іллюхіну С.М проведення пікетування Броварської міської ради 29 грудня 2011 року, у зв\`язку з порушенням процедури повідомлення про мирні зібрання. 2.Повідомити громадянина Іллюхіна С.М. про прийняте рішення та його відповідальність в разі проведення несанкціонованого заходу. 3.Повідомити начальника Броварського міського відділу (з обслуговування м. Бровари та Броварського району) ГУ МВС України в Київській області Семікопа С.М. про прийняте рішення. 4.Юридичному відділу виконавчого комітету звернутися до суду з позовом про обмеження права на вільне зібрання. 5.Контроль за виконанням цього рішення покласти на керуючого справами виконкому Кузнєцова В.К.
> 
> Міський голова І.В.Сапожко ----------------------------------------------

Скажу чесно: я вперши в житті бачу випадок, коли оприлюднення інформації на сайті громадської ініціативи стало приводом для розгдялу на засіданні виконавчого комітету. Хоча з юридичної точки зору законодавством не регулюється спосіб подання повідовлення, я думаю, що виконком Броварської міської ради дійсно має всі шанси увійти в новітню історію України як **найбільш уважний до інтернет-аудиторії рідного міста :)**

Хоча на цьому позитивні моменти, на жаль, закінчуються і залишаються питання: \* По-перше, у статті не було вказано, що Іллюхін С.М. організовує дану акцію, тому забороняти Іллюхіну С.М. проводити дану акцію (звичайно, це можна було б зробити лише через суд) не було жодного сенсу; \* По-друге, згідно п.2 цього рішення мене мали повідомити про наміри виконкому заборонити акцію через суд, але цього зроблено не було; \* Ну і найголовніше питання: чому рішення було опубліковано аж 4 січня 2012 року - через тиждень після проведення акції?

У будь-якому випадку, акція відбулась і нам вдалось звернути увагу всеукраїнських ЗМІ до нашої локальної, але дуже важливої проблеми: [У Броварах Дід Мороз просить депутатів не чіпати парк "Перемога"](https://mpz.brovary.org/novini/u-brovarah-did-moroz-prosit-deputativ-ne-chipaty-park-peremoga/ "У Броварах Дід Мороз просить депутатів не чіпати парк “Перемога”") Перемога буде за нами!
