---
title: "У Броварах - збройне пограбування ювелірного магазину"
date: 2016-03-24
categories: 
  - "brovary"
  - "novyny"
tags: 
  - "brovary"
  - "zbrojne-pograbuvannya"
  - "novini"
  - "pograbuvannya"
  - "politsiya"
  - "rozshuk"
  - "yuvelirniy-magazin"
---

**У Броварах пограбовано ювелірний магазин, що розташовано на вулиці Незалежності, [повідомляє](http://www.kv.npu.gov.ua/uk/publish/article/197045) Броварський ВП ГУНП на офіційному веб-сайті. Двое озброєних невідомих в масках ввірвалися в магазин, розбили сокирою вітрини, викрали вироби з золота та зникли у невідомому напрямку.**

\[caption id="attachment\_53859" align="aligncenter" width="600"\]![ювелірний](https://mpz.brovary.org/wp-content/uploads/2016/03/yuvelirnyj.jpg) Ювелірний магазин, поряд "Космо", Незалежності, 13\[/caption\]

Вчора ввечері до чергової частини Броварського відділу поліції надійшло повідомлення, що двоє чоловіків у темному одязі та масках забігли у приміщення крамниці. Погрожуючи персоналу предметом схожим на зброю, зловмисники забрали коштовності, дорогоцінні прикраси і втекли з місця злочину. Сума завданого збитку встановлюється, - повідомляють правоохоронці.

![PM764image002](https://mpz.brovary.org/wp-content/uploads/2016/03/PM764image002.jpg)

За даним фактом слідчим відділом Броварського відділу поліції відкрито кримінальне провадження за ч.3 ст.187 (розбій) Кримінального кодексу України. Санкція даної статті передбачає покарання у вигляді позбавлення волі на строк від семи до дванадцяти років з конфіскацією майна. Досудове розслідування триває, - йдеться у повідомленні.

![PM379image004](https://mpz.brovary.org/wp-content/uploads/2016/03/PM379image004.jpg)

Наразі проводиться низка оперативно-розшукових заходів щодо встановлення місцезнаходження та затримання осіб, причетних до скоєння злочину. Тому поліція звертається до громадян, які володіють будь-якою інформацією, що може допомогти встановити місця знаходження нападників, повідомити про це на спецлінію 102. Анонімність гарантується.
