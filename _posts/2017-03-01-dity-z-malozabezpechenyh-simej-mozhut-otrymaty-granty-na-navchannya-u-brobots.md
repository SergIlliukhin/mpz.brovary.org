---
title: "Діти з малозабезпечених сімей можуть отримати гранти на навчання у BroBots"
date: 2017-03-01
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brobots"
  - "bezkoshtovne-navchannya-ditej"
  - "brovary"
  - "vibir-redaktsiyi"
  - "metsenaty"
  - "novini"
  - "pylyp-duhlij"
---

**Броварський центр технічного розвитку BroBots–Brovary IT Hub повідомив про можливість безкоштовного навчання на курсах центру для дітей із малозабезпечених сімей. Дітям пропонують писати мотиваційні листи, в яких мають розказати, чому вони хочуть навчатися на курсах, а меценати виберуть найбільш мотивованих дітей і оплатять їм навчання. Спонсором може стати кожен, стверджують організатори.**

**Пилип Духлій**, [співзасновник](https://mpz.brovary.org/pylyp-duhlij-ya-namagayusya-daty-lyudyam-shans/) Броварського центру технічного розвитку [**BroBots– Brovary IT Hub**](https://www.facebook.com/brobots.hub/) на своїй сторінці у FB [повідомив](https://www.facebook.com/pylyp.d/posts/1534291606582237?pnref=story) про можливість за рахунок коштів меценатів взяти на навчання дітей, батьки яких не мають змоги його оплачувати.

[![](https://mpz.brovary.org/wp-content/uploads/2016/07/duhlij-2.jpg)](https://mpz.brovary.org/wp-content/uploads/2016/07/duhlij-2.jpg)

«_Ми створювали наш хаб як соціальний проект. Діти учасників АТО, діти з багатодітних та малозабезпеченних сімей навчаються безкоштовно»,_ - говорить Пилип Духлій. Але є ще дуже багато талановитих і мотивованих дітей, батьки яких за різними причинами поки що не можуть оплатити навчання. Тому для таких сімей і  запускається програма надання грантів на навчання в IT Hub.

![](https://mpz.brovary.org/wp-content/uploads/2017/03/16010498_1481660808511984_861428414_o-1024x579.jpg)

Як отримати грант? Дитині потрібно написати мотиваційного листа, де пояснити, чому вона хоче навчатись саме на вибраному курс, а батькам - відправити листа організаторам. Такі листи (без посилання на те, від кого надійшли), будуть передаватися на розгляд меценатам для прийняття рішення про надання гранту на навчання.

> Правила участі в програмі та анкета для заповнення - за [цим посиланням](https://docs.google.com/forms/d/e/1FAIpQLScbcfP6IkaizogAKtzTWGbfHKrSq_U4GOjvKBz1BbBPxAizbA/viewform?c=0&w=1).

Анкета для меценатів буде згодом, обіцяють організатори. Також Пилип Духлій наголошує, що будь-хто може надати допомогу, зробити благодійний внесок, а також обрати дитину, якій піде його внесок як плата за навчання.
