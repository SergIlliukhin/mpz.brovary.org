---
title: "Новий лідер \"ДемАльянсу\" в Броварах Аліна Дяченко пріоритетом для осередку вважає розвиток міста"
date: 2014-06-18
author: 
  username: "demalliance"
  display_name: "ДемАльянс Бровари"
categories: 
  - "kolonka-avtora"
tags: 
  - "alina-dyachenko"
  - "brovary"
  - "demalyans"
  - "demokratichniy-alyans"
  - "oseredok"
  - "partiya"
coverImage: "wp-content/uploads/2014/06/Alina.jpg"
---

**[![Демальянс у Броварах3](https://mpz.brovary.org/wp-content/uploads/2012/07/Demalyans-u-Brovarah3.jpg)](https://mpz.brovary.org/wp-content/uploads/2012/07/Demalyans-u-Brovarah3.jpg)Вчора нашим активістам нарешті вдалось отримати у реєстраційній службі броварського управління юстиції документ, який підтверджує зміну голови міського осередку "Демократичного Альянсу", хоча збори про переобрання керівника броварської організації партії відбулись ще 22 березня 2014 року. Новим очільником міського осередку стала Аліна Дяченко. Попередній голова Сергій Іллюхін нині керує Київською обласною організацією "Демократичного Альянсу" та активно займається розбудовою осередків партії по всій області.**

На загальних зборах броварської міської організації "ДемАльянсу" **Сергій Іллюхін** прозвітував про роботу осередку у попередні роки, зокрема про кампанію "[Басейн - дітям!](https://mpz.brovary.org/tag/baseyn-dityam/)", яка відбувалась за ініціативи та активної участі броварських "демальянсівців" та про загальноукраїнську акцію "[50 тис грн за мера-корупціонера!](https://mpz.brovary.org/za-vikrittya-koruptsiynih-diy-igorya-sapozhka-ogolosheno-vinagorodu-v-50-tisyach/)", яка [не оминула і наше місто](https://mpz.brovary.org/brovarchanam-poobitsyali-vinagorodu-za-dovedennya-koruptsiyi-igorya-sapozhka/). Згадав екс-керівник й свої судові позови щодо забезпечення права на доступ до інформації (документація по інвентаризації земель парку "Перемога"), а також громадські розслідування щодо будівництва тролейбусної лінії у Броварах, реконструкції скверу ім. Тараса Шевченка. Також Сергій розповів про кількарічну кампанію "ДемАльянсу" під назвою "Стоп свавіллю у паспортних столах" щодо [отримання закордонних паспортів](https://mpz.brovary.org/chi-mozhlivo-oformiti-zakordonniy-pasport-u-brovarah/) "без корупційних переплат". Та, звісно, найбільш актуальною діяльністю броварських партійців була участь у Євромайдані та Революції Гідності, а також у роботі Броварської Народної Ради.

\[caption id="attachment\_22979" align="aligncenter" width="600"\][![Віче Бровари 23](https://mpz.brovary.org/wp-content/uploads/2013/12/Viche-Brovari-23.jpg)](https://mpz.brovary.org/wp-content/uploads/2013/12/Viche-Brovari-23.jpg) Сергій Іллюхін та Аліна Дяченко на Народному Віче 21 грудня\[/caption\]

[![Алінка з лого 1](https://mpz.brovary.org/wp-content/uploads/2014/06/Alinka-z-logo-1.jpg)](https://mpz.brovary.org/wp-content/uploads/2014/06/Alinka-z-logo-1.jpg)

По завершенні звіту Сергій повідомив, що під час Євромайдану до "Демократичного Альянсу" стали дуже активно долучатись нові люди, тому він як керівник Київського обласного осередку партії має зосередитись на розвитку мережі організацій по всій області, то ж броварську структуру він запропонував очолити **Аліні Дяченко**. Це рішення було схвально сприйняте учасниками загальних зборів зважаючи на активну роботу Аліни у Броварській Народній Раді, де вона виконувала фактично роль координатора, хоча такої "посади" у цій горизонтальній структурі і не передбачено. Сама Аліна також охоче погодилась на нову та відповідальну позицію у партійному осередку, оскільки має намір суттєво активізувати роботу організації у нашому місті.

[![ВІдповідь реєстраційної служби](https://mpz.brovary.org/wp-content/uploads/2014/06/VIdpovid-reyestratsiynoyi-sluzhbi.jpg)](https://mpz.brovary.org/wp-content/uploads/2014/06/VIdpovid-reyestratsiynoyi-sluzhbi.jpg)

> "Я вважаю, що "Демократичний Альянс" у Броварах має сфокусувати свою роботу над напрацюванням ідей та пропозиції щодо розвитку нашого міста. Яка б не була влада, саме громада завжди має бути активним рушієм та каталізатором змін. Раніше наша основна діяльність була спрямована на те, щоб зробити роботу чиновників більш відкритою та прозорою, щоб унеможливити корупцію, однак тепер - після Революції Гідності - життя ставить перед активними та небайдужими громадянами нові виклики. Нині ми маємо пропонувати, як вдосконалювати інфраструктуру міста, напрацьовувати стратегії та програми розвитку, заохочувати громаду бути більш активною та проявляти інтерес до того, що роблять чиновники й висловлювати свою думку. Генплан, засилля МАФів, ефективна робота міських басейнів - усе має бути у фокусі уваги громади", - переконана нова очільниця "Демократичного Альянсу" в Броварах.

[![Аліна](https://mpz.brovary.org/wp-content/uploads/2014/06/Alina.jpg)](https://mpz.brovary.org/wp-content/uploads/2014/06/Alina.jpg)

За словами Аліни Дяченко, у планах міського осередку "ДемАльянсу" - активне залучення громади до вирішення найбільш актуальних питань щодо розвитку Броварів. А для цього насамперед потрібно мати потужний актив самої партії, відтак уже найближчим часом "демальянсівці" мають намір провести низку заходів щодо залученню нових однодумців і обіцяють бути, як завжди, робити це креативно: "_Насамперед нас цікавлять люди, які вже проявляють активність та мають свідому громадянську позицію, які не чекають, поки чиновники щось для них зроблять, а самі беруться до справи й зміннюють світ довкола себе.  Нам імпонують люди нового мислення, прогресивні та сучасні, які користуються новітніми технологіями, здатні комунікувати в онлайні та діяти в оффлайні, а найголовніше - робити зміни самі. Саме таким ми бачимо ядро нашої організації"._

> Тих, хто хотів би долучитись до осередку або кому цікава діяльність партії у місті , просять долучатись до [новоствореної групи броварського "ДемАльянсу" на Фейсбуку](https://www.facebook.com/groups/brovary.DA/).
