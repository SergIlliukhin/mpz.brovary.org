---
title: "Завтра у Броварах пікетуватимуть суд, де розглядатимуть позов проти декомунізації"
date: 2016-03-23
categories: 
  - "announce"
  - "brovary"
tags: 
  - "brovary"
  - "dekomunizatsiya"
  - "novini"
  - "olejnyk"
  - "svoboda"
  - "fedyanina"
  - "shubina"
---

**У четвер, 24 березня о 16:00 активісти ВО «Свобода» закликають  мешканців міста вийти на пікет броварського суду, де розглядатиметься позов трьох громадян проти перейменування місцевих вулиць в рамках Закону «Про декомунізацію».**

Нагадаємо, що громадянки **Людмила Шубіна**, **Світлана Федяніна** та **Наталія Олейнік** позиваються проти міської ради, вимагаючи скасувати рішення депутатів про перейменування броварських вулиць. Розгляд справи призначений на 16:30.

Як ідеться у відповіді броварського суду на інформаційні запити, в обох заявах позивачі вимагають скасувати рішення міськради від 25 грудня 2015 року. Ним новообрані депутати та міський голова **Ігор Сапожко** одноголосно [перейменували 70 вулиць і провулків](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/) у Броварах.

Зі схожим позовом до суду звернулась також активістки **Тетяна Немчина, Людмила Бабенко та Ірина Нілова,** котрих [пов'язують з діючою мерією міста.](https://mpz.brovary.org/pensionery-ta-komunisty-vyslovyly-pidtrymku-vynogradovij-i-kuznyetsovu-na-z-yizdi-u-prometeyi-video/) Їхній позов розглядатимуть 29 березня.
