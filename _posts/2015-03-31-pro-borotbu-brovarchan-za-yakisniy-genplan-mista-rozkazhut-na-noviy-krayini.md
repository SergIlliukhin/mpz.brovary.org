---
title: "Про боротьбу броварчан за якісний Генплан міста розкажуть на \"Новій країні\""
date: 2015-03-31
author: 
  username: "Aleechka"
  display_name: "Аліна Дяченко"
categories: 
  - "kolonka-avtora"
tags: 
  - "brovary"
  - "viziya"
  - "genplan"
  - "nova-krayina"
  - "nove-misto"
  - "nove-misto-brovari"
  - "stvoryuyemo-nove-misto"
coverImage: "wp-content/uploads/2015/03/DSC_88001.jpg"
---

**[![Логотип Нове місто](https://mpz.brovary.org/wp-content/uploads/2015/03/Logotip-Nove-misto.jpg)](https://mpz.brovary.org/wp-content/uploads/2015/03/Logotip-Nove-misto.jpg)Сьогодні у Києві відбудеться неординарна подія - активісти з усієї країни, яких об'єднали цінності Майдану та Революції Гідності, зберуться на [Конгрес громадянської платформи "Нова Країна"](http://novakraina.org/event/kongres-gp-nova-krayina-31-03-2015). На цьому форумі ініціативні та небайдужі громадяни презентуватимуть свої “історії успіху” та поточні проекти реформ, які разом з експертами напрацювали за минулий рік. Їдуть на цей конгрес і активісти з Броварів - розповісти, як зі стратегічної сесії "Нове місто" почалась [активна боротьба](https://mpz.brovary.org/genplan-dlya-brovarchan-gromada-mista-zmusila-sapozhka-znyati-punkt-z-sesiyi-ta-provesti-sluhannya/) мешканців проти змін до Генплану, що [переросла у розробку](https://mpz.brovary.org/sapozhko-pogodivsya-prodovzhiti-obgovorennya-genplanu-brovariv-ta-perenesti-gromadski-sluhannya/) нової Стратегії розвитку міста.**

Кожен з нас по-своєму уявляє своє Ідеальне Місто, більше того, кожен броварчанин має свою власну Візію Броварів - чим наше місто є саме для нього і яким би він хотів його бачити у майбутньому. Проте для мешканців одного міста надзвичайно важливо знайти своє Спільне Бачення й почати його втілювати у життя.

До Майдану та Революції Гідності мріяти про майбутнє міста не було сенсу, головним тоді було зупиняти дерибан та корупційні схеми, щоб хоч якось берегти майно та інтереси громади. Тепер же стратегія розвитку і змін є найголовнішим пріоритетом, проте її вироблення - процес непростий, який потребує ресурсів, і насамперед експертних. Та Броварам пощастило - у нашому місті мешкає людина, яка вже давно діє в команді "Нової країни" і є носієм знань та соціальних контактів, які потрібні нам зараз як ніколи.

\[caption id="attachment\_34205" align="aligncenter" width="600"\][![DSC_8720](https://mpz.brovary.org/wp-content/uploads/2015/03/DSC_8720.jpg)](https://mpz.brovary.org/wp-content/uploads/2015/03/DSC_8720.jpg) Антоніна Юрченко натхненно розповідає про ресурси Броварів\[/caption\]

З легкої руки **Антоніни Юрченко** 28 лютого у нашому місті відбулась перша [стратегічна сесія "Нове місто - Бровари"](https://mpz.brovary.org/viziya-novih-brovariv-pershiy-krok-na-pochatku-velikogo-shlyahu/), яку модерували фахівці "Нової країни". І хоча виробити Візію Броварів за 7 годин нам так і не вдалось, учасники форуму дізнались, що вже 5 березня міська рада планує затвердити зміни до Генплану, які важко назвати "в інтересах громади". Буквально за лічені дні броварчани так згуртувались й мобілізувались, що до сесії встигли зібрати більше півтисячі підписів проти проекту рішення, ще й прийшли з акцією протесту під мерію. У результаті [депутати були змушені відступити](https://mpz.brovary.org/genplan-dlya-brovarchan-gromada-mista-zmusila-sapozhka-znyati-punkt-z-sesiyi-ta-provesti-sluhannya/) від своїх намірів та пішли на зустріч громаді.

\[quote\]"Цей рік має стати роком рішучих реформ, в яких вирішальну роль відіграють громадські активісти, об'єднані спільною візією Нової Країни та спільними цінностями. Податкова реформа і дерегуляція, прозорі державні закупівлі, реформа державної служби та модернізація центральних органів влади, реформа освіти та охорони здоров'я, основи нової міжнародної суб'єктності України, моніторинг успішності реформ, регіональний розвиток та освітні проекти для громадянських активістів - це лише приклади проектів, які сьогодні активно реалізують учасники Громадянської Платформи Нова Країна"

**З сайту "Нової країни"**\[/quote\]

Це надзвичайно надихнуло людей, які нарешті повірили у свої сили та енергію активних дій, що вони взялись ретельно вивчати проект змін в Генплан Броварів, а паралельно активісти провели [проектну сесію "Нове місто - Бровари"](https://mpz.brovary.org/28-miskih-proektiv-za-dva-dni-minuli-vihidni-40-brovarchan-investuvali-u-proektnu-sesiyu-nove-misto-brovari-37-foto/), на якій визначились з першочерговими проектами по розвитку міста, які вони бажають втілити. Проте часу на аналіз містобудівної документації було вкрай обмаль - остаточні громадські слухання мер призначив вже на 4 квітня. Група громадських експертів, які проаналізували генплан, визначила, що документ потребує серйозного допрацювання, більше того, перш ніж вносити зміни у такий документ, потрібно мати чітке розуміння - які новації потрібні взагалі, які виклики стоять перед сучасними Броварами та які перспективи очікують найближчі 15-20 років. Тож вердикт архітекторів та урбаністів був непохитний - спершу треба розробити нову Стратегію розвитку міста, а потім вже змінювати містобудівну документацію.

[![11004530_10205032481345083_5352766583469318061_o](https://mpz.brovary.org/wp-content/uploads/2015/03/11004530_10205032481345083_5352766583469318061_o.jpg)](https://mpz.brovary.org/wp-content/uploads/2015/03/11004530_10205032481345083_5352766583469318061_o.jpg)

І знову громадськість згуртувалась, підготувала звернення та пішла до очільників міста зі своєю конструктивною пропозицією. Координуючись через спільноту у фейсбуці, людей на прийом до мера Броварів прийшло достатньо, щоб він [знову пішов на зустріч їх вимогам](https://mpz.brovary.org/sapozhko-pogodivsya-prodovzhiti-obgovorennya-genplanu-brovariv-ta-perenesti-gromadski-sluhannya/).

> То ж сьогодні активні броварчани стоять на початку важливого етапу у розвитку свого міста у Новій країні. Попереду - чимало дій та роботи: цікавої, незвичної, відповідальної. Позаду - роки боротьби та місяць об'єднаних та результативних зусиль. І в цій точці дуже важливо усвідомити значимість того, що сталось, та поділитись цією історію з іншими - про те, як інколи достатньо однієї людини, щоб запустити цілий вир надзвичайних подій, які можуть серйозно вплинути на майбутнє. Головне - щоб одну ідею підтримали спершу десятки однодумців, потім сотні, а потім - тисячі.
