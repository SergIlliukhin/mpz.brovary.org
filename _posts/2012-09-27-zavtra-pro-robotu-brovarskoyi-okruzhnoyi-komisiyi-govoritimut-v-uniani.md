---
title: "Завтра про роботу броварської окружної комісії говоритимуть в УНІАНі"
date: 2012-09-27
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "vibori-2012"
  - "novini"
  - "ovk"
  - "okrug-97"
  - "pres-konferentsiya"
  - "udar"
  - "unian"
coverImage: "wp-content/uploads/2012/05/unian1.jpg"
---

[![](https://mpz.brovary.org/wp-content/uploads/2012/05/unian1.jpg "уніан")](https://mpz.brovary.org/wp-content/uploads/2012/05/unian1.jpg)У четвер, 28 вересня, о 12:30, в інформаційному агентстві УНІАН (вул. Хрещатик, 4, конференц-зал) відбудеться прес-конференція на тему: "**Броварська перемога "УДАРу": досвід боротьби з провладною окружною виборчою комісією № 97**". Про це "Маєш право знати" повідомили організатори прес-конфереції.

"_Окружна виборча комісія № 97 вже встигла прославитись. До виборів ще місяць, а опозиційним силам вже вдалось тричі поміняти провладних (хоч і  формально представляючих партію "Братство") голів комісії. Найбільш одіозний з них, – відомий як "обухівський підрахуй" **Максим Ситєнков**, склав повноваження одразу після візиту до ОВК лідера партії УДАР **Віталія Кличка**. Також вдалось домогтися визнання результатів жеребкування зі складу дільничих виборчих комісій. Під час цієї процедури вдалося перешкодити спробі фальсіфікації і опозиційні сили отримали значне представництво в складі ДВК. Саме тому  оприлюднення затягувалася до останнього, але 26 вересня результати все ж таки було офіційно проголошено_", - сказано у повідомленні.

У прес-конференції візьмуть участь кандидат в народні депутати України від партії "УДАР" **Павло Різаненко,** керівник юридичного департаменту партії "УДАР" **Валерій Карпунцов** та  член ОВК № 97 **Віталій Грень**. Учасники прес-конференції, згідно з повідомленням, мають продемонструвати відеозаписи порушень та спроб зірвати роботу комісії, а також дати їм належну оцінку та поділитись досвідом перешкоджання фальсифікаціям в роботі ОВК.
