---
title: "Короткий звіт наполегливої майже річної праці по ЗОШ №3"
date: 2016-09-07
author: 
  username: "cherepejnik"
  display_name: "Леонід Черепейнік"
categories: 
  - "kolonka-avtora"
---

Чому звіт, і чому наполегливої праці? Річ у тім, що останніх декілька років адміністрація школи не один раз зверталась з приводу надання допомоги у вирішенні низки проблем школи до управління освіти і науки БМР. І на мою думку, школа декілька років поспіль недоотримувала з міського бюджету виділення коштів на ремонти та деякі інші нагальні потреби.

З моменту мого обрання по даному округу депутатом, я неодноразово звертався у листуванні щодо виділення коштів на ремонти, необхідні у даній школі. Не знаю - чи то зміна депутатського корпусу, чи то зміна начальника управління освіти і науки у нашому місті, чи моя наполегливість дали результати, але з міського бюджету в цьому році виділено для ЗОШ №3 чималі кошти і тепер буде:

- Сучасний стадіон (саме зараз досить активно проводиться робота з його облаштування).
- Енергозаощаджувальні лампи на суму 100 тис. грн.
- Ямковий ремонт вул. Франка, що розташована безпосередньо біля навчального закладу.
- Встановлено 42 нових пластикових вікна.
- Закуплено комп’ютери у кількості 11 шт.
- Виділено кошти на виготовлення проектно-кошторисної документації капітального ремонту фасаду школи (фасадні стіни школи потребують термінового ремонту та утеплення).
- Виділено кошти на виготовлення проектно-кошторисної документації капітального ремонту переходу з початкової до старшої школи (в будівлі школи передбачений перехід з частини, на якій розміщуються початкові класи та школа для дітей з інвалідністю «Мозаїка», до власне основного приміщення школи, де розміщена їдальня, спортзал, актовий зал. На даний час цей перехід закритий, оскільки перебуває в аварійному стані, внаслідок чого учні молодших класів та діти з інвалідністю протягом останніх років, вимушені для відвідування їдальні, спортзалу виходити через центральний вхід та обходити будівлю по кругу, а потім, таким же чином, повертатись до класів.)

![1](https://mpz.brovary.org/wp-content/uploads/2016/09/1.jpg) ![2](https://mpz.brovary.org/wp-content/uploads/2016/09/2.jpg) ![3](https://mpz.brovary.org/wp-content/uploads/2016/09/3.jpg) ![4](https://mpz.brovary.org/wp-content/uploads/2016/09/4.jpg) ![5](https://mpz.brovary.org/wp-content/uploads/2016/09/5-2.jpg) ![6](https://mpz.brovary.org/wp-content/uploads/2016/09/6.jpg)

Насправді я дуже радий, що цьогоріч вдалося налагодити таку плідну співпрацю, донести проблеми школи до міської влади і таки отримати вагомі кошти та хороші результати (в порівнянні з минулими роками). Сподіваюсь на плідну співпрацю і у наступні роки, щоб школа №3 не була гіршою, ніж інші навчальні заклади міста. Але я розумію, що не всі проблеми школи можуть чекати, деякі з них є вкрай нагальними, а міський бюджет не безмежний. Тож, я особисто, у якості мецената, постійно працюю над покращенням умов у школі. За власний кошт в цьому році мною зроблено наступне:

- Відновлено дитячий ігровий майданчик (ще на початку минулого навчального року я поставив на території закладу ігровий майданчик. Минув рік, майданчик, завдяки активній експлуатації, трохи зіпсували. На сьогодні зламані деталі відновлено, додано лавки та смітники.)
- Капітальний ремонт роздягалень шкільного спортзалу (стелі, стіни, підлога), без ремонту вбиральні та душової кабіни.
- Пофарбовано підлогу спортзалу та облаштовано нові ворота для гри у футбол.
- Пофарбовано сходи та коридори на трьох поверхах шкільної будівлі.
- Облаштовано вагонкою тамбур перед вестибюлем.
- Проведено ремонт однієї з класних кімнат – гіпсокартон на стелі, стіни, встановлено нові енергозберігаючі ЛЕД-світильники.

![7](https://mpz.brovary.org/wp-content/uploads/2016/09/7-1.jpg) ![7+](https://mpz.brovary.org/wp-content/uploads/2016/09/7-2.jpg)  ![9](https://mpz.brovary.org/wp-content/uploads/2016/09/9.jpg) ![11](https://mpz.brovary.org/wp-content/uploads/2016/09/11.jpg) ![12](https://mpz.brovary.org/wp-content/uploads/2016/09/12.jpg) ![13](https://mpz.brovary.org/wp-content/uploads/2016/09/13.jpg) ![14](https://mpz.brovary.org/wp-content/uploads/2016/09/14.jpg) ![15](https://mpz.brovary.org/wp-content/uploads/2016/09/15.jpg) ![16](https://mpz.brovary.org/wp-content/uploads/2016/09/16.jpg) ![17](https://mpz.brovary.org/wp-content/uploads/2016/09/17-1.jpg) ![18](https://mpz.brovary.org/wp-content/uploads/2016/09/18.jpg) ![19](https://mpz.brovary.org/wp-content/uploads/2016/09/19.jpg) ![20](https://mpz.brovary.org/wp-content/uploads/2016/09/20.jpg) ![21](https://mpz.brovary.org/wp-content/uploads/2016/09/21.jpg) ![22](https://mpz.brovary.org/wp-content/uploads/2016/09/22.jpg)

Я щасливий, що маю змогу внести свій вклад у повсякденне життя наших дітей, адже це обов'язок кожного з нас. Я усвідомлюю, що це «точечне» вирішення найактуальніших проблем великого шкільного механізму, але саме з таких деталей складається шкільне життя кожного дня у дитини. Мені дуже хочеться, щоб діти мали всі можливості для сучасного комфортного розвитку у шкільних стінах. Власне, тому я це роблю і намагатимусь надалі наполегливо сприяти розвитку школи та докладати максимум зусиль для відстоювання шкільних інтересів громади перед міською владою.
