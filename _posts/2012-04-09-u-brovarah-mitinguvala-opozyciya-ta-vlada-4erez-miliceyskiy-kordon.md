---
title: "У Броварах під стінами міськради мітингувала опозиція та влада. Через міліцейський кордон"
date: 2012-04-09
author: 
  username: "kachor"
  display_name: "Андрій Качор"
categories: 
  - "aktsiyi-zahodi"
tags: 
  - "vibir-redaktsiyi"
  - "kishhuk"
  - "miting"
  - "novini"
  - "partiya-regioniv"
---

[![](https://mpz.brovary.org/wp-content/uploads/2012/04/IMG_2100.jpg "IMG_2100")](https://mpz.brovary.org/wp-content/uploads/2012/04/IMG_2100.jpg)Зранку понеділка, 9 квітня, під стінами броварської міської ради розпочався протестний мітинг, організований місцевими осередками опозиційних партій. Активісти виступали проти незаконних, на їхню думку, дій броварської районної влади щодо місцевих підприємців. В своїх виступах опозиціонери наголошували, що місцева влада спільно з прокуратурою переслідує місцевих активістів за політичні переконання, намагаючись тиснути на їхній бізнес. Приводом до акції стала ситуація з Олегом Кищуком – депутатом броварської районної ради, на чиїх підприємствах була здійснена незаконна, на думку протестуючих, перевірка контролюючих органів, під час якої [начебто постраждав народний депутат від «БЮТ» Бондарєв.](https://mpz.brovary.org/brovarski-militsioneri-pogrozhuvali-vbiti-golovu-oblasnoyi-batkivshhini/) На мітинг прийшли активісти ВО «Батьківщина», «Фронту Змін», Народного Руху України та партії «Наша Україна», загалом близько сотні людей.

[![](https://mpz.brovary.org/wp-content/uploads/2012/04/IMG_2156.jpg "IMG_2156")](https://mpz.brovary.org/wp-content/uploads/2012/04/IMG_2156.jpg)

[![](https://mpz.brovary.org/wp-content/uploads/2012/04/IMG_2100.jpg "IMG_2100")](https://mpz.brovary.org/wp-content/uploads/2012/04/IMG_2100.jpg)

 

Водночас з іншого боку був організований контрмітинг ( на ньому зібралось близько 20 активістів), учасники якого тримали в руках прапори Партії Регіонів. Люди під біло-синіми стягами висловлювали свою підтримку діям влади, водночас звинувачуючи Кіщука в «розкраданні землі». На мітингу провладної партії були помічені броварські чиновники, а також активісти провладних молодіжних організацій, студенти броварських вузів, працівники освіти з міста та району. Раніше з’явилась інформація про те, що функціонери з управління освіти начебто змушували своїх підлеглих виходити на провладний контрмітинг.  Прапори ВО «Батьківщини» на протилежному боці тримали також і зовсім юні активісти, напевно, шкільного віку. Між обома таборами стояв міліцейський кордон, який, вочевидь, повинен був не допустити опозиційно налаштованих активістів до стін міської ради, адже сутичок або спроб застосування фізичної сили один до одного з боку політичних опонентів не було.

 [![](https://mpz.brovary.org/wp-content/uploads/2012/04/IMG_2249.jpg "IMG_2249")](https://mpz.brovary.org/wp-content/uploads/2012/04/IMG_2249.jpg)

[![](https://mpz.brovary.org/wp-content/uploads/2012/04/IMG_2140.jpg "IMG_2140")](https://mpz.brovary.org/wp-content/uploads/2012/04/IMG_2140.jpg)

[![](https://mpz.brovary.org/wp-content/uploads/2012/04/IMG_2113.jpg "IMG_2113")](https://mpz.brovary.org/wp-content/uploads/2012/04/IMG_2113.jpg)

Як зазначив представник прес-служби місцевого осередку «Батьківщини», 27 лютого на підставі анонімного звернення міськрайонний прокурор Гарник доручив провести перевірку діяльності підприємства Кищука, фактично, дозволивши представникам контролюючих органів незаконно, на думку активістів, проникнути на приватну територію Кіщука. Такі дії мітингувальники пов’язують з переслідуванням підприємця за його критику влади.  Водночас активісти, з якими вдалось поспілкуватись журналістам «МПЗ», не відомо не лише про факт тиску на Кищука, але й про те, хто такий Олег Кищук взагалі.

Подібна ситуація спостерігалась і на провладному мітингу: окремі його учасники взагалі не розуміли, з якою метою вони тут перебувають та намагались приховати свої обличчя від фотокореспондентів.

 [![](https://mpz.brovary.org/wp-content/uploads/2012/04/IMG_2204.jpg "IMG_2204")](https://mpz.brovary.org/wp-content/uploads/2012/04/IMG_2204.jpg)

[![](https://mpz.brovary.org/wp-content/uploads/2012/04/IMG_2197.jpg "IMG_2197")](https://mpz.brovary.org/wp-content/uploads/2012/04/IMG_2197.jpg)

[![](https://mpz.brovary.org/wp-content/uploads/2012/04/IMG_2150.jpg "IMG_2150")](https://mpz.brovary.org/wp-content/uploads/2012/04/IMG_2150.jpg)

Опозиційні протестувальники не висували конкретних вимог до влади, обмежившись констатацією її «беззаконня». Також виступаючі звернулись до учасників контрмітинга під прапорами Партії регіонів, закликаючи тих під час виборів «проголосувати по совісті», незважаючи на те, що «вас сьогодні сюди силою пригнали».

Під час мітингу організатори однієї з акцій протесту забезпечили присутність на заході автомобіля з безкоштовною кавою, послугами якої могли скористатись учасники як провладного, так і опозиційного мітингу.

_**[Андрій Качор](https://mpz.brovary.org/author/kachor/)**_
