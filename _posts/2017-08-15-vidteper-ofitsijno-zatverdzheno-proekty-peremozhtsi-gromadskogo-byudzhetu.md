---
title: "Відтепер офіційно: затверджено проекти-переможці Громадського бюджету"
date: 2017-08-15
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhet-uchasti"
  - "vibir-redaktsiyi"
  - "gromadskyj-byudzhet"
  - "novini"
---

**Депутати міської ради на черговій 31-й сесії затвердили перелік переможців Громадського бюджету та зміни до програми. З міського бюджету профінансують реалізацію 6 проектів: 2 великих і 4 малих. Здебільшого це дитячі та спортивні майданчики. Відповідне рішення отримало 27 схвальних голосів.**

**1 серпня** Координаційна рада з питань Громадського бюджету Броварів підбила [підсумки](https://mpz.brovary.org/sportyvni-ta-dytyachi-majdanchyky-peremogly-u-gromadskomu-byudzheti-brovariv/) тритижневого (із 07.07 по 27.07) голосування мешканців міста, які визначили переможців. Цілком очікувано, серед [проектів](https://mpz.brovary.org/gromadskyj-byudzhet-brovariv-sered-26-zayavok-11-dytyachyh-ta-sportyvnyh-majdanchykiv/) найбільше голосів набрали дитячі й спортивні майданчики. Зокрема, перемогу здобули проекти:

- «Побудова та облаштування спортивного майданчика для дітей 3-го житлового району (вул. М.Лагунової, 17а)»,
- «Створення скверу в районі будинку по вул. Шевченка, 4б»,
- «Капітальний ремонт спортивного майданчику вул. Симона Петлюри, 25»,
- «Дитячий майданчик вул. Симона Петлюри, 15 – 15-а»,
- «Чисте місто» (вуличні урни для сміття),
- «Спортивний майданчик з функціонального тренінгу (парк «Приозерний»)».

Однак перелік усе ще потребував ухвали депутатами міської ради.

\[caption id="attachment\_73031" align="aligncenter" width="600"\]![](https://mpz.brovary.org/wp-content/uploads/2017/08/IMG_7574.jpg) Микола Загуменний під час розгляду проекту рішення по затвердженню проектів-переможців "Громадського бджету"\[/caption\]

Затвердження [проекту рішення](http://brovary-rada.gov.ua/documents/27543.html) означає:

\-  офіційне затвердження переліку переможців "Громадського бюджету",

\- протягом наступних 5 робочих днів мають бути визначені відповідальні за реалізацію проектів, які щоквартально звітуватимуть щодо виконаної роботи, а до 1 березня 2018-го повинні будуть підготувати річний звіт із усіма показниками,

\- забезпечення виконавців необхідними коштами контролюватиме фінансове управління міської ради.

**27 депутатів проголосували "за"** затвердження переліку проектів-переможців "Громадського бюджету".

![](https://mpz.brovary.org/wp-content/uploads/2017/08/IMG_7577.jpg)

За [зміни до програми "Громадський бюджет на 2017-2020 роки"](http://brovary-rada.gov.ua/documents/27550.html) проголосували **26** депутатів.
