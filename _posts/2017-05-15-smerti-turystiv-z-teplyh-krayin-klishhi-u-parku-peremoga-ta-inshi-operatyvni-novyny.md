---
title: "Смерті туристів з теплих країн, кліщі у парку «Перемога» та інші оперативні новини"
date: 2017-05-15
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "igor-sapozhko"
  - "brovary"
  - "vibir-redaktsiyi"
  - "zvituvannya"
  - "miskiy-golova"
  - "novini"
  - "ogoloshennya"
  - "operatyvna-narada"
  - "planuvannya"
---

**Сьогодні відбулася традиційна оперативна нарада у Броварській міськраді під головуванням міського голови Ігоря Сапожка. Представники гуманітарних відомств Броварів розповіли про найближчі заплановані заходи: спортивні змагання, пам’ятні заходи до дня перепоховання Тараса Шевченка тощо. А представники соціальних, медичних, санепідеміологічних служб навели статистику подій минулого тижня і розповіли про нещодавні епідеміологічні показники і трагічні випадки смертей наших туристів після відвідин теплих країн. Окрім того, присутнім оголосили дату проведення наступної чергової сесії Броварської міської ради – 22 червня.**

**Санітарний стан, захворюваність і трагедії**

Завідуючий райвідділом лабораторних досліджень ДУ «Київський обласний лабораторний центр Держсанепідслужби України» **Віталій Прокопенко** розповів, що за минулий тиждень на застуди захворіло **579** осіб. Рівень захворюваності за останній тиждень трохи збільшився, однак загалом він нижчий, ніж був до жовтня 2016 року, до епідемічного періоду.

\[caption id="attachment\_65732" align="aligncenter" width="600"\][![](https://mpz.brovary.org/wp-content/uploads/2017/01/Vitalij-Prokopenko.jpg)](https://mpz.brovary.org/wp-content/uploads/2017/01/Vitalij-Prokopenko.jpg) Віталій Прокопенко\[/caption\]

Серед іншого, виявили 2 випадки незаразного туберкульозу. А також 2 випадки сальмонельозу. Один із них – у дитини з 9-ї школи, але випадок не пов'язаний із харчуванням у школі. Окрім того, збільшилось число звернень щодо нападів кліщів: у парку «Перемога», на дачних ділянках. Існує небезпека захворіти на [хворобу Лайма](https://mpz.brovary.org/u-brovarah-chasto-fiksuyut-hvorobu-lajma-vid-ukusiv-klishhiv-sansluzhba/).

Зі слів Віталія Прокопенка, отримали результати перевірок води у бюветах на вміст хлороформу – показники значно нижчі за допустимий поріг. Тим часом, не всі території бюветів утримуються в належному стані – особливо по вулицях Короленка та Незалежності. А на вулиці Олімпійській – у зразковому стані.

Головна лікарка Броварської станції екстреної медичної допомоги **Леся Олексяк** розповіла про наслідки останніх [«святкувань»](https://mpz.brovary.org/anons-ofitsijni-zahody-pam-yatnyh-dniv-8-9-travnya-u-brovarah/). З її слів**,** 9-10 травня відбувся ажіотаж викликів до медиків - через алкогольні сп'яніння. Окрім того, зафіксували вже другу смерть молодої людини, яка вернулась із теплих країн. Міський голова **Ігор Сапожко** вказав представникам медслужб, що необхідно з’ясувати причини трагічних випадків.

\[caption id="attachment\_70289" align="aligncenter" width="600"\][![](https://mpz.brovary.org/wp-content/uploads/2017/05/Lesya-Oleksyak-ekstrena-likarnya-dopomoga.jpg)](https://mpz.brovary.org/wp-content/uploads/2017/05/Lesya-Oleksyak-ekstrena-likarnya-dopomoga.jpg) Леся Олексяк\[/caption\]

Представниця Броварської центральної районної лікарні **Наталя Дмитриченко** розповіла про багатостраждальне запровадження гемодіалізу у медзакладі. З її слів, відбулися ремонтні роботи у приміщенні та пусконалагоджувальні роботи над обладнанням. Але головна проблема – кадрова. Нема лікаря і завідувача, персонал має пройти 3-місячне навчання.

**Культура, спорт і соціальний захист**

Начальниця служби у справах дітей та сім’ї **Лариса Теплюк** розповіла, що їхнє відомство минулої п’ятниці розпочало проводити семінари для батьків на тему «_Негативний вплив соціальних мереж на дітей_». Наступний такий захід запланований на цю середу.

Очільник відділу молоді та спорту **Дмитро Рожков** поділився інформацією про майбутні спортивні заходи. 18-20 травня відбудуться змагання з боксу. 15-20 травня у басейні «Купава» проведуть змагання з плавання. А 20 травня о 13:00 на стадіоні «Спартак» - відкриті змагання із американського футболу. Учасники – із Білорусі та України.

Голова відділу культури **Інна Савченко** розповіла про найближчі події за участі її відомства. 15-17 травня відбуватиметься міжнародні [заходи](https://docs.google.com/forms/d/e/1FAIpQLSfiUBz9ds2syMbqFE0awxY-mVrugeOppqnaTAbvs6dkHBB8hw/viewform), організовані ГО «Кримська діаспора» - круглий стіл, семінар, стратегічна сесія, присвячені інтеграції переселенців. Також, 18 травня готуються відзначати річницю перепоховання Тараса Шевченка.

**Ремонт каналізації та суми в платіжках**

Новий очільник КП «Броваритепловодоенергія» **Василь Андреєв** розповів про поточні роботи з ремонту каналізації. А також - про те, чому броварчани отримали у платіжках нарахування за теплопостачання за ті місяці, коли опалення вже відімкнули. Зі слів начальника комунального підприємства, таке трапляється тому, що показники знімають у 20-25 числах місяця.
