---
title: "АНОНС: У Броварах на \"Спартаку\" відбудеться турнір зі стрітболу \"Street Sparta\""
date: 2015-07-22
categories: 
  - "announce"
tags: 
  - "basketbol"
  - "brovary"
  - "maryna-rubajlo"
  - "mobi"
  - "molod"
  - "novini"
  - "sport"
  - "stritbol"
---

**![стрітбол1](https://mpz.brovary.org/wp-content/uploads/2015/07/8TGZlx6jQSc.jpg)**

**Цієї неділі, 26 липня, о 10:00, на броварському стадіоні «Спартак» вперше відбудеться відбірковий етап Української Стрітбольної Ліги FIBA Endorsed “Street Sparta”. Про це на своїй сторінці в соціальній мережі повідомляють організатори чемпіонату України зі стрітболу - [Молодіжна організація "Броварська ініціатива" (МОБІ).](https://vk.com/street_sparta)**

Змагання триватимуть увесь день, за попередньою інформацією в турнірі планується участь до тридцяти команд, десять з яких -  представники нашого міста. Заявки на участь приймаються до 22:00 25 липня, зареєструвати команду можна, [заповнивши форму](http://streetball.in.ua/registration-streetsparta.html).

Змагання пройдуть в чоловічій, жіночій та дитячій (до 13 років) категоріях за такою програмою:

- турнір 3х3 серед чоловіків
- турнір 3х3 серед жінок
- турнір 3х3 серед дітей U-13

Як повідомляють організатори, переможці турніру отримають медалі та кубок, а також грошову винагороду у вигляді сертифікату на 1000 грн.

[![ftOt6UBeduw](https://mpz.brovary.org/wp-content/uploads/2015/07/ftOt6UBeduw.jpg)](https://mpz.brovary.org/wp-content/uploads/2015/07/ftOt6UBeduw.jpg)

Ідея прийняти Українську Стрітбольну Лігу в Броварах виникла у броварських баскетболістів - Марини Рубайло та Бровко Андрія.

У рамках підготовки до турніру броварські спортсмени з 20 червня кожної суботи проводили відкриті баскетбольні уроки для всіх охочих. Знайти місце проведення турніру дуже просто  - тепер на стадіоні з’явився тематично брендований щит.

 [![AhEGCUyMpQQ](https://mpz.brovary.org/wp-content/uploads/2015/07/AhEGCUyMpQQ.jpg)](https://mpz.brovary.org/wp-content/uploads/2015/07/AhEGCUyMpQQ.jpg)

> Стрітбол (англ. Streetball) – вуличний баскетбол. З'явився в 50-х рр.. XX століття в бідних кварталах США. Дві команди по три людини грають на корті розміром в половину баскетбольного майданчика, забиваючи м'яч в одне і те ж кільце. У команді 4 гравці (3 основних і 1 запасний).
