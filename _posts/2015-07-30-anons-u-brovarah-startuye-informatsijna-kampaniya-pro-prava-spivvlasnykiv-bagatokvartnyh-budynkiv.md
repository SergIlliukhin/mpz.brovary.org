---
title: "АНОНС: У Броварах стартує інформаційна кампанія про права співвласників багатоквартних будинків"
date: 2015-07-30
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "zhkg"
  - "novini"
  - "osbb"
  - "resursniy-tsentr-osbb"
---

**У Броварах стартує роз’яснювальна кампанія щодо реалізації прав мешканців багатоквартирних будинків як шляхом створення ОСББ, так і через загальні збори співвласників. Сьогодні, 30 липня, о 19:00** **Управління житлово-комунального господарства та Ресурсний центр ОСББ м.Бровари запрошують на першу інформаційну зустріч з експертами на тему «Права співвласників багатоквартирних будинків», яка відбудеться за адресою: вул. Грушевського, 15. П****ро це [повідомляє](https://www.facebook.com/events/1636624516551520/) Ресурсний центр ОСББ м.Броварів.**

> У програмі заходу: - Роз'яснення щодо законів України «Про особливості здійснення права власності у багатоквартирному будинку» та «Про об’єднання співвласників багатоквартирних будинків». - Впровадження енергоефективних заходів у багатоквартирних будинках, запровадження нових інвестиційних можливостей. - Практичні поради по управлінню житловим будинком, проведення роз’яснювальної роботи та надання методичної підтримки мешканцям по створенню ОСББ в місті.

Більше про роз'яснювальну кампанію можна прочитати на сайті Броварської міської ради [за цим посиланням](http://brovary-rada.gov.ua/pro-real%D1%96zats%D1%96yu-prav-sp%D1%96vvlasnik%D1%96v-bagatokvartirnikh-budink%D1%96v-shchodo-otrimannya-kosht%D1%96v-na-provede). Зокрема у повідомленні сказано:

> Нагадуємо вам,  шановні броварчани, що управління житлово-комунального господарства готово надати вам усіляку підтримку щодо проведення  установчих зборів ОСББ, зборів співвласників будинку, а також повний супровід та допомогу від ініціативи про створення, реєстрації,  до діяльності та вирішення проблемних питань.
> 
> Отже, всім хто бажає створити у своєму будинку юридичну особу – об’єднання співвласників багатоквартирного будинку, пропонуємо скористатися викладеними на сторінці управління житлово-комунального господарства матеріалами або звернутися безпосередньо до управління ЖКГ,  контактна особа -  Нетеса Ольга Вікторівна тел. **5-20-16.**
> 
> Крім того нагадуємо, що в місті діє ГО "Ресурсний центр ОСББ" до складу якого увійшли досвідчені голови ОСББ, які можуть надати практичні поради.
> 
> Також  повідомляємо, що  у разі прийняття рішення ОСББ  щодо призначення управителя, управління ЖКГ надасть рекомендації щодо досвідчених голів та управителів ОСББ, які здійснюють управління багатоквартирними будинками в нашому місті на високому рівні та зможуть бути залучені до управління в новостворених ОСББ.
