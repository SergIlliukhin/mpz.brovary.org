---
title: "В День Чорнобиля Бровари оголосили «Зоною брехні»"
date: 2012-04-27
categories: 
  - "aktsiyi-zahodi"
tags: 
  - "aktsiya-protestu"
  - "brovary"
  - "vibir-redaktsiyi"
  - "groza"
  - "kachor"
  - "novini"
  - "rizanenko"
  - "simutin"
  - "falshivka"
---

[![](https://mpz.brovary.org/wp-content/uploads/2012/04/IMG_8629.jpg "Зона брехні")](https://mpz.brovary.org/wp-content/uploads/2012/04/IMG_8629.jpg)Під Києвом люди в костюмах хімзахисту утилізували тисячі фальшивих газет, ліквідовуючи наслідки «броварської катастрофи брехні».

Зранку 26 квітня, в день, коли понад чверть століття тому сталась аварія на ЧАЕС, люди в костюмах хімзахисту встановили знак «Обережно! Зона брехні!» на в’їзді до міста Бровари. Активісти ГО «Гроза» таким чином протестували проти масованого поширення містом десятків тисяч екземплярів газет-підробок, котрі видавались за авторитетні місцеві видання. Нагадаємо, що в ніч з 19-го на 20-те квітня у Броварах невідомі розповсюдили близько 30 тисяч фальшивих газет «Маєш право знати», імітуючи друковане видання однойменного місцевого сайту pravo-znaty.org.ua, відомого своїми журналістськими розслідуваннями щодо зловживань броварської влади. <!--more-->

[![](https://mpz.brovary.org/wp-content/uploads/2012/04/IMG_8631.jpg "В'їзд до міста Бровари")](https://mpz.brovary.org/wp-content/uploads/2012/04/IMG_8631.jpg)

Після встановлення попереджувального знаку вже під стінами броварської міської ради відбулась акція протесту, під час якої броварчани висловили своє обурення поширенням містом фальшивих газет. Перед входом до міськради встановили два чорних ящика із знаками радіаційної небезпеки, куди мали вкинути підробні газети, аби ті «не забруднювали місто брехнею». За акцією спостерігало близько десятка міліціонерів, в тому числі заступник начальника броварського МВ ГУ МВС п. Хартанович.

[![](https://mpz.brovary.org/wp-content/uploads/2012/04/IMG_8778.jpg "IMG_8778")](https://mpz.brovary.org/wp-content/uploads/2012/04/IMG_8778.jpg)[![](https://mpz.brovary.org/wp-content/uploads/2012/04/IMG_8801.jpg "IMG_8801")](https://mpz.brovary.org/wp-content/uploads/2012/04/IMG_8801.jpg)[![](https://mpz.brovary.org/wp-content/uploads/2012/04/IMG_8740.jpg "IMG_8740")](https://mpz.brovary.org/wp-content/uploads/2012/04/IMG_8740.jpg)

Організатори акції висловили переконання, що замовником подібних газет стало вище керівництво міста, котре входить до складу місцевого осередку Партії регіонів, адже об’єктами атак у фальшивій пресі були саме ті політики та журналісти, які розслідують факти зловживань міської влади. Перед утилізацією підробних газет перед присутніми виступив головний фігурант сфальшованих публікацій, міський депутат та громадський діяч Павло Різаненко. Різаненко, зокрема, нагадав, що підробка газет – не єдиний інструмент місцевої влади в боротьбі з опозицією. Так, завідомо неправдиві публікації друкуються також в комунальних ЗМІ, на одне з яких вже подано до суду з вимогою спростування.

[![](https://mpz.brovary.org/wp-content/uploads/2012/04/IMG_8733.jpg "Павло Різаненко")](https://mpz.brovary.org/wp-content/uploads/2012/04/IMG_8733.jpg)«_Влада боїться рішучих дій з боку громадськості. В наявних умовах громадянам треба займатись не тільки право захистом, але передусім «правонападом»: коли люди почнуть в межах закону атакувати владу, вимагаючи припинити розбазарювання міської землі, розкрадання бюджетних коштів, порушення наших прав як громадян. Останні події в місті демонструють, що таким чином з владою можна боротись ефективно, її можна перемагати. І саме тому сьогодні ми бачимо такий потік «чорного піару» в адресу активних громадян – влада Партії регіонів відчуває реальну небезпеку своїй гегемонії у Броварах_» - підкреслив Різаненко. За підрахунками активістів, сьогодні на кожних 10 мешканців Броварів припадає по 6 підробних газет. Саме тому місто-супутник Києва починають називати «столицею брехні».

[![](https://mpz.brovary.org/wp-content/uploads/2012/04/IMG_8720.jpg "Андрій Качор")](https://mpz.brovary.org/wp-content/uploads/2012/04/IMG_8720.jpg)Член редколегії та журналіст «Маєш право знати» Андрій Качор зачитав заклик до своїх колег з комунальних ЗМІ, аби ті перестати брехати на замовлення «кураторів від влади», поставлених наглядати за цими виданнями. «_Ми закликаємо журналістів не боятися й стати на «сторону світла», припинити замовчувати злочини влади та нарешті відкрити людям очі на правду. Система так тисне на журналістів лише тому, що знає: якщо ми залишатимемось чесними, об’єктивними та принциповими, якщо ми усвідомимо, яка відповідальність на нас лежить перед народом – тоді система брехні, корупції та залякування буде зруйнована_» - йдеться у зверненні.

[![](https://mpz.brovary.org/wp-content/uploads/2012/04/IMG_8784.jpg "Роман Сімутін")](https://mpz.brovary.org/wp-content/uploads/2012/04/IMG_8784.jpg)Також слово взяв міський депутат Роман Сімутін, котрий наголосив, що комунальні ЗМІ не тільки брешуть, але й замовчують справжні броварські проблеми. _«На сторінках «Броварської панорами» чи в ефірі студії «Наше місто» ви не побачите сюжетів, що в місті розвалюються будинки, не працюють ліфти, розбиваються дороги а в кранах пропадає гаряча вода. Натомість ми читаємо і дивимось виключно на усміхнені обличчя керівництва Партії регіонів, які розповідають нам байки про те, як щасливо живеться людям у Броварах «завдяки турботі влади_» - сказав Сімутін.

Після цього присутні на акції взяли принесені із собою примірники фальшивих газет та повкидали ті в спеціальні ящики, де ця преса мала «утилізовуватись». Дехто кидав газети прямо під двері міської ради, щоправда, потім ті примірники звідти позабирали учасники акції."Аби брехня не заразила броварчан» - пояснив один з активістів. Інший напівжартома додав: «Так з міськради ж зараз вийдуть спеціальні люди, позбирають фальшиві газети аби знову їх роздати мешканцям!». Члени "Грози" повідомили, що за їхньої інформацією тепер влада розповсюджує фальшиві газети через працівників комунальних підприємств: тих змушують поширювати підробки серед своїх родичів та знайомих.

[![](https://mpz.brovary.org/wp-content/uploads/2012/04/IMG_8744.jpg "IMG_8744")](https://mpz.brovary.org/wp-content/uploads/2012/04/IMG_8744.jpg)[![](https://mpz.brovary.org/wp-content/uploads/2012/04/IMG_8763.jpg "IMG_8763")](https://mpz.brovary.org/wp-content/uploads/2012/04/IMG_8763.jpg)[![](https://mpz.brovary.org/wp-content/uploads/2012/04/IMG_8767.jpg "IMG_8767")](https://mpz.brovary.org/wp-content/uploads/2012/04/IMG_8767.jpg)

Через деякий час учасники акції перейшли до Майдану Свободи, де ще раз експонували «Галерею брехні»: стенди з вирізками найбільш брехливих, на їхню думку, публікацій в комунальних ЗМІ та в газетах-фальшивках. Також в «Галереї брехні» можна було побачити портрети провладних журналістів. Як зізнався один з активістів - «аби люди знали «героїв» в обличчя і тим стало соромно ходити вулицями, поки вони не припинять брехати»
