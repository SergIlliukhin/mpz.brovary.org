---
title: "Екзіт-пол у день виборів у 97 окрузі проведуть провідні соціологічні компанії - TNS, GFK та SOCIS"
date: 2012-10-23
tags: 
  - "gfk"
  - "socis"
  - "tns"
  - "brovary"
  - "vibir-redaktsiyi"
  - "vibori-2012"
  - "ekzit-pol"
  - "novini"
  - "okrug-97"
  - "sotsiologiya"
---

[![](https://mpz.brovary.org/wp-content/uploads/2012/10/Sotsdoslidzhennya-97-okrug.jpg "Соцдослідження 97 округ")](https://mpz.brovary.org/wp-content/uploads/2012/10/Sotsdoslidzhennya-97-okrug.jpg)Центр соціальних та маркетингових досліджень **SOCIS**, компанії **TNS** в Україні та **GFK** Ukraine будуть проводити спільний екзіт-пол у 97 виборчому окрузі. Про це "Маєш право знати" щойно повідомив піар-менеджер компанії TNS **Іван Матейко**.

Як сказано у прес-повідомленні, метою дослідження є отримання оперативної інформації про хід голосування і результати виборів до Верховної Ради України в окрузі. Організаторами дослідження виступають компанії-дослідники TNS в Україні та SOCIS. Також вони заручилися підтримкою GfK Ukraine. Координацію дослідження здійснює доктор соціологічних наук **Чурилов Микола Миколайович**.

В ході проведення дослідження планується опитати 1200 респондентів на 30 дільницях. В анкеті всього буде шість питань: 1) За яку партію голосували? 2) За кого з кандидатів в народі депутати Ви проголосували по мажоритарним списках? 3) Коли Ви прийняли остаточне рішення так голосувати? 4) Вік. 5) Сфера занять. 6) Стать.

Замовники дослідження вважають, що це один з найпроблемніших виборчих округів де вірогідність фальсифікацій  дуже висока. "**_І тому екзіт-пол стане ще одним засобом контролю чесності проведення виборів_**", - сказано у повідомленні компанії TNS.

Дані екзіт-полу обіцяють презентувати на прес-конференції наступного дня після виборів.
