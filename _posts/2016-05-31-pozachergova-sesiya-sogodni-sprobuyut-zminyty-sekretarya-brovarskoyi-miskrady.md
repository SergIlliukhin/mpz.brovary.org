---
title: "Позачергова сесія: сьогодні спробують змінити секретаря Броварської міськради"
date: 2016-05-31
categories: 
  - "announce"
  - "novyny"
tags: 
  - "brovary"
  - "vibir-redaktsiyi"
  - "zdorovets"
  - "novini"
  - "pozachergova"
  - "seretar"
  - "sesiya"
---

**Сьогодні скликають 14-ту позачергову сесію Броварської міської ради. Серед питань: дострокове припинення повноважень секретаря Олексія Здоровця. Одразу після голосування спробують обрати когось іншого на вакантне місце. Про це** [**йдеться**](http://brovary.kiev.ua/rozporyadzhennya-m%D1%96skogo-golovi-v%D1%96d-30052016-%E2%84%96129-od-pro-sklikannya-chotirnadtsyato%D1%97-pozachergovo%D1%97-s) **у розпорядженні мера, яке з’явилось на сайті міськради лише вчора.**

Голосування і за зняття з посади, і за призначення буде таємним. Кого саме запланували зробити новим секретарем і чи запланували взагалі – наразі не відомо.

Засідання сесії призначили **на 15:00**, воно відбудеться у малій залі броварського виконкому, що на 2-му поверсі по **вулиці Гагаріна, 15.**

Нагадаємо, що після призначення Олексія Здоровця секретарем його однопартійці оголосили депутата «тушкою». «Свободівця» виключили із лав фракції та партії. Згодом навколо Здоровця відбулися низка скандалів: він [тікав із вікна](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/) від колишніх колег по партії просто під час сесії, після чого [тривалий час не з’являвся на роботі](https://mpz.brovary.org/ofitsijno-znyklyj-sekretar-brovarskoyi-miskrady-zdorovets-nepratsezdatnyj/). Нещодавно «свободівці» запідозрили Здоровця [в організації замаху](https://mpz.brovary.org/na-brovarskogo-deputata-olega-shevchuka-zdijsnyly-zbrojnyj-napad-svobodivtsi/) на свого лідера Олега Шевчука.
