---
title: "АНОНС: Завтра відбудеться засідання робочої групи щодо виділення земельних ділянок учасникам АТО"
date: 2015-06-10
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "ato"
  - "bmr"
  - "miskrada"
  - "novini"
  - "spetskomisiya"
---

**Завтра, 11 червня, о 10:00 в приміщенні Броварської міської ради відбудеться засідання робочої групи, яка розглядає питання виділення земельних ділянок учасникам російсько-української війни (АТО). Члени групи збираються на 2-му поверсі в малій залі виконавчого комітету, за адресою: вул. Гагаріна, 15. Інформацію про це [оприлюднив](https://www.facebook.com/groups/brovary/permalink/1051908581505774/) у мережі Facebook депутат міськради Роман Сімутін.**

Політик також вказує, що влада міста не поширює інформацію про захід. "_Дратує одне, чому інформацію не розміщують на сайті БМР і не роблять засідання публічними_," - пише Сімутін.

Нагадаємо, що раніше Спеціальна комісія з питань виділення земельних ділянок вже збиралась. Станом на лютий місяць цього року її члени [нарахували](https://mpz.brovary.org/spetskomisiya-miskradi-zaproponuvala-kriteriyi-na-vidilennya-zemelnih-dilyanok-viyskovikam/) в місті 33 вільні земельні ділянки. А всього претендентів на них– 186 бійців. За [повідомленнями](https://mpz.brovary.org/kvadratni-metri-do-viboriv-hto-i-navishho-podaruvav-brovarchanam-24-kvartiri/) чиновників, два бійці АТО у травні цього року отримали квартири.
