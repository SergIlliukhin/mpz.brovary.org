---
title: "У Броварах офіційно оголошено епідемію грипу. ВІДЕО"
date: 2016-01-25
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "gryp"
  - "epidemiya"
  - "novini"
  - "ses"
coverImage: "wp-content/uploads/2016/01/57479523d39c4e53469432d86a_90fa0790.jpg"
---

**Станом на 25 січня епідеміологічний поріг перевищено у понад півтора рази і наразі складає 145 хворих на 10 тис. осіб при нормі у 98,7 особи. Майже половина хворих на грип – діти. Про це сьогодні на оперативній нараді у міськвиконкомі повідомила головний лікар броварської санепідемстанції Олександра Вакарчук.**

За інформацією СЕС, з 14-го по 20-те січня в місті зареєстровано 1698 випадків захворювань на грип та ГРВІ, що удвічі більше, ніж минулого тижня. Як повідомила головний санепідеміолог, майже половина хворих – діти.

За словами Вакарчук, на підприємствах та організаціях міста проводяться профілактичні заходи, аби проінформувати людей про способи убезпечення від хвороби та знизити ріст захворюваності. СЕС проводить щоденний моніторинг щодо ситуації з грипом і в найближчі дні може прийняти рішення про чергове продовження терміну карантину у броварських освітніх закладах. Станом на сьогодні карантин у міських школах оголошено до 28 січня.

_Відео виступу головного санепідеміолога Броварів Олександри Вакарчук (початок з 1:49)_ 

<iframe src="https://www.youtube.com/embed/RCrLQBi_l40" width="560" height="315" frameborder="0" allowfullscreen="allowfullscreen"></iframe>

Нагадаємо, що броварські медики офіційно підтверджують лише два випадки смерті людей від ускладнень грипу цього сезону. Водночас відомо щонайменше про п’ять таких випадків, зокрема 22 січня від грипу померла відомий броварський тренер Валентина Корзюк.
