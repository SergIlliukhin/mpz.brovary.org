---
title: "АНОНС: 19 січня - 24-та позачергова сесія Броварської міськради"
date: 2017-01-17
categories: 
  - "announce"
  - "novyny"
tags: 
  - "brovary"
  - "vibir-redaktsiyi"
  - "grafik-komisiy"
  - "novini"
  - "sesiya"
  - "sesiya-miskoyi-rady"
---

**Післязавтра, 19 січня, о 10:00 відбудеться 24-та позачергова сесія Броварської міської ради. Про це повідомляється на сайті міськради в [оприлюдненому](http://brovary-rada.gov.ua/documents/26604.html) сьогодні розпорядженні міського голови. Депутати розглянуть 10 питань і розділ "різне", зокрема голосуватимуть за визнання результатів [громадських слухань](https://mpz.brovary.org/u-brovarah-vidbulysya-gromadski-sluhannya-adminresurs-peremig-foto/) щодо забудови на розі Симоненка-Чорновола.**

Сесія відбудеться у четвер, **19 січня, о 10:00** в малій залі міськвиконкому за адресою: вул.Гагаріна, 15. Серед питань, що виносяться на розгляд народних обранців, такі:

1\. Про внесення змін до рішення Броварської міської ради від 17.12.2015 року № 04-02-07 «Про закріплення депутатів Броварської міської ради VII скликання за робочими місцями у сесійній залі міськвиконкому».

2\. Про внесення змін до рішення Броварської міської ради від 22.12.2015 року №08-02-07 «Про утворення постійних комісій, затвердження кількісного та персонального складу постійних комісій Броварської міської ради VIІ скликання».

3\. Про внесення змін до рішення Броварської міської ради від 28.01.2016 року № 114-06-07 «Про затвердження виборчих округів та закріплення за ними депутатів».

4\. Про затвердження Програми фінансової підтримки діяльності громадської організації «АВАНГАРД АТО БРОВАРІЇ» у 2017 році.

5\. Про затвердження «Комплексної програми заходів із забезпечення діяльності громадських формувань з охорони громадського порядку у місті Бровари на 2017 рік».

6\. Про затвердження Програми «Безпечне місто 2017- 2019 роки».

7\. Про затвердження Програми підтримки служби переливання крові Броварської центральної районної лікарні та розвитку донорства в м. Бровари на 2017 рік.

8.Про внесення змін до рішення Броварської міської ради від 12.01.2016 року № 63-05-07 «Про бюджет міста на 2016 рік» та додатків 1, 3, 5, 6, 7».

9\. Про внесення змін до рішення Броварської міської ради від 22.12.2016 року № 457-23-07 «Про бюджет міста на 2017 рік» та додатків 2, 3, 5, 6, 7».

10\. Про визнання результатів громадських слухань від 24 грудня 2016 року.

11\. Різне.

Засідання постійних депутатських комісій в рамках підготовки до позачергової сесії відбудуться **18 січня**. Графік виглядає так:

- 9:00 - гуманітарна комісія,
- 9:30 - комунальна комісія,
- 10:00 - регламентна комісія,
- 14:00 - бюджетна комісія.
