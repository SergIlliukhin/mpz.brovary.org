---
title: "Броварський суд не допитав народного депутата, а «тітушку»-Стягову надали впливового адвоката"
date: 2013-09-06
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "kichinska"
  - "kachor"
  - "napad-na-zhurnalistiv"
  - "novini"
  - "park-peremoga"
  - "styagov"
  - "sud"
  - "krivaviy-subotnik"
coverImage: "wp-content/uploads/2013/09/Styagov-sud.jpg"
---

\[caption id="attachment\_20603" align="alignleft" width="300"\][![DSC_1091](https://mpz.brovary.org/wp-content/uploads/2013/09/DSC_1091.jpg "Обвинувачуваний Сергій Стягов та його адвокат Жанна Гусейнова")](https://mpz.brovary.org/wp-content/uploads/2013/09/DSC_1091.jpg) Обвинувачуваний Сергій Стягов та його адвокат Жанна Гусейнова\[/caption\]

**Суд над Сергієм Стяговим – броварським «тітушком», який [напав на журналіста](https://mpz.brovary.org/napadnika-na-andriya-kachora-spiymali-u-parku-zavdyaki-pilnosti-brovarchan-video/) «МПЗ» Андрія Качора – вкотре перенесли.** 

Минулого разу, через [неявку обвинуваченого](https://mpz.brovary.org/brovarskiy-titushko-podavsya-v-biga/) суддя **Олена Кічинськ**а змушена була [відкласти розгляд справи](https://mpz.brovary.org/brovarskogo-titushka-sergiya-styagova-prodovzhat-suditi-6-veresnya/) на 6 вересня, у той час як адвокат журналіста Качора вимагав застосувати проти Стягова примусовий привід. Сьогодні ж нападник на журналіста обзавівся адвокатом, якого до цього часу не мав, і захисниця Стягова – **Жанна Гусейнова** – заявила клопотання про ознайомлення з матеріалами справи, у зв’язку з чим власне знову й перенесли засідання суду.

> **Жанна Володимирівна Гусейнова** – відомий в місті адвокат, голова дисциплінарної палати Кваліфікаційно-дисциплінарної комісії адвокатури Київської області. Свідоцтво про право на заняття адвокатською діяльністю №**106** видане **06.11.1993** (на підставі рішення про видачу свідоцтва про право на заняття адвокатською №**2** від 06.11.1993) видане уповноваженным органом Вищої кваліфікаційно-дисциплінарної комісії адвокатури - **Київська обласна КДКА**. За інформацією, отриманою з відкритих джерел, володіє **ТОВ «Нива-ТУР»**, що зареєстроване в м. Ялта та займається туристичною діяльністю.

Зазначимо, що сьогодні мав відбутися допит свідка – народного депутата України **Павла Різаненка.** Саме він був одним з небагатьох, котрий в деталях бачив момент удару та перший намагався затримати Стягова одразу після нападу на журналіста Качора.

<iframe src="//www.youtube.com/embed/vViSfB1i38k" height="315" width="420" allowfullscreen frameborder="0"></iframe>

Не зважаючи на сесійний тиждень у Верховній Раді України, народний депутат Різаненко таки знайшов час прибути сьогодні на суд у Бровари, однак захисник Стягова Жанна Гусейнова виступила проти допиту свідка Різаненка, доки не ознайомиться з матеріалами справи. Таку позицію адвоката підтримала і прокурор **Блінова.**

У зв’язку з неявкою обвинуваченого на попереднє засідання суду представник потерпілого планував подати клопотання про взяття Сергія Стягова під варту, аби броварський «тітушко» очікував наступного засідання вже у [звичних для себе](https://mpz.brovary.org/brovarskiy-titushko-viyavivsya-dvichi-sudimim-retsidivistom/) стінах СІЗО. Утім, Стягов пояснив свою неявку на попереднє засідання загостренням клінічного геморою, про що надав відповідну медичну довідку.

Відтак судовий розгляд перенесено на **23 вересня, 15:00**. Справа розглядатиметься в стінах Броварського міськрайонного суду за адресою вул. Возз’єднання, 1. На цьому засіданні планується таки допитати свідків потерпілого - Павла Різаненка та Миколу Миколаєнка.
