---
title: "«Свобода» разом з Партією регіонів обмежили права броварських журналістів - ВІДЕО"
date: 2013-08-29
author: 
  username: "kachor"
  display_name: "Андрій Качор"
categories: 
  - "video"
tags: 
  - "vibir-redaktsiyi"
  - "novini"
coverImage: "wp-content/uploads/2013/08/photo.jpg"
---

\[caption id="attachment\_20482" align="alignleft" width="265"\][![Ганна Брусенська](https://mpz.brovary.org/wp-content/uploads/2013/08/Image000181.jpg)](https://mpz.brovary.org/wp-content/uploads/2013/08/Image000181.jpg) Ганна Брусенська\[/caption\]

**Депутати від ВО «Свобода» разом з фракцією ПР та іншою провладною більшістю у Броварській міській раді проголосували за [скандальне рішення](https://mpz.brovary.org/brovarski-deputati-hochut-zaboroniti-zhurnalistam-peresuvatis-po-zali-pid-chas-sesiy/) про заборону пересування журналістам сесійною залою під час пленарних засідань.**

Свої голоси за ініціативу **Сапожка-Федоренка-Семенюк** фракція «Свободи» віддала у повному складі, що був присутній на сесії. Третій і останній депутат від партії Тягнибока в броварській міськраді – **Петро Кузик** – традиційно проігнорував пленарне засідання, відтак до голосів «регіоналівської» більшості додались лише дві «свободівські» руки – депутата **Петра Базишина** та голови фракції ВО «Свобода» **Ганни Брусенської.** Прикметно, що на профільному засіданні депутатської комісії, [що відбулось за день до сесії](https://mpz.brovary.org/brovarski-deputati-hochut-zaboroniti-zhurnalistam-peresuvatis-po-zali-pid-chas-sesiy/), Брусенська не підтримала протизаконне рішення. Відтак позиція головної міської «свободівки» кардинально змінилась на користь Партії регіонів менше ніж за добу.

<iframe src="//www.youtube.com/embed/NOh9nGD6cpA" height="315" width="560" allowfullscreen frameborder="0"></iframe>

Окрім того, під час обговорення питання порядку денного, яке стосувалось заборони журналістам пересуватись сесійною залою, трапилося кілька інцидентів. Тон обговоренню задав депутат від фракції «Фронт Змін» **Борис Кузьменко** (колишній директор ЗОШ №10), який всіляко вітав ініціативу обмежити журналістів у правах, після чого перейшов на особисті образи в бік присутніх на сесії працівників ЗМІ. Емоційний виступ Кузьменка фракція Партії регіонів привітали схвальними оплесками. Після цього окремі журналісти почали покидати сесійну залу на знак протесту.

<iframe src="//www.youtube.com/embed/kclhHEOM0wU" height="315" width="420" allowfullscreen frameborder="0"></iframe>

Наступним слово взяв міський голова, який, так само не стримуючи емоцій, почав звинувачувати пресу в надмірному контролі за владою, водночас підкресливши, що жодному журналістові [жодного разу не перешкоджали](https://mpz.brovary.org/nevidomi-u-formi-militsiyi-blokuyut-bro/) в допуску на сесію міськради.

<iframe src="//www.youtube.com/embed/-p7IRNU_Ne4" height="315" width="560" allowfullscreen frameborder="0"></iframe>

> "Скажіть будь ласка, кого не допустили на засідання сесії з представників засобів масової інформації?! Кого не допустили? По прізвищам!", - міський голова Ігор Сапожко, 22 серпня 2013 року.

За тим міський голова запевнив присутнього депутата **Романа Сімутіна**, що той «постійно буде ходити в прокуратуру» начебто у зв’язку з фізичним тиском на працівників виконавчого комітету. У відповідь Сімутін повідомив, що здійснив відеозапис неправдивої, за його словами,  заяви міського голови, і саме він тепер має намір звертатись до правоохоронців у зв’язку з публічним наклепом мера. Зрештою Ігор Сапожко був змушений ставити проект рішення про заборону пресі пересуватись по сесійній залі під загрозою видалення з неї, на голосування. Рішення підтримала переважна більшість міських депутатів: проти голосували депутати з фракції УДАРу – **Роман Сімутін** та **Юрій Чередник.** Позафракційний **Олег Іваненко** утримався.

> Що у зв'язку з ухваленим рішенням робитимуть журналісти видання "Маєш право знати", читайте у подальших публікаціях у нашому Інернет-виданні.
