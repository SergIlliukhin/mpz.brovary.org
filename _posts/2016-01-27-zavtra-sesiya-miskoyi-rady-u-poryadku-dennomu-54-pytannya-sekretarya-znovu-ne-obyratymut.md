---
title: "Завтра – сесія міської ради: у порядку денному 54 питання, секретаря знову не обиратимуть"
date: 2016-01-27
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "bmr"
  - "novini"
  - "sapozhko"
  - "sekretar"
  - "sesiya"
coverImage: "wp-content/uploads/2016/01/DSC_1083.jpg"
---

**28 січня о 10:00 у малій залі виконавчого комітету (Гагаріна, 15, другий поверх) розпочнеться шоста чергова сесії Броварської міської ради. Про це йдеться у розпорядженні міського голови Ігоря Сапожка, опублікованому на офіційному сайті БМР.**

На розгляд сесії виноситься 54 питання, зокрема про збільшення посадових окладів працівників освіти, про зміни в структурі та чисельності виконавчих органів міської ради, про фінансову підтримку газети «Нове життя», про продаж земельних ділянок, про розподіл депутатів по округах, тощо. Увесь перелік питань порядку денному можна переглянути [за посиланням.](http://brovary.kiev.ua/rozporyadzhennya-m%D1%96skogo-golovi-v%D1%96d-29122015%E2%84%96232-odpro-sklikannya-shosto%D1%97-chergovo%D1%97-ses%D1%96%D1%97-brovarsko%D1%97)

Водночас у порядку денному немає питання про обрання секретаря міської ради та нового складу виконавчого комітету. Нагадаємо, що міська рада не може обрати нового секретаря вже понад три місяці, останні півтора місяці процес обрання секретаря блокує міський голова, не вносячи свою кандидатуру на розгляд міськради четверту сесію поспіль. [За оцінками юристів,](https://mpz.brovary.org/sapozhko-porushuye-zakon-blokuyuchy-obrannya-sekretarya-miskrady-yuryst/) таким чином Ігор Сапожко порушує ст. 50 ЗУ «Про місцеве самоврядування», відмовляючись від здійснення своїх повноважень, що у свою чергу дає юридичні підстави для висловлення йому недовіри депутатським корпусом.

Детальніше про «епопею» з обранням секретаря міської ради можна ознайомитися в статті [«Броварська секретаріада: коли ситуація гірша за патову».](https://mpz.brovary.org/brovarska-sekretariada-koly-sytuatsiya-girsha-za-patovu/)
