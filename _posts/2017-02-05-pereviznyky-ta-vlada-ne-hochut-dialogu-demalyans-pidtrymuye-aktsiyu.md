---
title: "Перевізники та влада не хочуть діалогу! ДемАльянс підтримує акцію!"
date: 2017-02-05
categories: 
  - "kolonka-avtora"
---

Посеред січня на міжміських перевезеннях Бровари-Київ збільшився тариф на проїзд до 12 грн, та за планом проїзд по місту мав коштувати 5 грн. Проїзд підняли без належного обґрунтування тарифу, без будь-яких зобов'язань перевізників оновлювати рухомий склад маршрутів, та забезпечення належної якості сервісу та елементарної безпеки перевезень! До ДемАльянсу звернулися виборці вплинути на несправедливі та необґрунтовані дії перевізників та міської та обласної влади. Ми провели зустріч з активістами, де поділились своїми поглядами, як має розвиватись транспортна інфраструктура в місті.

[![](https://mpz.brovary.org/wp-content/uploads/2017/02/2.jpg)](https://mpz.brovary.org/wp-content/uploads/2017/02/2.jpg)

Матеріал AtBrovary про зустріч

[![](https://mpz.brovary.org/wp-content/uploads/2017/02/3.jpg)](https://mpz.brovary.org/wp-content/uploads/2017/02/3.jpg)

пріоритети FB спільноти Броварів

[![](https://mpz.brovary.org/wp-content/uploads/2017/02/1.jpg)](https://mpz.brovary.org/wp-content/uploads/2017/02/1.jpg)

матеріал з Маєш Право Знати про зустріч

Також вирішили зустрітись з перевізниками та почути їх думку, щодо ситуації, яка склалась з подорожчанням проїзду.

[![](https://mpz.brovary.org/wp-content/uploads/2017/02/16558601_1788624988065100_195478397_n.jpg)](https://mpz.brovary.org/wp-content/uploads/2017/02/16558601_1788624988065100_195478397_n.jpg)

Після телефонного підтвердження перевізники проігнорували зустріч та пропозицію конструктивного діалогу. Після того ми звернулись до в.о. Начальника управління інфраструктури Київської ОДА на круглий стіл між перевізниками, активістами, КОДА та БМР. Секретар пана Манушевича повідомила телефоном, що вони не планують приїжджати до Броварів на діалог.

[![](https://mpz.brovary.org/wp-content/uploads/2017/02/16507670_1788627791398153_1690279342_n.jpg)](https://mpz.brovary.org/wp-content/uploads/2017/02/16507670_1788627791398153_1690279342_n.jpg)

Після наших закликів та сподівань на конструктивний діалог ми вирішили підтримати акцію прямої дії, яка пройде в понеділок 6 лютого о 8:00 біля Варуса на Гагаріна. З наступними вимогами: **1) Повернути 3,50 по та 9 грн до Києва ДО ОБГРУНТУВАННЯ тарифу.** **2) 1 грн за проїзд школярам на постійній основі.** **3) ПРОТИ дотацій перевізників з міського бюджету до ПРОЗОРОГО обліку кількості пільгових категорій людей.** **4) Досить знущань над пенсіонерами, які стоять в чергах на безкоштовний проїзд та змушені просити на це дозволу в хамовитих водіїв!** **5) Ми хочемо їздити в БЕЗПЕЦІ, з КОМФОРТОМ та ПОВАГОЮ за справедливу та обґрунтовану ціну! (Інвестиційні зобов'язання перевізнику)**

Якщо влада ігнорує думку громаду та вирішила “пересидіти” скандал, то ми змусимо її реагувати та працювати в інтересах громади, а не перевізників.

P.S. Вже на чергову сесію БМР 9 лютого винесли рішення про так звану компенсацію перевезень пільговиків в розмірі 1,300 тис. (з перспективою дофінансування ще 4 млн. грн)

Сапожко хоче роздерибанити з перевізниками більше 5 млн. грн з міського бюджету без будь-якого контролю за кількістю пільговиків та без будь-якої звітності про витрачання перевізниками наших з вами податків!

Цього не буде!
