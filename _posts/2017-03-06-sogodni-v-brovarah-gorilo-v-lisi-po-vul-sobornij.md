---
title: "Сьогодні в Броварах горіло в лісі по вул. Соборній"
date: 2017-03-06
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "gasinnya"
  - "dsns"
  - "lis"
  - "novini"
  - "pozhezha"
  - "ryatuvalnyky"
  - "trava"
coverImage: "wp-content/uploads/2017/03/Pozhezha-Kupava-Sobornyj-lis-trava_00005.jpg"
---

**Сьогодні затемна у лісовій зоні Броварів неподалік житлових комплексів "Соборний" і "Купава" підпалили ліс. Про це розповіли місцеві мешканці, які стали свідками пожежі. Вже через півгодини після повідомлення на місці події закінчувала працювати бригада пожежників. Як виявилося, горіла суха трава. Працівники рятувальної служби не виявили ознак навмисного підпалу.**

Про загоряння стало відомо близько **19:30**. Вже о **20:00** наші журналісти були на місці подій - пожежа була ліквідована. Працівники ДСНС згортали своє обладнання та збирались їхати. Як вдалося побачити, вигорів трав'яний покров площею близько 50х50 кв. м.

\[caption id="attachment\_67353" align="aligncenter" width="600"\][![](https://mpz.brovary.org/wp-content/uploads/2017/03/Pozhezha-Kupava-Sobornyj-lis-trava_00002.jpg)](https://mpz.brovary.org/wp-content/uploads/2017/03/Pozhezha-Kupava-Sobornyj-lis-trava_00002.jpg) Трава, що вигоріла - зостався лиш попіл\[/caption\]

\[caption id="attachment\_67354" align="aligncenter" width="499"\][![](https://mpz.brovary.org/wp-content/uploads/2017/03/4444_1.jpg)](https://mpz.brovary.org/wp-content/uploads/2017/03/4444_1.jpg) Ось так палало близько 19:30\[/caption\]

О **20:10** рятувальники ДСНС покинули місце інциденту. Вони зазначили, що трава спалахнула ймовірно через недопалок, який хтось викинув, не загасивши. Частина місцевих мешканців вказує, що горить у цьому місці доволі часто. Вони також підтримують версію про ненавмисний підпал. Водночас, інші підозрюють: на ліс, який росте поруч, давно зазіхають забудовники. Тому підпал може бути невипадковим.

> Слід зазначити, нещодавно на розі вулиць Симоненка та Чорновола [зрубали 63 сосни](https://mpz.brovary.org/pid-nizh-63-sosny-ubyly-te-shho-davalo-zhyttya-foto/). На місці дерев має постати житловий комплекс бізнес-класу ["Крона парк"](http://kronapark.com/?gclid=CjwKEAiArvTFBRCLq5-7-MSJ0jMSJABHBvp0Iu2FIZBaO8UfKNdYnssR7UQaCiCyb6cU-DX3MTM8fRoC_J7w_wcB). Раніше забудову лісу [підтримала](https://mpz.brovary.org/zabudova-lisu-groshi-na-gromadski-formuvannya-videosposterezhennya-deputaty-pidtrymaly-vse-foto/) Броварська міська рада.

**Фото - Тетяна Панкратьєва, Дмитро Карпій і мешканець ЖК "Купава"**
