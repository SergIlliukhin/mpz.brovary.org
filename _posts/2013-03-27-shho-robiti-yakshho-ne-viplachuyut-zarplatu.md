---
title: "Що робити, якщо не виплачують зарплату?"
date: 2013-03-27
author: 
  username: "sergilliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "vibir-redaktsiyi"
  - "zahist-prav"
  - "neviplata-zarplat"
  - "pratsivniki"
  - "skargi"
coverImage: "wp-content/uploads/2013/03/smeshnaya-zarplata.jpg"
---

[![зарплата](https://mpz.brovary.org/wp-content/uploads/2013/03/smeshnaya-zarplata.jpg)](https://mpz.brovary.org/wp-content/uploads/2013/03/smeshnaya-zarplata.jpg)Нещодавно мій батько стикнувся з проблемою: на підприємстві, де він працював вже більше 3 років, з грудня перестали виплачувати зарплату. Під впливом цих та інших життєвих обставин він вирішив звільнитися за власним бажанням і пійти на заслужений відпочинок. Всі документи батьку віддали, а ось про виплату заробітньої плати - ні слова: "Немає грошей!" - гуртом заявляли директор підприємства разом з головним бухгалтером.

Хочу поділитися з читачами своїм досвідом, як нам вдалось добитися повернення всіх грошей, які заборгувало підприємство.

**Що порушує керівник підриємства?**

Ми спрямували наші дії на те, аби змусити керівника підприємства виплатити зарплату. Саме він несе відповідальність за дотримання на підприємстві Кодексу законів про працю України (КЗпПУ), згідно до якого максимальна затримка виплати зарплати може становити не більше 7 днів.

\[spoiler title="ст. 115 Кодексу законів про працю України" open="0" style="2"\] Заробітна плата виплачується працівникам регулярно в робочі дні у строки, встановлені колективним договором або нормативним актом роботодавця, погодженим з виборним органом первинної профспілкової організації чи іншим уповноваженим на представництво трудовим колективом органом (а в разі відсутності таких органів - представниками, обраними і уповноваженими трудовим колективом), але не рідше двох разів на місяць через проміжок часу, що не перевищує шістнадцяти календарних днів, та не пізніше семи днів після закінчення періоду, за який здійснюється виплата. \[/spoiler\]

За порушення КЗпПУ для керівника підприємства передбачена кримінальна та адміністративна відповідальність згідно **ст.172 Кримінального кодексу України** "Грубе порушення законодавства про працю" та **ст.41 Кодексу України про адміністративні правопорушення** "Порушення вимог законодавства про працю та про охорону праці";

**Куди звертатися?**

Перш за все, ми звернулися до _Генеральної прокуратури України_ та _Міністерства внутрішніх справ_ із заявами про злочин, у яких повідомляли про систематичні порушення керівництвом Кодексу законів про працю України, просили притягнути керівника підприємства до кримінальної та адміністративної відповідальності та вжити заходів з метою усунення порушень законодавства.

По-друге, ми звернулися до _Територіальної державної інспекції з питань праці у Київській області_ та до _Міністерства соціальної політики України_ з проханням вжити заходів щодо підприємства з метою усунення порушень законодавства про працю;

Також було направлено звернення до _броварського міського голови_, у якому ми повідомляли про те, що на території міста відбувається порушення законодавства про працю та прохали вжити заходів щодо підприємства в межах компетенції.

**Чим закінчилося?**

Вже через кілька днів після того, як всі звернення було надіслано та зареєстровано, до батька зателефонували з колишнього місця роботи і попросили зайти за грошима. **Віддали все до копійки**.

Незважаючи на те, що в наших зверненнях ми повідомляли про те, що зарплата не виплачується й іншим працівникам підприємства, станом на сьогоднішній день інші робітники зарплати так і не отримали: лише по 500 гривень авансу, невідомо за який місяць.

**Звичайно, ми готові допомогти й іншим працівникам, але для цього потрібне, перш за все, бажання людей захистити свої права і готовність їх відстоювати. До тих пір, поки люди цього не зрозуміють, вони так і будуть ходити на роботу безкоштовно і задовільнятися обіцянками керівництва про те, що настане чудовий сонячний день, коли всім візьмуть і виплатять кількамісячну заборгованість одним махом.

Цього так просто не буде, друзі. Поважаймо себе!**

P.S. Приклад скарги можна завантажити [за посиланням](https://mpz.brovary.org/wp-content/uploads/2013/03/Skarga-ZP.doc)

P.P.S. Адреси для звернень: \[spoiler title="..." open="0" style="2"\] Генеральна прокуратура України _01011, м.Київ, вул.Різницька, 13/15_

Управління Державної служби боротьби з економічною злочинністю ГУ МВС України в Київській області _01025, м. Київ, вул. Володимирська, 15_

Територіальна державна інспекція з питань праці у Київській області _04119, м.Київ, вул.Мельникова 40_

Міністерство соціальної політики України _01601, м.Київ, вул. Еспланадна, 8/10_

Виконавчий комітет Броварської міської ради _07400, м.Бровари, вул.Гагаріна, 15_ \[/spoiler\]
