---
title: "\"Фул хауз\" в \"Монте Карло\": міліція продовжує вилучати ігрові автомати з підпільних казино"
date: 2014-12-16
author: 
  username: "shako"
  display_name: "Тарас Шако"
tags: 
  - "brovary"
  - "vibir-redaktsiyi"
  - "vikrittya-gralnih-saloniv"
  - "gralni-avtomati"
  - "gralniy-biznes"
  - "kazino"
  - "militsiya"
  - "monte-karlo"
  - "novini"
coverImage: "wp-content/uploads/2014/12/monte-karlo16.jpg"
---

**![монте карло05](https://mpz.brovary.org/wp-content/uploads/2014/12/monte-karlo05.jpg)Вслід за нещодавніми [викриттями цілої мережі азартних притонів по вул. Лагунової, Черняховського та Красовського, а також казино в ТРЦ "Термінал"](https://mpz.brovary.org/brovarami-prokotilas-hvilya-vikrittiv-pidpilnih-gralnih-saloniv/) міліція продовжила очищувати місто від незаконного грального бізнесу. Наприкінці минулого тижня броварські правоохоронці спільно з громадськістю здійснили рейд на бульварі Незалежності, в результаті чого «накрили» ще кілька підпільних гральних салонів. На одній з операцій вдалось побувати журналістам «Маєш право знати».**

У вечірню годину п’ятниці стало відомо, що правоохоронці накрили одвічну «мекку» грального бізнесу у Броварах – кафе «Монте Карло».

[![монте карло15](https://mpz.brovary.org/wp-content/uploads/2014/12/monte-karlo15.jpg)](https://mpz.brovary.org/wp-content/uploads/2014/12/monte-karlo15.jpg)

На вимогу працівників міліції кухар закладу відкрив всі сховані від людського ока приміщення.

[![монте карло02](https://mpz.brovary.org/wp-content/uploads/2014/12/monte-karlo02.jpg)](https://mpz.brovary.org/wp-content/uploads/2014/12/monte-karlo02.jpg)

В одному з них рядами стояло 26 одиниць грального обладнання, в іншому - слоти для прийому купюр. Також в «Монте Карло» працював покерний зал, звідки правоохоронці вилучили столи та набори для гри.

[![монте карло16](https://mpz.brovary.org/wp-content/uploads/2014/12/monte-karlo16.jpg)](https://mpz.brovary.org/wp-content/uploads/2014/12/monte-karlo16.jpg)

[![монте карло18](https://mpz.brovary.org/wp-content/uploads/2014/12/monte-karlo18.jpg)](https://mpz.brovary.org/wp-content/uploads/2014/12/monte-karlo18.jpg)

[![монте карло12](https://mpz.brovary.org/wp-content/uploads/2014/12/monte-karlo12.jpg)](https://mpz.brovary.org/wp-content/uploads/2014/12/monte-karlo12.jpg)

[![монте карло05](https://mpz.brovary.org/wp-content/uploads/2014/12/monte-karlo05.jpg)](https://mpz.brovary.org/wp-content/uploads/2014/12/monte-karlo05.jpg)

[![монте карло09](https://mpz.brovary.org/wp-content/uploads/2014/12/monte-karlo09.jpg)](https://mpz.brovary.org/wp-content/uploads/2014/12/monte-karlo09.jpg)

Правохоронці задокументували діяльність підпільного закладу, опечатали й вилучили гральне обладнання.

[![монте карло17](https://mpz.brovary.org/wp-content/uploads/2014/12/monte-karlo17.jpg)](https://mpz.brovary.org/wp-content/uploads/2014/12/monte-karlo17.jpg)

Нагадаємо, влітку минулого року правоохоронці вже вилучали ігрові машини з "Монте Карло". Тоді з кафе конфіскували 62 автомати, а організатора грального бізнесу [суд оштрафував на 170 тисяч гривень](https://mpz.brovary.org/sud-oshtrafuvav-organizatora-gralnogo-biznesu-v-kafe-monte-karlo-na-170-tis-grn/): це мінімальне покарання, передбачене законом за вчинення цього кримінального правопорушення.

[![монте карло11](https://mpz.brovary.org/wp-content/uploads/2014/12/monte-karlo11.jpg)](https://mpz.brovary.org/wp-content/uploads/2014/12/monte-karlo11.jpg)

[![монте карло19](https://mpz.brovary.org/wp-content/uploads/2014/12/monte-karlo19.jpg)](https://mpz.brovary.org/wp-content/uploads/2014/12/monte-karlo19.jpg)

Під час нічного рейду працівники служби боротьби з економічною злочинністю міськвідділу міліції «накрили» ще два гральні заклади на бульварі Незалежності. З кафе-бару «Релакс» та «Лото клуб»  правоохоронці вилучили 14 ігрових автоматів та 25 лотоматів.

За повідомленням прес-служби міськвідділу міліції, ще 16 гральних автоматів стражі порядку знайшли та конфіскували у підпільників на вулиці Кірова та Дімітрова.

Нині міліція продовжує слідчі дії у кримінальних провадженнях, відкритих за ч.1 ст.302-2 Кримінального кодексу України (зайняття гральним бізнесом) з метою встановити всі обставини вчинених кримінальних правопорушень та повного кола причетних до них осіб. Винним у цьому правопорушенні загрожує покарання у вигляді штрафу від десяти тисяч до сорока тисяч неоподаткованих мінімумів громадян з конфіскацією грального обладнання.

Керівництво міліції закликає броварчан не бути байдужими та повідомляти про всі факти грального бізнесу, в тому числі і на умовах анонімності, до чергової частини міськвідділу за телефонами (**04594) 5-34-04**  та **6-28-01.**
