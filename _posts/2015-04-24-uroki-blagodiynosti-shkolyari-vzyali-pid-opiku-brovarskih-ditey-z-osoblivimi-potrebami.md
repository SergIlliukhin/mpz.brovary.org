---
title: "Уроки благодійності: школярі \"взяли під опіку\" броварських дітей з особливими потребами"
date: 2015-04-24
author: 
  username: "tatuuum"
  display_name: "Тетяна Панкратьєва"
categories: 
  - "hromada"
tags: 
  - "dzherelo-dopomogi"
  - "asotsiatsiya-batkiv"
  - "blagodiynist"
  - "vibir-redaktsiyi"
  - "diti-invalidi"
  - "zosh-3"
  - "leonid-cherepeynik"
  - "novini"
coverImage: "wp-content/uploads/2015/04/07D_4067.jpg"
---

**[![діти-інваліди_10](https://mpz.brovary.org/wp-content/uploads/2015/04/07D_4064.jpg)](https://mpz.brovary.org/wp-content/uploads/2015/04/07D_4064.jpg)Броварські діти вчаться ділитися та співчувати. Журналісти «Маєш право знати» мали змогу разом зі школярами броварської ЗОШ №3 навідатися до місцевих родин, в яких мешкають діти з особливими потребами. Та не з порожніми руками: у рамках благодійної акції школярі зібрали та передали особливим дітлахам не один пакунок подарунків.**

Як зазначив у своїй [розповіді](https://mpz.brovary.org/insha-storona-medali-yak-uchni-nvk-vidvidali-dityachiy-budinok-u-tsiblyah/) про нещодавній візит до центру соціально-психологічної реабілітації «Мрії Переяславщини» (с. Циблі) голова «Асоціації батьків міста Бровари» Ігор Романенко, броварські школи нещодавно визначилися з напрямками благодійності: хтось обрав допомогу дитячим будинкам, а хтось місцевим хворим дітям.

> _«На зборах асоціації, які відбулися напередодні Великодня, ми з батьками відразу вирішили, яка школа в який дитячий будинок поїде, –_ розповідає **Ігор Романенко. –** _Розподіл робили в залежності від того, наскільки велика школа і наскільки великі запити того чи іншого дитячого будинку. Тож напередодні Пасхи перша школа поїхала в Требухівський дитбудинок,_ _друга і п’ята – на Чернігівщину, в Городню; шоста – у село Мокрець, дев’ята школа – в Білу Церкву, третя і десята буде опікуватися броварськими дітьми, хворими на ДЦП, сьома школа допомагатиме онкохворим учням своєї школи._ _А НВК вирішило зробити подарунки дітям центру соціально-психологічної реабілітації, що в с. Циблі»._

Ми завітали до однієї зі шкіл Броварів, а саме до ЗОШ №3, яка вирішила опікуватися саме броварськими дітьми-інвалідами. «_Чому нам кудись далеко їхати, якщо у нас під боком повно нужденних?_» - каже один із ініціаторів цього благодійного руху **Леонід Черепейнік**, який вже не перший рік допомагає таким дітям. «_Якщо поїхати до дитбудинку, то діти там нагодовані, живуть у теплі, все в них є, а купити просять то морозильну камеру, то плазму, то PlayStation. Тож, коли постало питання, якому дитбудинку допомагати, я виступив із пропозицією допомагати нашим броварським дітям-інвалідам, дітям-сиротам. У них немає ні ліків, ні памперсів, ні потрібного взуття чи одягу. Як правило, тато кидає таку родину, і хворі діти залишаються на руках у мами_».

[![діти-інваліди_17](https://mpz.brovary.org/wp-content/uploads/2015/04/IMG_0635.jpg)](https://mpz.brovary.org/wp-content/uploads/2015/04/IMG_0635.jpg)

У Броварах вже третій рік існує [благодійна організація «Фонд допомоги інвалідам «Джерело допомоги»](http://sofm.org.ua/) (голова правління Тетяна Колодій має сина з діагнозом ДЦП), яка допомагає дітям-інвалідам та їх родинам. Саме цей Фонд за підтримки броварського підприємця, активіста, члена організації «Асоціація батьків міста Бровари», голови батьківського комітету ЗОШ №3 Леоніда Черепейніка проводить благодійну акцію «Допоможемо особливим дітям». Як розповідає Леонід, за його кошт було зроблено більше десятка банерів і скриньок для пожертв та роздано усім броварським школам, а також надано списки нужденних інвалідів, тож діти у кожній школі можуть ознайомитися з акцією та допомогти своїм ровесникам.

[![діти-інваліди_1](https://mpz.brovary.org/wp-content/uploads/2015/04/07D_3999.jpg)](https://mpz.brovary.org/wp-content/uploads/2015/04/07D_3999.jpg)

Головна наша ціль, каже Леонід, це навчити дітей співчувати, жертувати, допомагати. Іноді потрібно змінити кут зору: діти забезпечених батьків можуть просто не розуміти, що у когось є проблеми, окрім як купити iPhone 6 чи iPhone 6 Plus. Тому їм корисно ознайомитися з іншим світом, який знаходиться зовсім поряд і в якому живуть нужденні родини. Порівняти зі своїм. Відчути наскільки вони щасливі. Та поділитися своїм щастям, своїм статком, своєю прихильністю з менш везучими ровесниками.

[![діти-інваліди_18](https://mpz.brovary.org/wp-content/uploads/2015/04/IMG_0639.jpg)](https://mpz.brovary.org/wp-content/uploads/2015/04/IMG_0639.jpg)

Заступник директора ЗОШ №3 з виховної роботи **Єсипок Вікторія Володимирівна** розповідає: «_Це для нас дебют, ми вперше співпрацюємо з Фондом. Отримали списки нужденних, 40 дітей і будемо намагатися ними опікуватися. Оголосили по всій школі про цю акцію допомоги, в холі висить стенд і стоїть скринька: кожен бажаючий може долучитися до благодійності. А от до Великодня з усіх класів зібрали продуктові набори (печиво, цукерки, олія, крупи, цукор, борошно, навіть консервація), два класи дали кошти – і ми вирушили з цими подарунками до маленьких броварчан, які потребують допомоги. Вперше їздили ще до Великодня, 10-11 квітня, були у 18 родинах. І от сьогодні маємо на меті відвідати ще 7 родин. Наступні такі візити плануємо вже восени, а потім у грудні на День інваліда_».

[![діти-інваліди_3](https://mpz.brovary.org/wp-content/uploads/2015/04/07D_4017.jpg)](https://mpz.brovary.org/wp-content/uploads/2015/04/07D_4017.jpg)

\[caption id="attachment\_36679" align="aligncenter" width="498"\][![діти-інваліди_20](https://mpz.brovary.org/wp-content/uploads/2015/04/IMG_0646.jpg)](https://mpz.brovary.org/wp-content/uploads/2015/04/IMG_0646.jpg) Скринька у ЗОШ №3\[/caption\]

[![діти-інваліди_2](https://mpz.brovary.org/wp-content/uploads/2015/04/07D_4015.jpg)](https://mpz.brovary.org/wp-content/uploads/2015/04/07D_4015.jpg)

До автівок всідаються старші школярі (8-10 класи), один малий з 3-го класу і Вікторія Володимирівна. Авто, навантажені подарунками (продуктами, ліками, памперсами) вирушають у гості до дітлахів.

[![діти-інваліди_21](https://mpz.brovary.org/wp-content/uploads/2015/04/IMG_0649.jpg)](https://mpz.brovary.org/wp-content/uploads/2015/04/IMG_0649.jpg)

[![діти-інваліди_22](https://mpz.brovary.org/wp-content/uploads/2015/04/IMG_0654.jpg)](https://mpz.brovary.org/wp-content/uploads/2015/04/IMG_0654.jpg)

[![діти-інваліди_4](https://mpz.brovary.org/wp-content/uploads/2015/04/07D_4022.jpg)](https://mpz.brovary.org/wp-content/uploads/2015/04/07D_4022.jpg)

[![діти-інваліди_5](https://mpz.brovary.org/wp-content/uploads/2015/04/07D_4026.jpg)](https://mpz.brovary.org/wp-content/uploads/2015/04/07D_4026.jpg)

Проте не всюди делегація змогла зустрітися із самими хворими дітками: хтось був у цей час на навчанні (діти проходять індивідуальне навчання у броварських школах), хтось на реабілітації, тож іноді зустрічали школярів батьки, бабусі або й сусіди. Так, завітавши до Саші Сперкача, гості почули, що він на навчанні. Але родина із вдячністю приймає дарунки та кошти.

[![діти-інваліди_6](https://mpz.brovary.org/wp-content/uploads/2015/04/07D_4035.jpg)](https://mpz.brovary.org/wp-content/uploads/2015/04/07D_4035.jpg)

[![діти-інваліди_7](https://mpz.brovary.org/wp-content/uploads/2015/04/07D_4042.jpg)](https://mpz.brovary.org/wp-content/uploads/2015/04/07D_4042.jpg)

Дехто від надімру емоцій навіть плаче.

[![діти-інваліди_12](https://mpz.brovary.org/wp-content/uploads/2015/04/07D_4080.jpg)](https://mpz.brovary.org/wp-content/uploads/2015/04/07D_4080.jpg)

[![діти-інваліди_8](https://mpz.brovary.org/wp-content/uploads/2015/04/07D_4048.jpg)](https://mpz.brovary.org/wp-content/uploads/2015/04/07D_4048.jpg)

[![діти-інваліди_9](https://mpz.brovary.org/wp-content/uploads/2015/04/07D_4053.jpg)](https://mpz.brovary.org/wp-content/uploads/2015/04/07D_4053.jpg)

А це Женя, в нього діагностували порок серця. Мати двох дітей Мальвіна розповідає, що ще маленьким 4-місячним Женя переніс операцію на серці і до сьогодні знаходиться під наглядом лікарів.

\[caption id="attachment\_36670" align="aligncenter" width="600"\][![діти-інваліди_11](https://mpz.brovary.org/wp-content/uploads/2015/04/07D_4067.jpg)](https://mpz.brovary.org/wp-content/uploads/2015/04/07D_4067.jpg) Женя\[/caption\]

[![діти-інваліди_13](https://mpz.brovary.org/wp-content/uploads/2015/04/07D_4083.jpg)](https://mpz.brovary.org/wp-content/uploads/2015/04/07D_4083.jpg)

Ромі 10 років, а захворів він у 3. Його матуся розповідає, що спочатку почала слабнути ліва рука, а потім і нога, і зараз вся ліва сторона хлопчика майже не працює – це наслідки перенесеної тяжкої нейроінфекції. Також Рома має порушення мовлення. Але хлопчик все ж навчається (індивідуально) у ЗОШ №1. Його родина каже, що хлопець потребує насамперед ортопедичного взуття, а також вітамінів та лікарських препаратів для реабілітації нервової системи на кшталт Фезаму. Вікторія Володимирівна питає дозволу навідуватися хоч раз на тиждень, аби діти могли спілкуватися та дружити. Звісно, мати Роми не проти.

\[caption id="attachment\_36673" align="aligncenter" width="600"\][![діти-інваліди_14](https://mpz.brovary.org/wp-content/uploads/2015/04/07D_4089.jpg)](https://mpz.brovary.org/wp-content/uploads/2015/04/07D_4089.jpg) Рома\[/caption\]

І так за кілька годин школярі відвідали усі заплановані адреси. Звісно, декілька хвилин, проведених у кожному помешканні з новими знайомими, це замало для справжньої дружби, але, мабуть, це лише початок, і надалі діти познайомляться зі своїми підшефними ближче.

[![діти-інваліди_15](https://mpz.brovary.org/wp-content/uploads/2015/04/07D_4094.jpg)](https://mpz.brovary.org/wp-content/uploads/2015/04/07D_4094.jpg)

[![діти-інваліди_16](https://mpz.brovary.org/wp-content/uploads/2015/04/07D_4097.jpg)](https://mpz.brovary.org/wp-content/uploads/2015/04/07D_4097.jpg)

Отже, допоможи ближньому своєму - і воздастся тобі по справах твоїх.

> **Контакти Фонду:**
> 
> Колодій Тетяна (голова правління)
> 
> **тел.:** +38 063 134 25 53 **тел.:** +38 098 863 21 10
> 
> Восколович Сергій (директор)
> 
> **тел.:** +38 050 469 52 23 **тел.:** +38 063 178 78 99 **e-mail:** [SofM@ukr.net](mailto:sofm@ukr.net) **"Вконтакті":** [vk.com/Voskolovich\_S\_M](http://vk.com/voskolovich_s_m)
> 
> **Адреса:** Бровари, вул. Кірова, 94
> 
> **web:** [SofM.org.ua](http://sofm.org.ua/)
> 
> **e-mail:** [SofM@ukr.net](mailto:sofm@ukr.net)
> 
> **"Вконтакті":** [http://vk.com/Source\_of\_Mercy](http://vk.com/source_of_mercy)
> 
> **Для благодійних пожертв:**
> 
> р/р № 26000405852 в АТ "Райффайзен Банк АВАЛЬ", МФО 380805, Код ЄДРПОУ 38538380, Благодійна організація "Фонд допомоги інвалідам "Джерело милосердя"

**Фото - Свтілани Яцив**
