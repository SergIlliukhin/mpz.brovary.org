---
title: "Напад на Різаненка: версія телеканалу Екта-Бровари"
date: 2012-02-13
author: 
  username: "pravoZnaty"
  display_name: "Маєш право знати"
tags: 
  - "brovarski-zmi"
  - "ekta"
  - "novini"
  - "rizanenko"
---

![](https://mpz.brovary.org/wp-content/uploads/2012/02/Телеканал-ЕКТА-Бровари.jpg "Телеканал ЕКТА Бровари")Журналісти комунального броварського телеканалу Екта-Бровари продовжують тішити громадськість своїми творіннями :)

Хочу запропонувати до уваги читачів їх репортаж про [напад на депутата Різаненка](https://mpz.brovary.org/novini/%d0%bf%d0%be%d0%b1%d0%b8%d1%82%d0%be-%d0%be%d0%bf%d0%be%d0%b7%d0%b8%d1%86%d1%96%d0%b9%d0%bd%d0%be%d0%b3%d0%be-%d0%b4%d0%b5%d0%bf%d1%83%d1%82%d0%b0%d1%82%d0%b0-%d0%b1%d1%80%d0%be%d0%b2%d0%b0%d1%80/ "Здійснено напад на опозиційного депутата Броварської міської ради"), який вийшов сьогодні в ефір. Нагадаю, сам напад відбувся 2 лютого, але з незрозумілих причин Екта вичікувала зі своїм репортажем - вочевидь, очікуючи, що з'явиться хоч якась зачіпка. Не дочекавшись нічого цікавого, підготували репортаж із того, що було. <!--more-->

<iframe width="480" height="360" src="https://www.youtube.com/embed/bbWudMhnFRc" frameborder="0" allowfullscreen></iframe>

Не знаю, чи може вважати себе журналістом людина, яка так підробляє факти. Я не буду давати оцінку коментарям автора сюжету, зупинюсь лише на відвертих підробках:

1) Прокрутіть відео на хвилину **1:18** - журналіст показує [сторінку телеканалу **News24**](http://24tv.ua/news/newsVideo.do?u_brovarah_pobili_deputata_mistsevoyi_radi_ta_yogo_pomichnika&objectId=184515 "Сюжет телеканалу News24"), коментуючи при цьому: _в інтернеті поширюється ролик, де людина, схожа на Павла, імітує напад на себе_ - про що насправді йдеться в ролику, читач може переконатися сам;

2) Далі журналіст продовжує: _у деяких ЗМІ проскочила інформація про загадкового свідка, який також підтвердив факт інсценування_ - тут пані Куліш вочевидь посилається на видання Броварської міської ради "Броварська панорама", яке у [випуску №9](http://docs.pravo-znaty.org.ua/p455/09.02.2012 "Броварська панорама") повідомило, що їм вдалось знайти пенсіонерку Марію Остапюк, яка бачила, як Різаненко зі своїм водієм били один одного і сміялись. Як Ви здогадуєтесь, правоохоронним органам про цього свідка нічого не відомо :)
