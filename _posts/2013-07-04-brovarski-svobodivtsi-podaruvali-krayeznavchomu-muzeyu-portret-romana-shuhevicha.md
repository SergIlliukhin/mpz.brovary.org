---
title: "Броварські \"свободівці\" подарували краєзнавчому музею портрет Романа Шухевича"
date: 2013-07-04
categories: 
  - "kolonka-avtora"
tags: 
  - "vo-svoboda"
  - "muzey"
  - "roman-shuhevich"
---

**Броварська районна організація ВО "Свобода" провела урочисті заходи  на честь пам’ятної дати  30 червня, коли виповнюється 106 роки з дня народження Головнокомандувача УПА Романа Шухевича та 72 роки з дня проголошення Акту відновлення Української держави, здійсненого Українськими Національними Зборами.**

Як зазначили  свободівці, обидві події надзвичайно важливі в історії становлення української державності. Націоналісти  організували в Броварському краєзнавчому  музеї виставку світлин під назвою «Борці за волю України» та урочисто подарували портрет генерал-хорунжого УПА Романа Шухевича, який, до речі, має безпосереднє відношення до Броварського краю. А саме: [Роман  Шухевич](http://uk.wikipedia.org/wiki/%D0%A8%D1%83%D1%85%D0%B5%D0%B2%D0%B8%D1%87_%D0%A0%D0%BE%D0%BC%D0%B0%D0%BD "Шухевич Роман")  взяв  підпільне псевдо  (Чупринка) на честь поета-вояка [Грицька Чупринки](http://uk.wikipedia.org/wiki/%D0%A7%D1%83%D0%BF%D1%80%D0%B8%D0%BD%D0%BA%D0%B0_%D0%93%D1%80%D0%B8%D0%B3%D0%BE%D1%80%D1%96%D0%B9_%D0%90%D0%B2%D1%80%D0%B0%D0%B0%D0%BC%D0%BE%D0%B2%D0%B8%D1%87), який мешкав у с. Гоголів. Генерала дуже вразила його  завзята боротьба та творчість, яку він читав.

Також була подарована різна література про борців різних епох «Нескореної Броварщини». Зі слів активістів, виставка постійно буде поповнюватись новими  експонатами. Також було проведено дискусії з присутньою патріотичною громадкістю щодо святкових пам’ятних дат минуле й сьогодення.  Як зазначив націоналіст Руслан Попович: «Ми повинні розуміти, що боротьба триває  й нині. Син командира УПА Юрій  Шухевич правильно зазначив:  «Хіба за таку Україну боролася УПА? Маємо Україну, яка викинула на заробітки за кордон 7 мільйонів своїх синів і дочок. Маємо Україну, яка з найбагатшими у світі чорноземами імпортує продукти харчування. Маємо Україну, де молодь споюють горілкою і отруюють наркотиками…  За ту Україну, за яку загинув мій батько, треба ще боротися…"  Отож будьмо гідними наших славетних пращурів! Слава Україні!!!»
