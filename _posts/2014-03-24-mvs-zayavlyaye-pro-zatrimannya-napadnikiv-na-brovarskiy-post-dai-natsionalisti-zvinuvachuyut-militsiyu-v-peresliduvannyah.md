---
title: "МВС затримало нападників на броварський пост ДАІ. Націоналісти звинувачують міліцію в переслідуваннях"
date: 2014-03-24
author: 
  username: "kachor"
  display_name: "Андрій Качор"
tags: 
  - "avakov"
  - "biliy-molot"
  - "vibir-redaktsiyi"
  - "kohanivskiy"
  - "napad"
  - "novini"
  - "post-dai"
  - "praviy-sektor"
  - "rozstril"
coverImage: "wp-content/uploads/2014/03/PM707image001.jpg"
---

**[![1244494752_final](https://mpz.brovary.org/wp-content/uploads/2014/03/1244494752_final.jpg)](https://mpz.brovary.org/wp-content/uploads/2014/03/1244494752_final.jpg)21 березня затримано та заарештовано одного з безпосередніх виконавців вбивств інспекторів ДАІ на Броварському проспекті – 22-річного мешканця Сум. Того ж дня правоохоронці затримали ще одного з учасників нападу – 25-ти річного киянина, лідера неформального об’єднання «Білий молот». Про це у блозі на «Українській правді» [заявив](http://blogs.pravda.com.ua/authors/avakov/532c7945eafc0/) в.о. міністра внутрішніх справ України Арсен Аваков.**

За словами міністра, розслідування резонансної справи взято під його особистий контроль. Затримані вже дають свідчення, також активно розшукується третій учасник нападу, особу якого начебто теж встановлено. Аваков підкреслює, що докази проти затриманих абсолютно переконливі, також є факти, які пов’язують затриманих з серією інших тяжких злочинів.

<iframe src="//www.youtube.com/embed/L8vF-3dZC-8" height="360" width="480" allowfullscreen frameborder="0"></iframe>

Як [повідомляє](https://gazeta.ua/articles/np/_lider-bilogo-molotu-zustrichavsya-z-avakovim-pislya-vbivstva-inspektoriv-dai-aktivist/548562) Gazeta.ua, одного із затриманих звати **Владислав Горанін** (псевдо Горан).  За словами лідера «Білого молоту» **Антона Бондаренка**, Горанін справді є одним з активних учасників організації, однак повністю заперечує свою причетність до здійснення злочинів, в яких його звинувачують правоохоронці.

"_Я дивуюсь, що на нього ще не вішають вбивство Джона Кеннеді. Є купа свідків, які бачили, де Горан був на час вбивства інспекторів ДАІ і що він робив_", - запевнив Бондаренко журналістів. Він переконаний, що історія із арештом є "брудним політичним замовленням найвищого керівництва" країни, деякі представники якого служать на користь проросійських сил в Україні. Зазначимо, що організація «Білий молот» стала відомою через серію погромів нелегальних точок з гральними автоматами в Києві, після чого активістів організації стали називати «Святошинськими Робін Гудами».

<iframe src="//www.youtube.com/embed/rj8gZf-nYHc" height="360" width="480" allowfullscreen frameborder="0"></iframe>

Так само не вірить у причетність Гораніна до нападів на броварський пост ДАІ і лідер Комітету визволення політв’язнів **Микола Коханівський**. На своїй сторінці у Фейсбук Коханівський [пише](https://www.facebook.com/permalink.php?story_fbid=606467039434207&id=100002127509181&stream_ref=10):  «_Переконаний це чергова брехня нової влади. Бо я дуже добре знаю одного з цих хлопців яких затримали, абсолютно адекватний, боєць який не ховався, а в перших рядах був на барикадах. Та новій владі герої вже не потрібні, їм ближчі "беркута" які поклали Небесну сотню, бо жоден з вбивць ще й досі не покараний. Натомість, почалися репресії проти патріотів: двох взяли в Харкові тепер дісталися й до Києва_». Водночас координатор Комітету визволення політв’язнів переконаний, що затримання активістів «Білого молоту» є результатом дезінформації, через яку було введено в оману вище керівництво МВС.

<script engine="text/javascript">// <![CDATA[ (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/uk_UA/all.js#xfbml=1"; fjs.parentNode.insertBefore(js, fjs); }(document, 'script', 'facebook-jssdk')); // ]]></script>

[Допис](https://www.facebook.com/permalink.php?story_fbid=606467039434207&id=100002127509181) by [Микола Коханівський](https://www.facebook.com/profile.php?id=100002127509181).

Зазначимо, що організація «Білий молот» раніше входила до «Правого сектору», однак 6 березня «Правий сектор» [офіційно заявив](http://pravyysektor.info/news/ofitsijna-zayava-pravoho-sektoru/?labelYXX_45678ffbuiy8ckads54fd=1), що виключає «Білий молот» зі своєї організації за «маргінальнії дії, які паплюжать рух «Правий сектор» та недотримання дисципліни».

<iframe src="//www.youtube.com/embed/lXDmEo65n3c" height="315" width="560" allowfullscreen frameborder="0"></iframe>

Нагадаємо, що вночі 2-го березня на КПП ДАІ що поблизу Биківні невідомі застрелили трьох інспекторів ДАІ. Повідомлялось, що Daewoo Lanos сірого кольору, не доїжджаючи кількох десятків метрів до КПП, зупинився, з нього вийшли троє чоловіків. Вони підійшли до посту ДАІ і практично впритул розстріляли з автоматичної зброї двох інспекторів ДАІ, що перебували в службовому автомобілі й одного інспектора, який стояв біля будівлі КПП. Після цього забрали табельну зброю, повернулися у своє авто і поїхали в напрямку міста Бровари. Активісти Самооборони, які перебували на КПП, передали патрульним, котрі проїжджали неподалік, орієнтування на автомобіль і через якийсь час порожній Daewoo Lanos, з якого зникли стрільці, знайшли на дорозі на Зазим'я.
