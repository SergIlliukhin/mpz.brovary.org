---
title: "Броварській освіті теж потрібно півмільярда гривень"
date: 2016-11-10
categories: 
  - "vlada"
  - "aktsiyi-zahodi"
tags: 
  - "brovary"
  - "byudzhet-2017"
  - "byudzhetni-sluhannya"
  - "vibir-redaktsiyi"
  - "novini"
  - "upravlinnya-osviti"
---

**Бюджетні слухання по освіті знову не викликали ажіотажу серед депутатів, присутньою була хіба що третина депутатів, та й та дуже швидко перемістилася на інший захід у міськвиконкомі - продовження перемовин по [меморандуму](https://mpz.brovary.org/zahysnyky-parku-sosnovyj-obgovoryly-proekt-memorandumu-odnak-rishennya-uhvalyuvaty-ne-pospishayut/) щодо збереження Парку Сосновий у Броварах. У той же час, це перше засідання в рамках слухань по бюджету, на якому було багато активістів, членів Громадської ради при управлінні освіти, представників батьківських комітетів.**

Перша частина зустрічі була присвячена більше спілкуванню з депутатами. З бюджетного запиту управління освіти вони побачили, що на освіту у **2017 році** потрібно близько **310 млн грн** на поточні видатки (оплата праці, харчування дітей, комунальні тощо), з них очікується **100 млн** освітньої субвенції з держбюдету, тож реальна потреба - **210 млн**. А також близько **100 млн** з бюджету розвитку на капітальні видатки. Сюди закладають, як повідомили освітяни: ремонти дахів, заміну вікон, реконструкцію систем водовідведення у навчальних закладах etc, також ремонт старої будівлі БДЮТ - його знову зроблять садочком.

\[table\]

| 2017 рік |  |  |  |  |  |  |  |  |  |  |  |  |
| --- | --- | --- | --- | --- | --- | --- | --- | --- | --- | --- | --- | --- |
| КВК   КФК | Назва головного розпорядника коштів та КФК | ВИДАТКИ    ЗАГАЛЬНОГО    ФОНДУ |  |  |  |  |  |  |   ВИДАТКИ    СПЕЦІАЛЬНОГО    ФОНДУ |  |  | Р А З О М |
| Всього: | з них: |  |  |  |  |  | Всього: |         з      н и х  : |  |
| оплата праці | нарахування на заробітну плату | стипендія + допомога дітям сиротам | харчування | комунальні послуги та енергоносії | інші | бюджет розвитку | цф |
| 10 | Управління освіти і науки Броварської міської ради | 309 837,9 | 182 482,2 | 40 146,1 | 2 245,5 | 37 233,7 | 30 890,0 | 16 840,4 | 102 115,4 | 102 115,4 | 0,0 | 411 953,3 |
| 010116 | Органи місцевого самоврядування | 1 415,6 | 1 092,5 | 240,4 |  |  | 56,7 | 26,0 | 0,0 |  |  | 1 415,6 |
| 070101 | Дошкільні заклади освіти | 94 982,9 | 49 197,5 | 10 823,4 |  | 15 979,7 | 12 063,0 | 6 919,3 | 42 306,3 | 42 306,30 |  | 137 289,2 |
| 070201 | Загальноосвітні школи (в т.ч. школа-дитячий садок, інтернат при школі), спеціалізовані школи, ліцеї, гімназії, колегіуми, в т.ч.: | 153 092,5 | 95 161,7 | 20 935,6 |  | 20 758,4 | 11 744,1 | 4 492,7 | 57 469,8 | 57 469,80 |  | 210 562,3 |
|  | субвенція з ДБ | 100 430,4 | 82 320,0 | 18 110,4 |  |  |  |  | 0,0 |  |  | 100 430,4 |
|  | бюджет міста | 52 662,1 | 12 841,7 | 2 825,2 |  | 20 758,4 | 11 744,1 | 4 492,7 | 57 469,8 | 57 469,80 |  | 110 131,9 |
| 070401 | Позашкільні заклади освіти, заходи із позашкільної роботи з дітьми | 21 820,7 | 14 299,4 | 3 145,9 |  |  | 3 722,8 | 652,6 | 1 351,9 | 1 351,9 |  | 23 172,6 |
| 070501 | Професійно-технічні заклади освіти | 12 709,1 | 6 582,5 | 1 448,1 | 2 245,5 | 338,7 | 2 011,9 | 82,4 | 0,0 |  |  | 12 709,1 |
| 070801 | Придбання підручників | 0,0 |  |  |  |  |  |  | 0,0 |  |  | 0,0 |
| 070802 | Методична робота, інші заходи у сфері народної освіти | 1 159,8 | 781,4 | 171,9 |  |  | 58,8 | 147,7 | 0,0 |  |  | 1 159,8 |
| 070804 | Централізовані бухгалтерії обласних, міських, районних відділів освіти | 2 799,5 | 1 780,3 | 391,7 |  |  | 132,6 | 494,9 | 0,0 |  |  | 2 799,5 |
| 070805 | Групи централізованого господарського обслуговування | 1 234,0 | 650,6 | 143,1 |  |  | 28,2 | 412,1 | 0,0 |  |  | 1 234,0 |
| 070806 | Інші заклади освіти | 14 939,2 | 10 680,4 | 2 349,7 |  | 156,9 | 970,5 | 781,7 | 987,4 | 987,40 |  | 15 926,6 |
| 070808 | Допомога дітям-сиротам та дітям, позбавлених батьківського піклування, яким виповнюється 18 років | 36,2 |  |  |  |  |  | 36,2 | 0,0 |  |  | 36,2 |
| 091103 | Соціальні програми і заходи державних органів у справах молоді | 60,0 |  |  |  |  |  | 60,0 | 0,0 |  |  | 60,0 |
| 130107 | Утримання та навчально-тренувальна робота дитячо-юнацьких спортивних шкіл | 3 188,4 | 2 255,9 | 496,3 |  |  | 101,4 | 334,8 | 0,0 |  |  | 3 188,4 |
|  | Оздоровчо-реабілітаційний центр | 2 400,0 |  |  |  |  |  | 2 400,0 |  |  |  | 2 400,0 |

\[/table\]

Розмова знову верталася до того, що планують зробити багато, а коштів на все не вистачає. Як повідомила начальниця фінуправління, **бюджет Броварів на 2017 рік очікується у сумі 450 млн грн**. Кому віддавати ці гроші, якщо і освіта, і медицина просять по півмільярда, а в місті ще ж є інші проблеми?

Навантаженням на місцевий бюджет є фінансування [професійного ліцею](https://mpz.brovary.org/brovarskyj-profesijnyj-litsej-vyzhyty-ne-zalyshytysya-na-golodnomu-pajku/): в 2016 році на його утримання пішло близько 11 млн грн, в 2017 закладають **12,7 млн**.

[![osvita-1](https://mpz.brovary.org/wp-content/uploads/2016/11/osvita-1.jpg)](https://mpz.brovary.org/wp-content/uploads/2016/11/osvita-1.jpg)

Однією з проблем галузі назвали низькі зарплати та повідомили, що преміювати працівників освіти зможуть лише за результатами 1 півріччя 2017-го у разі залишку вільних коштів. У той же час начальниця управління освіти **Оксана Мельник** зазначила, що заборогованості по зарплаті у Броварах немає, а завдяки проведеним заходам по енергоефективності, утепленню, заміні вікон на 2017 рік закладають на комунальні послуги меншу суму, ніж у 2016-му.

Присутній на зустрічі активіст, помічник депутата, експерт з будівельних питань **Олександр Короленко** нагадав про таку процедуру як енергоаудит: було б логічно провести його по усіх закладах і вже тоді робити висновки: де і що ремонтувати чи утеплювати. Начальниця фінуправління притримувалася думки, що вони зроблять у різних школах утеплення в різних місцях і подивляться на результати: з того, буде зрозуміло який шлях ефективніше.

<iframe src="https://fusiontables.google.com/embedviz?containerId=googft-gviz-canvas&amp;q=select+col1%2C+col0+from+1qW2RiklcmbeuFpq2Cxc80bGpBgqJBbl3-MLAEhMq+order+by+col1+asc+limit+10&amp;viz=GVIZ&amp;t=PIE&amp;uiversion=2&amp;gco_forceIFrame=true&amp;gco_hasLabelsColumn=true&amp;gco_useFirstColumnAsDomain=true&amp;gco_legacyScatterChartLabels=true&amp;gco_is3D=false&amp;gco_pieHole=0&amp;gco_booleanRole=certainty&amp;gco_hAxis=%7B%22useFormatFromData%22%3Atrue%2C+%22viewWindow%22%3A%7B%22max%22%3Anull%2C+%22min%22%3Anull%7D%2C+%22minValue%22%3Anull%2C+%22maxValue%22%3Anull%7D&amp;gco_vAxes=%5B%7B%22useFormatFromData%22%3Atrue%2C+%22viewWindow%22%3A%7B%22max%22%3Anull%2C+%22min%22%3Anull%7D%2C+%22minValue%22%3Anull%2C+%22maxValue%22%3Anull%7D%2C%7B%22useFormatFromData%22%3Atrue%2C+%22viewWindow%22%3A%7B%22max%22%3Anull%2C+%22min%22%3Anull%7D%2C+%22minValue%22%3Anull%2C+%22maxValue%22%3Anull%7D%5D&amp;gco_title=%D0%91%D1%80%D0%BE%D0%B2%D0%B0%D1%80%D1%81%D1%8C%D0%BA%D0%B0+%D0%BE%D1%81%D0%B2%D1%96%D1%82%D0%B0%3A+3116%2C7+%D0%BF%D0%BE%D1%81%D0%B0%D0%B4&amp;width=700&amp;height=500" width="700" height="500" frameborder="no" scrolling="no"></iframe>

Інша частина зустрічі пройшла у спілкуванні з батьками, які прийшли на засідання, також по бюджетних запитах закладів освіти намагався пройтися голова Громадської ради **Ігор Романенко**. Зокрема, Громадська рада наполягає на включенні в місцевий бюджет витрат на миючі засоби, лампочки, ганчірки, швабри, канцтовари, папір тощо. Також - кошти на підписку на періодичні видання, в деяких дитячих навчальних закладах такі витрати складають 5, 7, 15 тисяч гривень. Все це разом повинно вкластися у суму **500-600 тисяч гривень,** аби остаточно зняти питання дофінансовування потреб навчальних закладів батьками. Ще активісти наполягали на чіткому визначенні: чи профінансують миючі в повному обсязі, чи не буде так, як в минулому році, коли кошти на миючі рішенням сесії [виділили](https://mpz.brovary.org/pivmiljona-na-myyuchi-zasoby-dlya-shkil-ta-sadkiv-vydilyly-brovarski-deputaty/) ще в грудні 2015-го, а реально засоби з'явилися в середині 2016-го (нагадаємо, в 2016 році потреби в миючих покрили лише на **23%**). _"На що нам реально розраховувати?"_ - питали батьки. Виникали і питання по окремих статтях витрат: чи потрібна запланована студія звукозапису у новому Будинку творчості за **700 тисяч гривень**, чому папір купують за 93 грн, якщо можна дешевше і багато іншого.

[![osvita-9](https://mpz.brovary.org/wp-content/uploads/2016/11/osvita-9.jpg)](https://mpz.brovary.org/wp-content/uploads/2016/11/osvita-9.jpg)

Порушили питання [дитсадочку "Зірочка"](https://mpz.brovary.org/molodshyj-korpus-brovarskogo-sadochku-zirochka-pid-zagrozoyu-zakryttya/), ясельний корпус якого визнано аварійним і наразі стоїть питання, що з ним робити: зносити чи ремонтувати, та куда переселяти дітей. Ігор Романенко висловив думку, що в бюджет треба закладати кошти на проектування нового корпусу.

Трохи врятувати ситуацію з ДНЗ у місті повинен садочок "Оленка" (коли БДЮТ звільнить приміщення і переїде до [нової будівлі](https://mpz.brovary.org/jogo-nareshti-dobuduvaly-u-brovarah-vidkryvsya-novyj-budynok-dytyachoyi-ta-yunatskoyi-tvorchosti/), тут почнеться ремонт, на який потрібно **10 млн грн** з урахуванням придбання меблів та обладнання). Садок повинен вмістити в себе **12 груп**.

[![osvita-2](https://mpz.brovary.org/wp-content/uploads/2016/11/osvita-2.jpg)](https://mpz.brovary.org/wp-content/uploads/2016/11/osvita-2.jpg)

Загалом відповідно до запитів від адміністрацій броварських дитячих навчальних закладів в цьому році сформовано бюджетний запит щодо капітальних ремонтів від управління освіти на **92 млн грн**. Найбільше коштів хочуть віддати ЗОШ №9 та 10 (по **9,6 млн грн**), з садочків - "Лісовій казці" (**6,27 млн**). [Нагадаємо](https://mpz.brovary.org/aktyvisty-pereviryly-shho-potribno-remontuvaty-u-brovarskyh-shkolah-ta-sadochkah/), минулого року сума була майже **53 млн грн**.

[![1](https://mpz.brovary.org/wp-content/uploads/2016/11/1-4.jpg)](https://mpz.brovary.org/wp-content/uploads/2016/11/1-4.jpg)

[![2](https://mpz.brovary.org/wp-content/uploads/2016/11/2-4.jpg)](https://mpz.brovary.org/wp-content/uploads/2016/11/2-4.jpg)

[![3](https://mpz.brovary.org/wp-content/uploads/2016/11/3.jpg)](https://mpz.brovary.org/wp-content/uploads/2016/11/3.jpg)

[![4](https://mpz.brovary.org/wp-content/uploads/2016/11/4-2.jpg)](https://mpz.brovary.org/wp-content/uploads/2016/11/4-2.jpg)

[![5](https://mpz.brovary.org/wp-content/uploads/2016/11/5-1.jpg)](https://mpz.brovary.org/wp-content/uploads/2016/11/5-1.jpg)

[![6](https://mpz.brovary.org/wp-content/uploads/2016/11/6-1.jpg)](https://mpz.brovary.org/wp-content/uploads/2016/11/6-1.jpg)

[![7](https://mpz.brovary.org/wp-content/uploads/2016/11/7-1.jpg)](https://mpz.brovary.org/wp-content/uploads/2016/11/7-1.jpg)

Нагадаємо, в рамках бюджетних слухань депутати зустрічалися вже з [очільницею відділу капітального будівництва](https://mpz.brovary.org/byudzhetni-sluhannya-pochalysya-zvitom-viddilu-kapbudivnytstva/) та [головними лікарями БЦРЛ та БЦПМСД](https://mpz.brovary.org/deputaty-oznajomylysya-z-potrebamy-brovarskoyi-medytsyny-zvidky-na-vse-vzyaty-koshty/). Завтра, **11 листопада о 15:00** відбудеться звіт [управління ЖКГ](https://mpz.brovary.org/byudzhet-2017-u-miskradi-ves-tyzhden-tryvatymut-byudzhetni-sluhannya/).

**Фото - "Маєш право знати"**
