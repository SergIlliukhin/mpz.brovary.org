---
title: "Обіцяного три роки чекають..."
date: 2017-10-08
author: 
  username: "nikitchina"
  display_name: "Ірина Нікітчина"
categories: 
  - "kolonka-avtora"
---

#### **.... або: ЯК «АЛЬЯНС НОВОБУД» ІНВЕСТИЦІЙНИЙ ДОГОВІР ВИКОНУЄ**

Скоро п’ята річниця підписання [Договору](https://mpz.brovary.org/wp-content/uploads/2017/10/Invest-dogovir-5-ga.pdf) від 24.12.2012 “Про реалізацію проекту будівництва житлової забудови території 3-го мікрорайону IV житлового району”. Ввона нагадує, що згідно [Документів  до інвестиційного договору](https://mpz.brovary.org/wp-content/uploads/2017/10/Dokumenty-do-Investdogovoru-5-ga.pdf)  , що містять пропозиції  ТОВ «АЛЬЯНС НОВОБУД» за критеріями конкурсу,  **у третьому кварталі 2018 року** мають завершитися будівництво останнніх будинків на ділянці з кадастровим номером 3210600000:00:063:2410 та бути виконані всі зобов'язання. 

 

![](https://mpz.brovary.org/wp-content/uploads/2017/10/Snymok-ekrana-2017-10-07-v-01.11.50.jpg)

На ділянці з кадастровим номером 3210600000:00:063:2410 бачимо два будинки, що ще не збудовані -  №5 і №5А. В них повинна бути передбачена частка квартир для передачі у комунальну власність територіальної громади м.Бровари. 

![](https://mpz.brovary.org/wp-content/uploads/2017/10/5D090.png)

**Однак, темпи виконання інвестиційних зобов'язань помітно уповільнилися, будинок №5 буде зданий у другому кварталі 2019 року, а №5А - аж у** **третьому кварталі 2019 року**, бо апетит у забудовника розігрався - будується багато комерційного житла, навіть там, де мав бути наступний дитячий садочок на 220 місць, виросли **самочинні будинки №10, №11**, а до обіцяного соціального житла руки доходять в останню чергу. 

* * *

* * *

\[caption id="attachment\_73170" align="alignnone" width="676"\]![](https://mpz.brovary.org/wp-content/uploads/2017/10/obitsyayut-2019.png) https://gdevkievezhithorosho.com\[/caption\]

* * *

* * *

До заявлених строків здачі в експлуатацію будинків можна сміливо додати традиційне тримісячне запізнення, і манна на діючого мера, Ігоря Сапожка, у вигляді ордерів для пільговиків **на виборчий сезон-2019** забезпечена. Чи не цим пояснюється поблажливість до порушення строків на рік? [Договір](https://mpz.brovary.org/wp-content/uploads/2017/10/Invest-dogovir-5-ga.pdf) вражає відсутністю зазначених термінів реалізації проекту, є лише посилання на додатки та графіки, які не надаються ні за запитами на доступ до публічної інформації, ні за депутатським зверненням.

Але є й інша небезпека: якщо зараз не відстежити кількість наданого житла та решту, то у 2019 році буде пізно. Відповідь виконкому Броварської міської ради шокує - необхідною інформацією щодо кількості житлової площі та технічних характеристик квартир, які забудовник планує передати, не володіють. А задля ускладнення аналізу даних, відповідь надається не в тому форматі, який дозволив би оперувати однаковими поняттями. Якщо забудовник має передати 5540 м2 загальної площі житла, то виконком має надавати дані стосовно отриманої загальної, а не житлової площі. Тим не менше, [відповідь виконкому Броварської міської ради](https://mpz.brovary.org/wp-content/uploads/2017/10/zhytlove-pytannya.pdf) **вже** **містить розбіжність у дві квартири**. В засобах масової інформації зазначалося про передачу **24** та **11 квартир**, а виконкомом повідомляє про **33 квартири**.

* * *

* * *

![](https://mpz.brovary.org/wp-content/uploads/2017/10/24_11.png)

* * *

* * *

Згідно пункту 2.1.7  [Договору](https://mpz.brovary.org/wp-content/uploads/2017/10/Invest-dogovir-5-ga.pdf) протягом 15 календарних днів з дати затвердження проектно-кошторисної документації складається Протокол розподілу площ житлових приміщень, які мають бути передані у комунальну власність територіальної громади м.Бровари, він є невід’ємною частиною Договору. Ці дані повинні були бути визначені ще вчора, так як на розроблення проекту забудови ділянки відводилося п’ять-шість місяців.

ТОВ «АЛЬЯНС НОВОБУД» двічі здійснював передачу житлових приміщень у 2015-2016 рр., однак, не в повному обсязі. Тож проаналізуємо дані, отримані з публікацій в ЗМІ .

23 квітня 2015 року ТОВ «АЛЬЯНС НОВОБУД» передало за інвестиційним договором 24 квартири (близько 2000 м2), а 16 лютого 2016 року - 11 квартир сумарною  площею близько 640 м2.

## 5540-2000-640=2900

2640 м2 не дотягує до 50%  за інвестиційними зобов’язаннями.  Відділ продажу ТОВ «АЛЬЯНС НОВОБУД» квартири вже продає, а Броварська міська рада спить.

* * *

* * *

 _Товариство з обмеженою відповідальністю «АЛЬЯНС НОВОБУД» при реалізації проекту будівництва багатоквартирної житлової забудови на території 3-го мікрорайону брало на себе наступні зобов'язання:_

- _створити нові робочі місця 500-700 місць;_
- _використати місцеві трудові ресурси 40-50 місць;_
- _плановий обсяг інвестицій у будівництво дошкільного закладу на 120 осіб становить 20 000 000 грн.;_
- _розмір частки або площі житлових приміщень, що переходить у власність територіальної громади в результаті реалізації інвестиційного проекту становить 5540 м2 загальної площі житлових приміщень (квартир);_
- _будівництво буде здійснюватися з використанням власних фінансових ресурсів;_
- _використання сучасних технологій: встановлення сонячних батарей, використання котлів з КПД 108:, використання систем вентиляції з рекуперацією;_
- _термін розробки проектної документації становить 5-6 місяців;_
- _термін влаштування об’єкта інвестування 3-5 років почергово;_
- _на території розміщення об’єкту інвестування буде здійснено комплексний благоустрій, а саме: будівництво вул.Чорновола та Соборної, освітлення, благоустрій та озеленення території; здійснює в повному обсязі фінансування будівництва інженерних мереж до об’єкта відповідно до технічних умов відповідних служб міста Бровари та проектно-кошторисної документації, будівництво зовнішніх електромереж, облаштування дитячих майданчиків, будівництво автобусних зупинок, встановлення світлофорних ділянок переходів та проїздів з звуковими датчиками для осіб з обмеженими можливостями (інвалідів)._

* * *

* * *

“Ну то ж до чого весь цей скепсис?- скажете Ви. “ Ніби ж виконується? А що ми від забудовника понад строк чекали?” 

**Від нас вправно приховали, що дитячий садок “Казка”, що був невід'ємною частиною інвестиційних зобов'язань, мали збудувати до кінця 2014 року.  Таку урочисту обіцянку надали 27.11.13  А.Присяжнюк, І.Сапожко, В.Поліщук, О.Насіковський при закладанні наріжного каменю в будівництво нового дитячого садочку. А збудували  наприкінці 2016 року.**

**Сьогодні приховують те, що завдяки забудовнику  ТОВ «АЛЬЯНС НОВОБУД» іншу дитячу дошкільну  установу на території "Лісового Кварталу" вже ніколи не побачити. Саме на місці будинків № 10 та № 11 мав бути дитячий садок на 220 місць і його нахабно забудували!**

![](https://mpz.brovary.org/wp-content/uploads/2017/10/2014.png)

\[embed\]https://www.youtube.com/watch?v=s45OBYAO8lc&feature=youtu.be\[/embed\]

 

**Садочок "Казка" збудований з запізненням у два роки.  Наступний дитячий садочок залишився лише на папері.** 

![](https://mpz.brovary.org/wp-content/uploads/2017/10/ds_220mists.png)

Дана ситуація обгововорювалася на сесії міської ради 15 грудня 2016, було написано низку звернень до ДАБІ як депутатом А.Сауком так і народним депутатом П.Різаненком, однак, отримали відписки, обидві структури- міськрада і ДАБІ, не контролюють, а  сприяють порушенням.

#### **![](https://mpz.brovary.org/wp-content/uploads/2017/10/fullsizeoutput_699.jpeg)**

**Висновки за громадою!**
