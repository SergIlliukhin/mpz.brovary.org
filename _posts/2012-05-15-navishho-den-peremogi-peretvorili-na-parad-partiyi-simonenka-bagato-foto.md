---
title: "Навіщо День перемоги перетворили на парад партії Симоненка? БАГАТО ФОТО"
date: 2012-05-15
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "garnyk"
  - "sapozhko"
  - "sdobnyakova"
  - "fedorenko"
---

[![](https://mpz.brovary.org/wp-content/uploads/2012/05/IMG_96341.jpg "IMG_9634")](https://mpz.brovary.org/wp-content/uploads/2012/05/IMG_96341.jpg)Якщо раніше міська влада в очах броварчан намагалась [бути помітною](https://mpz.brovary.org/vorogi-vilnoyi-presi-v-brovarah/), а потім [дуже помітною](https://mpz.brovary.org/vpliv-vladi-na-zmi-v-brovarah-perevershiv-stalinski-chasi-statistika/), то тепер вона прагне перетворитись в якогось пришелепкуватого супергероя. Апофеозом марнославства на даний момент може стати [останній тижневик](https://www.youtube.com/watch?v=O7oHTnG7Czc) телестудії «Наше місто». Тоді в сюжетах людей, які з якогось дива називають себе журналістами, відомого міського «депутата Фе» показали близько десяти разів протягом передачі. Втім, на жаль чи на щастя, городяни до подібних маразмів броварської влади вже виробили імунітет, і нічого, крім іронічної посмішки, або в гіршому разі – нападів інформаційної нудоти – такі «витівки» сапожків та федоренків в нас не викликають. Проте стає по-справжньому бридко, коли задля того, аби вгамувати власну жагу до самореклами, «обранці» використовують святині.

Першою ластівкою став [підкуп виборців, приурочений до Великодня](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/), потім – [кощунство з Благодатним вогнем](https://mpz.brovary.org/brovarska-fedorama-abo-yak-rab-bozhiy-sergiy-vogon-blagodatniy-distavav/), а тепер руки дійшли і до свята Перемоги.

На жаль, наші журналісти не потрапили на заходи, що їх організовувала міська влада, де під знаменами Перемоги броварські «регіонали» знову намагались купити голоси літніх броварчан шляхом роздачі проднаборів. В нашому розпорядженні є лише світлини з самого параду, проте й вони багато про що можуть розповісти. Нижче буде невеликий фоторепортаж, в якому є різні фото – як показові, так і кумедні чи просто цікаві будь-якому читачу.

[![](https://mpz.brovary.org/wp-content/uploads/2012/05/IMG_9631.jpg "День перемоги Бровари")](https://mpz.brovary.org/wp-content/uploads/2012/05/IMG_9631.jpg)

**Всі в зборі.** Цікаво, кого було відібрано для позування перед громадянами: колишню адміністраторку ПП «Феско», а нині депутатку Людмилу Жеребцову, котра [незаконно відмовляється приймати інформаційні запити](https://mpz.brovary.org/kerivnik-baseynu-fesko-prihovuye-informatsiyu-pro-diyalnist-pidpriyemstva/) (ліворуч в червоному плащі), міськрайонний прокурор Микола Гарник, [оголошений одним з найбільших ворогів преси в Броварах](https://mpz.brovary.org/vorogi-vilnoyi-presi-v-brovarah/), звичайно - той самий Сергій "супермен" Федоренко, трохи вище над ним - зірка локальних інтернет-мемів [Клавдія Сдобнякова](https://mpz.brovary.org/pratsivniki-vikonkomu-ne-zmogli-pereshkoditi-potrapiti-zhurnalistam-na-sesiyu-video/), міський голова Сапожко, поруч з ним - одіозна Наталія Багмут, трохи вище - нині виконуюючий обов'язки мера пан Андрєєв, і в самому куточку праворуч - заступник міського голови Лариса Виноградова поруч з "сірим кардиналом" депутатської більшості Ігорем Трощенком.

[![](https://mpz.brovary.org/wp-content/uploads/2012/05/IMG_9570.jpg "День перемоги в Броварах")](https://mpz.brovary.org/wp-content/uploads/2012/05/IMG_9570.jpg)

**Федоренко та Сапожко йдуть в голові колони під прапорами Комуністичної партії України**

[![](https://mpz.brovary.org/wp-content/uploads/2012/05/IMG_9634.jpg "День перемоги в Броварах")](https://mpz.brovary.org/wp-content/uploads/2012/05/IMG_9634.jpg)

**Прапори сучасної парламентської партії використовували як офіційні під час загальноміського свята. Цікаво, що такого гарного КПУ зробила броварській владі, аби організувати собі подібну безпрецедентну агітаційну акцію напередодні парламентських виборів?**

[![](https://mpz.brovary.org/wp-content/uploads/2012/05/IMG_9518.jpg "IMG_9518")](https://mpz.brovary.org/wp-content/uploads/2012/05/IMG_9518.jpg)

**Погляди головних людей міста направлені на керуючого справами виконкому п. Кузнєцова**

[![](https://mpz.brovary.org/wp-content/uploads/2012/05/IMG_9524.jpg "День перемоги в Броварах")](https://mpz.brovary.org/wp-content/uploads/2012/05/IMG_9524.jpg)

**І тільки "депутат Фе" зберігає суворий, хоч і кумедний, вираз обличчя.**

[![](https://mpz.brovary.org/wp-content/uploads/2012/05/IMG_9529.jpg "День перемоги в Броварах")](https://mpz.brovary.org/wp-content/uploads/2012/05/IMG_9529.jpg)

**А Сапожко навпаки - має хитру усмішку ;) Цікаво, чи знає він, що т.зв. "георгієвська стрічка", котрими щедро обвішали представників влади під час урочистостей, практично жодного стосунку до Дня Перемоги не має і є лише мавпуванням російської пропагандистської кампанії?**

[![](https://mpz.brovary.org/wp-content/uploads/2012/05/IMG_9530.jpg "День перемоги в Броварах")](https://mpz.brovary.org/wp-content/uploads/2012/05/IMG_9530.jpg)

**Сергій Федоренко смурніє ще більше, коли бачить камеру "Маєш право знати". Аж фокус не налаштувався.**

[![](https://mpz.brovary.org/wp-content/uploads/2012/05/IMG_9501.jpg "День перемоги Бровари")](https://mpz.brovary.org/wp-content/uploads/2012/05/IMG_9501.jpg)

**На святі також був присутній спецпідрозділ "Беркут" з новим озброєнням: в руках у бійців пістолети-кулемети, котрі виготовляються на вітчизняному заводі "Форт" за ізраїльською ліцензією.**  

**Далі - просто цікаві фотографії зі святкового параду на День Перемоги у Броварах 9-го травня 2012 року:**

[![](https://mpz.brovary.org/wp-content/uploads/2012/05/IMG_9509.jpg "День перемоги Бровари")](https://mpz.brovary.org/wp-content/uploads/2012/05/IMG_9509.jpg)

[![](https://mpz.brovary.org/wp-content/uploads/2012/05/IMG_9513.jpg "День перемоги Бровари")](https://mpz.brovary.org/wp-content/uploads/2012/05/IMG_9513.jpg)

[![](https://mpz.brovary.org/wp-content/uploads/2012/05/IMG_9549.jpg "День перемоги Бровари")](https://mpz.brovary.org/wp-content/uploads/2012/05/IMG_9549.jpg)

[![](https://mpz.brovary.org/wp-content/uploads/2012/05/IMG_9559.jpg "День перемоги Бровари")](https://mpz.brovary.org/wp-content/uploads/2012/05/IMG_9559.jpg)

[![](https://mpz.brovary.org/wp-content/uploads/2012/05/IMG_9564.jpg "День перемоги Бровари")](https://mpz.brovary.org/wp-content/uploads/2012/05/IMG_9564.jpg)

[![](https://mpz.brovary.org/wp-content/uploads/2012/05/IMG_9565.jpg "День перемоги Бровари")](https://mpz.brovary.org/wp-content/uploads/2012/05/IMG_9565.jpg)

[![](https://mpz.brovary.org/wp-content/uploads/2012/05/IMG_95701.jpg "День перемоги Бровари")](https://mpz.brovary.org/wp-content/uploads/2012/05/IMG_95701.jpg)

[![](https://mpz.brovary.org/wp-content/uploads/2012/05/IMG_9581.jpg "День перемоги Бровари")](https://mpz.brovary.org/wp-content/uploads/2012/05/IMG_9581.jpg)

[![](https://mpz.brovary.org/wp-content/uploads/2012/05/IMG_9596.jpg "День перемоги Бровари")](https://mpz.brovary.org/wp-content/uploads/2012/05/IMG_9596.jpg)

[![](https://mpz.brovary.org/wp-content/uploads/2012/05/IMG_9627.jpg "День перемоги Бровари")](https://mpz.brovary.org/wp-content/uploads/2012/05/IMG_9627.jpg)

 

[![](https://mpz.brovary.org/wp-content/uploads/2012/05/IMG_9618.jpg "День перемоги Бровари")](https://mpz.brovary.org/wp-content/uploads/2012/05/IMG_9618.jpg)

[![](https://mpz.brovary.org/wp-content/uploads/2012/05/IMG_9628.jpg "День перемоги Бровари")](https://mpz.brovary.org/wp-content/uploads/2012/05/IMG_9628.jpg)

[![](https://mpz.brovary.org/wp-content/uploads/2012/05/IMG_9629.jpg "День перемоги Бровари")](https://mpz.brovary.org/wp-content/uploads/2012/05/IMG_9629.jpg)

Вже після параду, увечері, Федоренко зіпсував кайф навіть тим, кому цілком байдужі будь які політичні перипетії в Броварах. Визначений як головний спікер перед святковим салютом, Сергій Миколайович мав виступити перед людьми з центральної сцени на Майдані Свободи, якраз перед самим феєрверком. По ідеї, промова масажиста Азарова мала б закінчитись рівно о 22:00, аби згідно сценарію відразу після останніх слів депутата небо над Броварами спалахнуло світловим різнобарв’ям – так, за задумом міської влади, «депутат Фе» отримав би максимально ефектний піар. Але Сергій Миколайович, вочевидь, перехвилювався, а тому закінчив виступ значно раніше від запланованого.

Наступила тривожна мовчанка, під час якої функціонери від влади в розгубленості не розуміли, що робити: в тиші чекати кілька хвилин до "часу ікс", чи таки давати відмашку гарматам, щоб же ж та сама піар-акція для Федоренка не пішла прахом. Зрештою, прийняли рішення на користь Федоренка і бахнули салютом на кільканадцять хвилин раніше. Відтак люди, котрі знали, що феєрверк має розпочатись рівно о 22:00, або не встигли зайняти більш зручне місце, або взагалі ще не дійшли до центральної площі й пропустили апофеоз свята.

Добре що хоч втратили вони небагато: салют, в порівнянні з попередніми роками, був аж занадто скромний: багато людей небезпідставно подумали, що це якісь «неофіційні залпи» і хтось просто пускає магазинну піротехніку з сусіднього двору. Так чи інакше, нічого подібного на моїй пам’яті під час загальноміських свят такого ґатунку ще не відбувалось. Спасіба житєлям Гагаріна, 15.

Тепер із завмиранням серця чекатимемо наступних великих міських гулянь в контексті участі в них провладних кандидатів в парламент від нашого округу: зокрема Дня Молоді, Дня Незалежності і Дня міста. Не здивуюсь, коли над міськвиконкомом закріплять дирижабль з написом «Сергій Федоренко» або висадять з квітів його портрет на центральних клумбах. Звучить нереально й навіть наче дурнувато. Але чи могли ми бодай подумати ще кілька років тому, що мером Броварів буде київський водій, а «коронованим» депутатом – премєрський масажист?..
