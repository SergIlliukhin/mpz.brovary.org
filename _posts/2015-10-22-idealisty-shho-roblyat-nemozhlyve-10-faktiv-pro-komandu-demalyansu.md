---
title: "Ідеалісти, що роблять «неможливе»: 10 фактів про команду «ДемАльянсу»"
date: 2015-10-22
author: 
  username: "demalliance"
  display_name: "ДемАльянс Бровари"
categories: 
  - "kolonka-avtora"
tags: 
  - "brovary"
  - "vibori"
  - "demalyans"
  - "kandidati"
coverImage: "wp-content/uploads/2015/10/Komanda-DemAlyans-8.jpg"
---

**«Всі знають, що це неможливо. Але ось приходить невіглас, який цього не знає, і робить відкриття». Ця крилата фраза Ейнштейна для нашої команди все давно стала кредом життя.**

Спершу нас не пускали на «відкриті» сесії Броварської міськради, тепер ми вільно ходимо на засідання депутатів, ще й запрошуємо разом з нами інших активних броварчан. Нам казали, що прокурора та начальника міліції звільнити неможливо, але ми гуртом з іншими активістами «люстрували» обох. Від нас закривали та приховували інформацію про міський бюджет, земельні ділянки та комунальне майно, тепер ці відомості викладають на офіційному сайті міськради у повному обсязі – відкрито і для всіх броварчан. Кажуть, що багатоповерхівки не можна привести до ладу і важко обслуговувати самотужки, а ми беремо і створюємо ОСББ та показуємо приклад, що висотки можуть бути охайними і доглянутими.

> Ми віримо, що броварчан можна згуртувати довкола добрих справ та корисних проектів. Ми провели стратегічну сесію «Нове місто – Бровари» та разом виробили бачення майбутнього міста. Ми розробили спільно з експертами та велосипедистами Концепцію розвитку велоінфраструктури Броварів, ми вивчили думку броварчан, яким вони хочуть бачити парк «Перемога», та реалізували багато інших проектів.

У нашій команді згуртувались активні журналісти, архітектори, програмісти, керівники ОСББ, голови батьківських комітетів та, звісно, активна і небайдужа молодь. І ми йдемо у владу, щоб зробити «неможливе»

### **10 фактів про «ДемАльянс» та Команду твого міста**

## 1.

**«Демократичний альянс» – це політична партія, яка в 2011 році «виросла» з однойменної всеукраїнської молодіжної громадської організації, яка діяла з 1996 року.** У Броварах осередок партії було створено у 2012 році, очолює місцеву організацію відома у місті журналістка та активістка Аліна Дяченко – борець за відкритість та прозорість роботи органів влади.

[![Команда ДемАльянс 1](https://mpz.brovary.org/wp-content/uploads/2015/10/Komanda-DemAlyans-1.jpg)](https://mpz.brovary.org/wp-content/uploads/2015/10/Komanda-DemAlyans-1.jpg)

## 2.

**Партія «Демократичний альянс» не має спонсора та не фінансується олігархами.** Кожен бажаючий може зробити внесок у партійну скарбницю, всі надходження та витрати партії доступні для перевірки он-лайн на сайті https://dem-alliance.org.

[![ДемАльянс банер](https://mpz.brovary.org/wp-content/uploads/2015/10/h1.png)](https://mpz.brovary.org/wp-content/uploads/2015/10/h1.png)

## 3.

**Ми сформували виборчий список «Демократичного альянсу» відкрито та прозоро.** У рамках проекту «Команда твого міста» ми запросили до складу нашої команди дієвих громадських активістів Броварів та тих, хто справді прагне розвивати своє місто. У результаті ми маємо 23 кандидата в депутати Броварської міської ради.

[![Команда ДемАльянс 2](https://mpz.brovary.org/wp-content/uploads/2015/10/Komanda-DemAlyans-2.jpg)](https://mpz.brovary.org/wp-content/uploads/2015/10/Komanda-DemAlyans-2.jpg)

## 4.

**Наші кандидати ніколи не були у владі, але вже зробили багато суспільно корисних справ та проектів.** Ми заснували ініціативу «Нове місто – Бровари», розробили Концепцію розвитку велоінфраструктури міста, подали пропозиції щодо Схеми розміщення МАФів на території Броварів, ініціювали створення Громадської ради при міліції та Опікунської ради при Центральній лікарні.

<iframe src="https://www.youtube.com/embed/3liL6eanFxw" width="640" height="360" frameborder="0" allowfullscreen="allowfullscreen"></iframe>

## 5.

**Нас об’єднує те, що ми активні і входимо до дієвих громадських організацій міста та громадських ініціатив.** Ми – це ваші активні сусіди, які пишуть звернення і збирають підписи, коли треба вирішити якусь проблему у будинку. Ми – це активні батьки, які очолюють батьківські комітети. Ми - це керівники ОСББ, які краще, ніж ЖЕКи, наводять лад у багатоквартирних будинках.

[![Команда ДемАльянс 6](https://mpz.brovary.org/wp-content/uploads/2015/10/Komanda-DemAlyans-6.jpg)](https://mpz.brovary.org/wp-content/uploads/2015/10/Komanda-DemAlyans-6.jpg)

## 6.

**Ми молоді, але вже маємо фах та компетенції, необхідні для розвитку сучасних міст.** Середній вік наших кандидатів  –  33 роки. У нашому виборчому списку є як представники молодіжних організацій, так і досвідчені архітектори, програмісти, журналісти, економісти, управлінці, інженери та фахівці у сфері ЖКГ.

[![Команда ДемАльянс 4](https://mpz.brovary.org/wp-content/uploads/2015/10/Komanda-DemAlyans-4.jpg)](https://mpz.brovary.org/wp-content/uploads/2015/10/Komanda-DemAlyans-4.jpg)

## 7.

**Наша команда має свого кандидата на посаду міського голови Броварів – Андрія Саука.** 33-річний Андрій показав себе як ефективний управлінець та зумів навести лад у житловому комплексі на вул. Симоненка, згуртував мешканців та організував процес обслуговування багатоквартирного будинку. Нині він консультує по всьому місту і країні, як зробити роботу ОСББ ефективною.

[![Саук](https://mpz.brovary.org/wp-content/uploads/2015/10/Sauk.jpg)](https://mpz.brovary.org/wp-content/uploads/2015/10/Sauk.jpg)

## 8.

**На користь нашого кандидата в мери Броварів знявся інший претендент – учасник АТО, який потрапив у полон, але зміг звільнитись, [Олександр Остапкович](https://mpz.brovary.org/fakti-brovarchanin-oleksandr-ostapkovich-rozpoviv-yak-vizhiv-i-zvilnivsya-z-polonu/).** Пан Олександр прийшов на нашу зустріч з виборцями, почув нашу програму і вирішив підтри- мати, замість змагатись проти. Він подав заяву у виборчу комісію і тепер разом з нами агітує броварчан за Андрія Саука.

[![остапкович](https://mpz.brovary.org/wp-content/uploads/2015/05/23s08-plen2-kopiyuvati.jpg)](https://mpz.brovary.org/wp-content/uploads/2015/05/23s08-plen2-kopiyuvati.jpg)

## 9.

**Ми переконані, що місто має розробити свою «Стратегію розвитку Броварів на 20 років», а також затвердити Генеральний план міста в інтересах громади, а не забудовників.** Для цього цієї весни ми разом з іншими активними броварчанами зупинили ухвалення Генплану, яке «протягували» зацікавлені можновладці, і тепер працюємо у Штабі з розробки та обговорення змін до генплану Броварів.

[![генплан 07](https://mpz.brovary.org/wp-content/uploads/2015/03/genplan-07.jpg)](https://mpz.brovary.org/wp-content/uploads/2015/03/genplan-07.jpg)

## 10.

**Нас підтримує броварська молодь, якою ми пишаємось і якій дійсно належить майбутнє.** Громадська організація «Молодь ДемАльянсу» у Броварах згуртувала активних, ініціативних та креативних учнів та студентів, які заснували освітню платформу «Brain Event» (зустрічі з письменниками, Школа громадського активіста, Школа свідомого громадянина), опікуються дітьми переселенців у рамках соціального проекту «Best-Друг» та мають концепцію створення «вільного громадського простору» у Броварах.

[![Команда ДемАльянс 3](https://mpz.brovary.org/wp-content/uploads/2015/10/Komanda-DemAlyans-3.jpg)](https://mpz.brovary.org/wp-content/uploads/2015/10/Komanda-DemAlyans-3.jpg)
