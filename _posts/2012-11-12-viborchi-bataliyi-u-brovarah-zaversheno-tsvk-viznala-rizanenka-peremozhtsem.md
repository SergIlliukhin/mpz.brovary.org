---
title: "Виборчі баталії у Броварах завершено: ЦВК визнала Різаненка переможцем"
date: 2012-11-12
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "vibori-2012"
  - "novini"
  - "rizanenko"
  - "semenyaka"
  - "tsvk"
coverImage: "wp-content/uploads/2012/11/kruk-rizanenko.jpg"
---

**[![](https://mpz.brovary.org/wp-content/uploads/2012/11/kruk-rizanenko.jpg "Бюлетені Різаненко")](https://mpz.brovary.org/wp-content/uploads/2012/11/kruk-rizanenko.jpg)Центральна виборча комісія у неділю, 11 листопада 2012 року, встановила результати виборів у виборчому окрузі №97.**

Депутатом, обраним за мажоритарним округом №97 із центром у м. Бровари, визнано **Різаненка Павла Олександровича** - [повідомляє](http://www.pravda.com.ua/news/2012/11/11/6977253/) "Українська правда".

Встановлення результатів затягувалось через те, що кандидат Микола Семеняка, який за результатами виборів посів друге місце, подав позов проти ЦВК до Київського Адміністративного Апеляційного Суду з вимогою скасувати реєстрацію Різаненка кандидатом в депутати - про це на своїй Facebook-сторінці [розповів](https://www.facebook.com/pavlo.rizanenko/posts/297923166975071) Павло Олександрович.

"Це був уже п'ятий аналогічний позов, чотири попередні були подані до дня виборів та всі були відхилені. 10 листопада КААС залишив позовну заяву Семеняки без розгляду, що відкрило шлях до встановлення результатів волевиявлення по 97-му округу", - зазначив Різаненко.
