---
title: "У Броварах з'явився фонд, який зайнявся стерилізацією безпритульних тварин"
date: 2016-04-11
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "bezpritulni-tvarini"
  - "brovary"
  - "novini"
  - "sobaki"
  - "uzhkg"
coverImage: "wp-content/uploads/2016/04/9-2.jpg"
---

**Ось ці темночервоні ворота – вул. Радистів, 5 (район Торгмашу, за першим мостом). На паркані ще немає вивіски, та й самі приміщення досі не облаштовано.** **Але мрія  броварчан, не байдужих до долі безпритульних тварин,  нарешті здійснилася: у перших числах квітня Благодійна організація [«Благодійний фонд «Вірне серце»](https://virneserce.org/klinika.html)** **отримала ліцензію на ветеринарну практику та відкрила в Броварах  «Центр стерилізації та ідентифікації тварин». Організатори кажуть, що відкриття центру дає шанс  нашому місту раз і назавжди позбутися проблеми  безпритульних тварин. Але лише за виконання двох умов: якщо влада міста піде назустріч волонтерам, і якщо  громада підтримуватиме  і допомагатиме.**

Голова правління Благодійної організації "Вірне серце» **Ігор Ковальчук**  водить мене по кімнатах орендованого приміщення.

\[caption id="attachment\_54596" align="aligncenter" width="600"\]![Фонд "Вірне серце"](https://mpz.brovary.org/wp-content/uploads/2016/04/3-1.jpg) Вул. Радистів, 5.\[/caption\]

 _«Ось це – операційна, облаштована за останніми вимогами часу. Її зробили найпершою, адже це була необхідна умова отримання ліцензії на ветеринарну практику._

\[caption id="attachment\_54602" align="aligncenter" width="600"\]![Фонд "Вірне серце"](https://mpz.brovary.org/wp-content/uploads/2016/04/9-2.jpg) У операційній. Під час стериалізації.\[/caption\]

_Ось тут облаштуємо свій «офіс», де і вестимемо  всю необхідну документацію._

![Фонд "Вірне серце"](https://mpz.brovary.org/wp-content/uploads/2016/04/8-2.jpg)

_А найбільше приміщення  розділимо на "приймальну" та місце для перетримки тварин після операції._

\[caption id="attachment\_54600" align="aligncenter" width="600"\]![Фонд "Вірне серце"](https://mpz.brovary.org/wp-content/uploads/2016/04/7-3.jpg) Ігор Ковальчук\[/caption\]

За три дні офіційної роботи волонтери  вже простерилізували, прищепили від сказу, ідентифікували та прилаштували **6** тварин. 8 квітня Ігор, який сам займається транспортуванням собак до центру, планував  доставити ще трьох тварин. Та повернувся тільки з одним хвостатим пацієнтом. _«На одному із будівництв у приватному секторі_ _живе 3 собаки,_ \- розповідає Ігор. - _Ще вчора я домовився із власником будмайданчика, що заберу тварин на стерилізацію та щеплення, а потім їх поверну. Однак до мого приїзду, щоб «врятувати» від волонтерів, одну тварину прораб просто вивіз у ліс. Одного пса я зловити не зміг, тож привіз тільки ось цього - суміш вівчарки з дворовим»._

[![Фонд "Вірне серце"](https://mpz.brovary.org/wp-content/uploads/2016/04/4-1.jpg)](https://mpz.brovary.org/wp-content/uploads/2016/04/4-1.jpg)

\[caption id="attachment\_54599" align="aligncenter" width="600"\]![Фонд "Вірне серце"](https://mpz.brovary.org/wp-content/uploads/2016/04/6-1.jpg) Щоб заспокоїти тварину, ветлікар та медсестра проводять їй премедикацію.\[/caption\]

**Діна Кирилич, Аліна Бортнік та Ігор Ковальчук** познайомилися півтора роки тому [під час зустрічі](https://mpz.brovary.org/brovarski-aktivisti-berutsya-za-problemu-bezpritulnih-tvarin-ta-shukayut-odnodumtsiv/)  не байдужих людей до проблем безпритульних тварин, організованої  активісткою **Аліною Дяченко**  (тоді ще не депутатом міськради). До знайомства кожен із них окремо допомагав безпритульним тваринам, як міг: підгодовували, виходжували хворих, за власний кошт стерилізували та щепили від сказу. У самого Ігоря вдома живуть 4 собаки. Три із них - звичайні, дворові. Потрапили  тварини до нього, каже волонтер, зовсім випадково. Один пес прибився до двору, коли його «хазяї» залишили після свого переїзду на інше місце проживання; другого пса, якого підібрав Ігор, «господарі» викинули на зупинці на 20 градусний мороз. Третя тварина з’явилися минулого літа: її, вагітну, хвору, стареньку Ігор із дружиною підібрали біля лісу.

Волонтер не заперечує: безпритульні собаки бувають небезпечні, створюють зайвий шум, можуть розносити хвороби та сміття. Адже тварини стають безпритульними  з вини людей, які їх викидають. Тож волонтери Фонду категорично проти вирішення проблеми безпритульних тварин  не гуманними методами. Методи  «Вірного серця» - стерилізація хвостатих безхатьків та підвищення рівня культури серед населення щодо поводження з тваринами і правил їхнього утримання.

Уся діяльність, яку проводить Фонд, фактично це **«Міська  програма регулювання чисельності безпритульних тварин у 2012-2017 роках»**. Реалізацію цієї програми в місті покладено  на Управління житлово-комунального господарства, якому  щороку, у рамках програми,  виділяється певна сума з міського бюджету: так, наприклад, н**а 2016 рік** передбачено фінансування в сумі **40 000** **грн**. Однак, за 4 роки існування програми в місті, практично нічого не зроблено щодо запобігання безпритульні тварин, каже Ігор. Облік та ідентифікація не проводиться, систему опікунів бездоглядних тварин не створено, спеціально облаштованих місць для вигулу тварин також немає. А щороку ці гроші йдуть у кишеню столичної фірми, яка стерилізує та вакцинує тварин по **1 600 (!)** **грн**. за особину. Тож Фонд має намір взяти участь у закупівлях на послуги «По забезпеченню вилову та транспортуванню тварин…», і планує увесь комплекс послуг надавати  за значно нижчими цінами.

\[caption id="attachment\_54606" align="aligncenter" width="600"\]![Фонд "Вірне серце"](https://mpz.brovary.org/wp-content/uploads/2016/04/13-1.jpg) Ігор Ковальчук\[/caption\]

А до **«Правил утримання тварин у місті Бровари»** _(додаток до рішення міськради від 14.08. 2014 року – авт.)_ у волонтерів узагалі ціла низка зауважень, адже вони не мають жодної конкретики. «_Тому ми підготували ряд правок у програму, які плануємо подати на розгляд депутатів,_ \- розповідає Ігор. - _Правки стосуватимуться реєстратора тварин, якого насправді не існує і не описана процедура, як стати цим реєстратором; відсутності конкретики  щодо умов утримання тварин, неконтрольованого їх розмноження. Не вказано в правилах хто і за які кошти має облаштовувати місця для вигулу тварин. Незрозуміло, яке  покарання  за недотримання правила щодо відсутності в собак імунізації проти сказу, їх незареєстрованості, знущань над тваринами, неправильного  утримання»._

![Фонд "Вірне серце"](https://mpz.brovary.org/wp-content/uploads/2016/04/14.jpg)

У найперших планах волонтерів – створення єдиної бази ідентифікації тварин, що допоможе не тільки відшукувати власників собак, які загубилися, а і прилаштовувати  їх у нові «руки». На сайті  Фонду вже створено систему пошуку загублених тварин та пошуку нових власників. У планах -  і ініціювання  створення комунальної служби із окремим фінансуванням, яка б регулювала чисельність тварин у місті, а також  донесення до ветеринарних клінік важливості ведення прийомів тільки зареєстрованих тварин. Для того, щоб усіх броварських тварин було ідентифіковано, фонд «Вірне серце» узгодив свою діяльність із єдиною всеукраїнською та міжнародною базою **anima****l-****id****.****info****,** яка в свою чергу планує занести дані по стерилізації [фонду «Чотири лапи-Україна»](https://mpz.brovary.org/volonteri-fondu-chotiri-lapi-prosterilizuvali-230-bezpritulnih-tvarin-u-brovarah-shho-dali/),  волонтери якого в 2013 та 2015 роках приїжджали в Бровари ділитися досвідом.

На сьогодні члени Фонду "Вірне серце" займаються не лише  безпритульними тваринами. Для запобігання появи небажаного потомства, допомагають  при стерилізації  і домашніх тварин. Підопічним пенсіонерів такі послуги планують надавати безкоштовно, інші власники тварин мають змогу отримати ветеринарні послуги  по собівартості. Ці кошти, кажуть члени Фонду, повертаються на  закупівлю ліків, вакцин, матеріалів для операцій і оплати праці лікаря. Взагалі мета центру – зробити свої послуги доступними для всіх людей.

![Фонд "Вірне серце"](https://mpz.brovary.org/wp-content/uploads/2016/04/2-3.jpg)

На даний час волонтери утримують центр за власний кошт, тож допомогти абсолютно всім собакам просто не в змозі, адже  жертвувати на хвостатих безхатьків броварчани не поспішають, натомість все частіше скаржаться у міськвиконком на ватаги безпритульних собак, які по весні активізувалися і стали агресивнішими.

 **Фото - автора**
