---
title: "Мінус 21: броварський виконком надав черговий дозвіл на зрізання дерев"
date: 2017-07-04
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "virubka-derev"
  - "dozvil-na-vydalennya-zelenyh-nasadzhen"
  - "novini"
coverImage: "wp-content/uploads/2017/07/kudazhalovatsyanavirubkuderevevikakovaot_2247C9D5-e1499170448935.jpg"
---

**Тиждень тому виконавчий комітет Броварської міської ради надав дозвіл на видалення 21 дерева у місті Бровари. Дозвіл на вирубку зелених насаджень був наданий, враховуючи рекомендації комісії з питань обстеження зелених насаджень та розглянувши подання головного спеціаліста з питань екології. Про це йдеться у відповідному [рішенні](https://brovary-rada.gov.ua/documents/27456.html) виконкому на офіційному сайті Броварської міськради.**

Як зазначається в документі, згідно з актами обстежень зелених насаджень, дозволили видалити:

- **1 дерево** (тополя пірамідальна) - зріже ТОВ «Орієнтир-Буделемент» по бул. Незалежності 28-в, у зв’язку з визначенням меж та впорядкуванням території;
- **8 дерев** (тополя пірамідальна) - видалить КП «ЖЕК-1» по бул. Незалежності 10-б, у зв’язку з незадовільним станом дерева;
- **1 дерево** (горіх) – КП «ЖЕК-5» по вул. Марії Лагунової 19, у зв’язку з тим, що дерево розташоване в трьох метрах від несучої стіни та загрожує майну мешканців та цілісності шиферного даху будинку.

Також КП «Бровари-Благоустрій» надано дозвіл зрізати 11 дерев, у зв’язку з незадовільним станом зеленого насадження, а саме:

- **1 дерево** (береза) по бул. Незалежності 7;
- **1 дерево** (клен) по бул. Незалежності 6;
- **1 дерево** (ялина голуба) по вул. Гагаріна 15;
- **6 дерев** (каштани) вздовж проїжджої частини по вул. Гагаріна;
- **2 дерева** (горобина, липа) по бул. Незалежності 12.

Нагадаємо, попередні дозволи виконком Броварської міськради надавав 30 травня: зокрема він [дозволив](https://brovary-rada.gov.ua/documents/27304.html) КП «ЖЕК-1» зрізати **2 тополі** пірамідальні, які ростуть на прибудинковій території по вул.Героїв УПА, 15. А КП «ЖЕК-2» [дозволили видалити](https://brovary-rada.gov.ua/documents/27305.html) **1 клен** по вул. Калнишевського Петра, 6а.
