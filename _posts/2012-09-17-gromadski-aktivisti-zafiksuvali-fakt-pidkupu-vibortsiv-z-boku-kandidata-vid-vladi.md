---
title: "Громадські активісти зафіксували факт підкупу виборців з боку кандидата від влади"
date: 2012-09-17
author: 
  username: "pravoZnaty"
  display_name: "Маєш право знати"
tags: 
  - "agitatsiya"
  - "vibir-redaktsiyi"
  - "vibori-2012"
  - "kandidat-u-narodni-deputati"
  - "novini"
  - "pidkup-vibortsiv"
  - "fedorenko"
---

[![](https://mpz.brovary.org/wp-content/uploads/2012/09/Rozdacha-paykiv.jpg "Роздача пайків")](https://mpz.brovary.org/wp-content/uploads/2012/09/Rozdacha-paykiv.jpg)Не зважаючи на [ганебне викриття ще на Великодень](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/), коли масажист **Федоренко** на всю країну прославився роздачею продуктових наборів пенсіонерам, кандидат від **Партії регіонів** вирішив продовжити практику підкупу виборців вже за півтора місяці до дня голосування, - [повідомляє](http://www.nastup.info/?p=267) на своєму сайті броварська громадянська кампанія "**Наступ**".

12 вересня активісти "Наступу" зловили Федоренка на гарячому під час чергової роздачі продуктових наборів літнім броварчанам в тому ж самому місці, як і попереднього разу – в МКЦ «Прометей» – знову в центрі міста і знову посеред білого дня. Як і на Великдень, Федоренко вирішив «спустити собак» на тих, хто виявив та намагався зафіксувати його злочин.

<iframe width="560" height="315" src="http://www.youtube.com/embed/e7DkNDKLqO0" frameborder="0" allowfullscreen></iframe>

Цього разу на «свято підкупу виборців» завітав і його організатор Сергій Федоренко. Швидко зайшовши до зали, масажист Азарова сказав зі сцени кілька слів і так само швидко поїхав деінде, вочевидь, зауваживши нашу присутність. Цікаво, що помітивши наші камери, роздача проднаборів на деякий час була призупинена, аби розпочатись знову, щойно скінчився «святковий концерт» та пенсіонери почали виходити до фойє.

Не зважаючи на те, що нашим активістам вдалось зафіксувати факт видачі продуктових наборів по спеціальним флаєрам від Федоренка, зафіксувати його персональну присутність на заході, дослідити вміст пакетів та довести, що сукупна вартість продуктів в пакетах значно перевищує допустиму законом норму – що є грубим порушенням виборчого законодавства та може бути підставою зняття кандидата з виборів – присутня в Прометеї міліція відмовилась навіть скласти протокол про порушення! Кілька разів міліціонери взагалі ігнорували наші вимоги хоча б якось зафіксувати факт підкупу виборців, а потім, після систематичних дзвінків на 102 та безпосередніх звертань до правоохоронців, таки прийняла від нас заяви про злочин, проте протокол складати все одно відмовилась, посилаючись на якусь вказівку зверху.

Тому, враховуючи те, що ні міська влада, ні міліція, ні окружна виборча комісія абсолютно не реагує на будь-які порушення з боку провладних кандидатів, в броварчан залишається єдина зброя проти злочинного режиму: прийти на вибори та проголосувати за чесного кандидата.

Також, нагадаємо, минулого тижня даний факт [оприлюднили](http://groza.org/brovarskyj-rehional-serhij-fedorenko-kupuje-vybortsiv-video/) у своєму відео активісти громадської організації "**Громадський захист Київщини**":

<iframe src="http://www.youtube.com/embed/zhZNv9ufvi8" frameborder="0" width="560" height="315"></iframe>

Повідомлення "ГроЗи" передрукували численні всеукраїнські ЗМІ: "[Українська правда](http://www.pravda.com.ua/news/2012/09/13/6972648/)",  "[Газета.ЮА](http://gazeta.ua/articles/politics/_masazhist-azarova-pidkupovue-viborciv-produktovimi-naborami/455731)", "[Український тиждень](http://tyzhden.ua/News/59932)" тощо.
