---
title: "Нові герої війни: у Броварах відбулась прем'єра унікального фільму про добровольців-кіборгів"
date: 2015-04-13
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "dobrovoltsi-bozhoyi-choti"
  - "kinopokaz"
  - "kanter"
  - "novini"
  - "pavelyev"
  - "prometey"
  - "samopomich"
  - "yarosh"
---

**[![07D_3461](https://mpz.brovary.org/wp-content/uploads/2015/04/07D_3461.jpg)](https://mpz.brovary.org/wp-content/uploads/2015/04/07D_3461.jpg)Близько півтори сотні людей 9 квітня заповнили малу залу МКЦ «Прометей» в очікуванні [прем’єри](https://mpz.brovary.org/u-brovarah-dobrovoltsiv-bozhoyi-choti-prezentuvatime-rezhiser-filmu-leonid-kanter/) мало не першого серйозного українського кіно про війну на Донбасі. «Добровольців Божої чоти» - художньо-публіцистичну стрічку про бої за донецький аеропорт – у Броварах презентував особисто режисер фільму Леонід Кантер разом з кількома героями кіно – бійцями Добровольчого Українського Корпусу «Правий Сектор».**

Організатори показу – активісти броварської «Самопомочі» - розповідають, що цього разу, на диво, з адміністрацією МКЦ «Прометей» вдалось домовитись за приміщення для кінопоказу без особливих проблем. Виникли певні незручності з огляду на присутність у фойє «Прометею» «тимчасово-вічної» ярмарки, однак до початку сеансу «мініатюрну Троєщину» з міського культурного центру обіцяли прибрати. Тож глядачам на прем’єру нового українського кіно вдалось потрапити порівняно вільно, без долання перешкод у вигляді торгових яток зі шкарпетками та солодощами.

\[caption id="attachment\_36152" align="aligncenter" width="600"\][![07D_3420](https://mpz.brovary.org/wp-content/uploads/2015/04/07D_3420.jpg)](https://mpz.brovary.org/wp-content/uploads/2015/04/07D_3420.jpg) Організатори перед показом в очікуванні глядачів\[/caption\]

З початком сеансу вирішили не затягувати та увімкнули «Добровольців…» майже без затримок. Безпосередньо перед фільмом до глядачів з кількома словами звернувся режисер **Леонід Кантер** та пообіцяв, що спілкування з героями стрічки та його творцями відбудеться вже після перегляду. Тож вже за кілька секунд світло в кінозалі згасло і броварчани поринули у світ сучасної українсько-російської війни та однієї з найбільш легендарних її частин: битви за Донецький аеропорт.

\[caption id="attachment\_36153" align="aligncenter" width="600"\][![07D_3443](https://mpz.brovary.org/wp-content/uploads/2015/04/07D_3443.jpg)](https://mpz.brovary.org/wp-content/uploads/2015/04/07D_3443.jpg) Зала була заповнена приблизно на 80%. Багато людей спізнилось, тож мусили займати місця, вже коли на екрані тривав фільм\[/caption\]

\[caption id="attachment\_36156" align="aligncenter" width="600"\][![07D_3449](https://mpz.brovary.org/wp-content/uploads/2015/04/07D_3449.jpg)](https://mpz.brovary.org/wp-content/uploads/2015/04/07D_3449.jpg) Перегляд розпочався з хвилини мовчання на честь загиблих на війні героїв\[/caption\]

Переповідати словами сам фільм, не будучи при цьому професійним кінокритиком, – справа занадто ризикована і вже точно – невдячна. «Добровольці Божої чоти» - це згусток потужних емоцій, історичного символізму і сили людського духу, закарбованого на відео. А ще – кіносвідчення досі небаченого подвигу українських воїнів, медиків, комбатів та простих солдат, що брали участь в «рубці» у найбільш небезпечних позиціях у с. Пісках поблизу Донецька та в самому пеклі ДАПу. Окремої уваги заслуговує робота оператора, який брав безпосередню участь в зачистках поверхів аеропорту, потрапляв під обстріли та був свідком смертей українських добровольців, тримаючи в руках замість зброї – відеокамеру.

\[caption id="attachment\_36154" align="aligncenter" width="600"\][![07D_3452](https://mpz.brovary.org/wp-content/uploads/2015/04/07D_3452.jpg)](https://mpz.brovary.org/wp-content/uploads/2015/04/07D_3452.jpg) Кадр з фільму. Польовий командир Гатило.\[/caption\]

<iframe src="https://www.youtube.com/embed/HZzLQZKMMew" width="640" height="360" frameborder="0" allowfullscreen="allowfullscreen"></iframe>

Однак «Добровольці Божої чоти» - це не лише військовий блокбастер, відзнятий в умовах реальних бойових дій. Окрім перестрілок, танкових боїв та іншого екшну, стрічка наповнена філософським змістом, переживаннями українських воїнів, кожен з яких по-різному оцінює цю війну та свою місію у ній. У фільмі неодноразово з’являються вже відомі всій країні польовий командир Гатило, комбат Богема, лідер «Правого Сектору» Дмитро Ярош. Увесь цей напружений та драматичний відеоряд оздоблений готичною музикою «Кому Вниз», що вкупі у багатьох глядачів викликало відчуття, яке ми називаємо «мурашки по шкірі». По закінченню перегляду зала стоячи вибухнула оплесками на адресу авторів новітнього українського героїчного кіноепосу.

[![07D_3454](https://mpz.brovary.org/wp-content/uploads/2015/04/07D_3454.jpg)](https://mpz.brovary.org/wp-content/uploads/2015/04/07D_3454.jpg)

За цим слово взяв режисер «Добровольців…» Леонід Кантер який подякував організаторам та публіці за такий прийом. Леонід порадів за Бровари, що місто має такий кінозал, де мешканці мають змогу дивитися некомерційне, але якісне українське кіно. Виявилось, що більшість мережевих кінотеатрів, що працюють в нашій державі, не зацікавлені у прокаті «Добровольців Божої чоти», тож авторам сьогодні доводиться шукати різні шляхи, аби стрічка таки потрапила на широкий екран. «Знімати кіно під кулями і танковими обстрілами було легше, ніж сьогодні просувати цей фільм у народ», - зізнався режисер.

\[caption id="attachment\_36157" align="aligncenter" width="600"\][![07D_3448](https://mpz.brovary.org/wp-content/uploads/2015/04/07D_3448.jpg)](https://mpz.brovary.org/wp-content/uploads/2015/04/07D_3448.jpg) Режисер "Добровольці Божої чоти" Леонід Кантер\[/caption\]

Однак сьогодні Кантер покладає великі надії на фестивальний успіх стрічки: фільм був поданий відразу на кілька десятків міжнародних конкурсів, в тому числі і на Канський кінофестиваль. Для решти світу «Добровольці Божої чоти» будуть презентовані під назвою «The Ukrainians». Як пояснив режисер, таку назву обрали для того, аби за кордоном українців нарешті перестали сприймати як заробітчан і дешеву робочу силу. А натомість побачили, що насправді українці – це борці за свободу своєї країни та безстрашні воїни, які успішно стримують агресію значно потужнішого у військовому плані ворога.

\[caption id="attachment\_36158" align="aligncenter" width="600"\][![07D_3445](https://mpz.brovary.org/wp-content/uploads/2015/04/07D_3445.jpg)](https://mpz.brovary.org/wp-content/uploads/2015/04/07D_3445.jpg) Леонід Кантер та модератор кінопоказу Ірина Бардакова\[/caption\]

За тим виступили учасники тих самих боїв за аеропорт, декого з яких глядачі щойно бачили на екрані. Боєць **Чуб** виступав перед залом на милицях – досі лікує поранення. У військовому однострої кілька слів про свої враження від фільму та від війни загалом розповів нинішній боєць, а «в миру» більш відомий як письменник **Павло Солодько.**

[![07D_3461](https://mpz.brovary.org/wp-content/uploads/2015/04/07D_34611.jpg)](https://mpz.brovary.org/wp-content/uploads/2015/04/07D_34611.jpg)

Також до глядачів звернувся і броварський боєць «Правого сектору» **Дмитро Павєльєв.** Він продовжив думку попередніх виступаючих, адже всі вони наголошували на одному: допоки на Донбасі триває національно-визвольна війна, кожен з нас, хто лишається в тилу, мусить «воювати» на внутрішньому фронті: з корупцією, з політичними маніпуляціями, з минулою системою, яка досі знищує нашу державу. «Перемога настане і тут, і там, коли кожен з нас припинить давати і брати хабарі, смітити на вулиці, обманювати свого ближнього і загалом - переможе «жлоба» у самому собі», - сказав наостанок режисер фільму Леонід Кантер.

\[caption id="attachment\_36160" align="aligncenter" width="600"\][![07D_3475](https://mpz.brovary.org/wp-content/uploads/2015/04/07D_3475.jpg)](https://mpz.brovary.org/wp-content/uploads/2015/04/07D_3475.jpg) Зліва направо: лідер "Правого сектору" у Броварах Дмитро Павельєв, боєць Чуб, режисер Леонід Кантер, письменник та боєць Павло Солодько.\[/caption\]

Вже коли глядачі майже розійшлись з «Прометею», організатори із «Самопомочі» «не відходячи» від каси відкрили скриньки для благодійних пожертв, що їх збирали протягом сеансу, аби передати режисеру для зйомки наступної стрічки. Загалом вийшло 2140 гривень – ці кошти відразу були передані творчому колективу фільму.

\[caption id="attachment\_36161" align="aligncenter" width="600"\][![07D_3416](https://mpz.brovary.org/wp-content/uploads/2015/04/07D_3416.jpg)](https://mpz.brovary.org/wp-content/uploads/2015/04/07D_3416.jpg) Протягом заходу був організований збір доброчинних внесків на розвиток українського кіно\[/caption\]

\[caption id="attachment\_36162" align="aligncenter" width="600"\][![DSC_0661](https://mpz.brovary.org/wp-content/uploads/2015/04/DSC_0661.jpg)](https://mpz.brovary.org/wp-content/uploads/2015/04/DSC_0661.jpg) Зібрані кошти - 2140 гривень - відразу передали режисеру "Добровольців..." на створення наступної стрічки\[/caption\]

\[caption id="attachment\_36163" align="aligncenter" width="600"\][![Організатори після кінопоказу](https://mpz.brovary.org/wp-content/uploads/2015/04/DSC_0659.jpg)](https://mpz.brovary.org/wp-content/uploads/2015/04/DSC_0659.jpg) Організатори та бійці після кінопоказу\[/caption\]

Вже після фільму користувачі соціальних мереж [ділилися враженнями від перегляду](https://www.facebook.com/groups/brovary/permalink/1020056248024341/), а ще більше – засмучувались, що так і не змогли цього разу потрапити на «Добровольців…». Пізніше організатори повідомили, що з огляду на такий ажіотаж не виключено, що стрічку ще раз продемонструють у Броварах. Коли і де це станеться – наразі не відомо, проте читачі «Маєш право знати» обов’язково дізнаються про наступний кінопоказ першими на сторінках нашого сайту.

**Фото - Світлани Яцив**
