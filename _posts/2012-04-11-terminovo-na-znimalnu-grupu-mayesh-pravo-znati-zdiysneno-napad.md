---
title: "На знімальну групу «Маєш право знати» здійснено напад"
date: 2012-04-11
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "mayesh-pravo-znati"
  - "napad-na-zhurnalistiv"
  - "novini"
  - "pidkup-vibortsiv"
  - "fedorenko"
coverImage: "wp-content/uploads/2012/04/napad21.jpg"
---

[![](https://mpz.brovary.org/wp-content/uploads/2012/04/HOTNEWS.jpg "HOTNEWS")](https://mpz.brovary.org/wp-content/uploads/2012/04/HOTNEWS.jpg)Сьогодні, 11 квітня, близько 12:00, в МКЦ «Прометей», під час проведення заходу в рамках соціальної програми депутата Сергія Федоренка «Люди наше майбутнє», на знімальну групу «Маєш право знати» відбувся напад з боку невідомих осіб.

Невідомі молодики напали на оператора "МПЗ" та журналіста Андрія Качора, щойно ті вийшли з «Прометею», відзнявши процес роздачі продуктових наборів пенсіонерам від голови Партії регіонів у Броварах, депутата міськради Сергія Федоренка.

<iframe src="https://www.youtube.com/embed/yP0yzis0vS8" height="315" width="420" frameborder="0"></iframe>

Нападники вимагали припинити зйомку, били руками по камері та об’єктиву, вимагаючи «дозвіл на зйомку». В процесі сутички нападники зламали штатив оператору «Маєш право знати» та нанесли легкі тілесні ушкодження журналісту Андрію Качору. Також невідомі представлялись працівниками органів прокуратури, пропонували знімальній групі «відійти убік – поговорити». Помітивши, що оператор продовжує знімати всі дії нападників, молодики швидко пішли за ріг «Прометею», де на них чекав чорний джип Land Cruiser -  державні номери АА 0011 КВ. Авто ще деякий час переслідувало знімальну групу.

**Фото одного з нападників**

[![](https://mpz.brovary.org/wp-content/uploads/2012/04/napad2.jpg "napad2")](https://mpz.brovary.org/wp-content/uploads/2012/04/napad2.jpg)[![](https://mpz.brovary.org/wp-content/uploads/2012/04/napad1.jpg "napad1")](https://mpz.brovary.org/wp-content/uploads/2012/04/napad1.jpg)

Детальніше про напад та захід в «Прометеї», під час якого працівники Червоного Хреста роздавали людям продуктові набори від імені Сергія Федоренка, чекайте незабаром на «Маєш право знати».

Редакція «МПЗ» просить усіх своїх читачів, кому знайоме обличчя нападника і хто має будь-яку інформацію про нього, зв’язатись з нами за тел. 068 125 30 81 або написавши на електронну скриньку info@mpz.brovary.org
