---
title: "В броварському гаражі знайшли фальсифіковану горілку на 300 тисяч гривень - ФОТО"
date: 2015-10-05
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "alkogol"
  - "brovary"
  - "karniy-rozshuk"
  - "konfiskat"
  - "militsiya"
  - "novini"
---

**Фальсифіковані горілку та вино на території гаражного кооперативу в Броварах виявили місцеві правоохоронці. Орієнтовна вартість вилученого - більше 300 тисяч гривень, власників фальсифікату розшукують. Про це [повідомляє](http://www.mvs.gov.ua/mvs/control/kyivska/uk/publish/article/176656) Броварський МВ ГУМВС України в Київській області на офіційному сайті.**

> Працівники карного розшуку Броварського міськвідділу міліції виявили та вилучили на території одного з місцевих гаражних кооперативів партію фальсифікованих алкогольних виробів. Орієнтовна вартість вилученого – більше **300 тисяч гривень**.
> 
> З двох гаражів правоохоронці вилучили **243** ящики горілки «Пшенична Олександрія», у яких містилося майже **5 000** пляшок з алкоголем, **406** картонних упаковок «Пшенична» об’ємом 10 літрів, більше **100** упаковок «Горілка» об’ємом 10 літрів та **57** картонних коробок грузинського вина. Документи про походження алкоголю відсутні. Вилучені горілчані вироби направлено на проведення хімічної експертизи для встановлення відповідності державним стандартам. Правоохоронці проводять перевірки та розшукують власників алкогольної продукції.
> 
> За даним фактом слідчим відділом Броварського міськвідділу міліції відкрито кримінальне провадження за ч.1 ст.227 (умисне введення в обіг на ринку України небезпечної продукції) Кримінального кодексу України. Досудове розслідування триває.
> 
> Заступник начальника міліції Київщини Дмитро Головін зазначив, що на території області проводяться заходи із протидії незаконному обігу підакцизних товарів.

**Фото - з сайту ГУМВС України в Київській області**
