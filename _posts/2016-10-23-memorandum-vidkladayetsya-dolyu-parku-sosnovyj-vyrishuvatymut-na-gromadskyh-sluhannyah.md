---
title: "Меморандум відкладається. Долю Парку Сосновий вирішуватимуть на громадських слуханнях - ВІДЕО"
date: 2016-10-23
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "aleksa-grup"
  - "alyans-novobud"
  - "vibir-redaktsiyi"
  - "memorandum"
  - "novini"
  - "park-sosnovyj"
coverImage: "wp-content/uploads/2016/10/f2.png"
---

**21 жовтня 2016 року відбулась чергова зустріч між забудовниками, які прагнуть забудувати лісопаркову зону по вул.Симоненка, та місцевою громадою, яка виступає категорично проти забудови. Підписання меморандуму не відбулось. Сторони домовились продовжити перемовини через 15 днів - після з'ясування додаткових обставин.**

**Позиція забудовника**

Представники забудовника та підрядника — ТОВ «Альянс-Новобуд» та ТОВ «Алекса Груп» **Сергій Караванський** та **Юрій Мавродієв** з самого початку зустрічі підкреслили, що налаштовані на підписання меморандуму з ініціативною групою мешканців. Забудовники не готові відмовлятись від своїх початкових планів - будівництва 10 будинків на ділянці площею 1,8735 га на розі вул.Чорновола та Симоненка.

Натомість вони пропонують громаді облаштувати на решті території парк та виконувати будівництво у **3 етапи**:

- будівництво перших 4 будинків;
- облаштування парку на решті території;
- будівництво решти 8 будинків комплексу.

<iframe src="https://www.youtube.com/embed/_dvrZNf0F-w" width="560" height="315" frameborder="0" allowfullscreen="allowfullscreen"></iframe>

 

 

 [![14681994_1197284156995915_3407756008368742125_o-1](https://mpz.brovary.org/wp-content/uploads/2016/10/14681994_1197284156995915_3407756008368742125_o-1.jpg)](https://mpz.brovary.org/wp-content/uploads/2016/10/14681994_1197284156995915_3407756008368742125_o-1.jpg)

[![14682082_1197284210329243_7848937836073199218_o-1](https://mpz.brovary.org/wp-content/uploads/2016/10/14682082_1197284210329243_7848937836073199218_o-1.jpg)](https://mpz.brovary.org/wp-content/uploads/2016/10/14682082_1197284210329243_7848937836073199218_o-1.jpg)

**Позиція громади**

Представники ініціативної групи, в свою чергу, ідею меморандуму не відкидали, однак наполягали на необхідності проведння громадських слухань з метою з'ясування думки громади щодо пропозиції забудовника. Також присутні поставили під сумнів повноваження ініціативної групи щодо підписання меморандуму із забудовником, такі повноваження можуть бути делеговані законним шляхом лише на громадських слуханнях, - зазначила активістка **Світлана Федюкова**.

Архітектор **Ірина Нікітчина** звернула увагу, що захисниками лісу [було надіслано](http://save.brovary.org/zapytannya-zabudovnyku-nadano/) ряд запитань щодо організації будівництва та наявної у забудовника документації - без отримання відповіді на ці запитання рішення щодо меморандуму не може бути ухвалене. Власник ТОВ "Алекса Груп" **Юрій Мавродієв** запевнив, що документи будуть надані якнайшвидше.

Враховуючи наявність невирішених питань, сторони домовились зустрітись **через 15 днів** для подальшого обговорення проблеми:

- забудовники зобов'язались надати для ознайомлення ініціативній групі всі необхідні документи;
- активісти зобов'язались визначитись із уповноваженими для ведення переговорів особами - в рамках чинного законодавства.

> Вже наступного дня у групі по захисту Парку Сосновий [з'явилось повідомлення](https://www.facebook.com/groups/354018628272525/permalink/362380427436345/) про те, що активісти, відповідно до чинного законодавства, готують проведення громадських слухань у IV мікрорайоні, щоб спільно визначити думку громади щодо доцільності вирубки та забудови соснового лісопарку в обмін на облаштування парку.

_Повний запис зустрічі (2 год 01 хв):_

<iframe src="https://www.youtube.com/embed/WXNO24oSNx4" width="560" height="315" frameborder="0" allowfullscreen="allowfullscreen"></iframe>
