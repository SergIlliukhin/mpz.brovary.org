---
title: "В окрузі № 97 від «Народного фронту» до Верховної Ради балотується Микола Семеняка"
date: 2014-09-25
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "novini"
  - "okrug-97"
  - "parlamentski-vibori-2014"
  - "reyestratsiya-kandidativ"
  - "semenyaka"
  - "tsvk"
  - "tsentralna-viborcha-komisiya"
coverImage: "wp-content/uploads/2014/09/Semenyaka.png"
---

**[![Семеняка](https://mpz.brovary.org/wp-content/uploads/2014/09/Semenyaka.png)](https://mpz.brovary.org/wp-content/uploads/2014/09/Semenyaka.png)За два дні до завершення терміну реєстрації мажоритарників ЦВК затвердила чергового кандидата до Верховної Ради у виборчому окрузі №97 – Миколу Семеняку. Претендент на крісло в парламенті висувається від партії Яценюка та Турчинова «Народний Фронт».**

Довідка [з сайту ЦВК](http://www.cvk.gov.ua/pls/vnd2014/WP407?PT001F01=910&pf7201=8999): **Микола Семеняка** народився 6 грудня в с. Каменне Рокитнянського району Рівненської області, громадянин України, протягом останніх п’яти років проживає на території України, освіта загальна середня, тимчасово не працює, член партії «Народний Фронт», проживає в с. Коржі Баришівського району Київщини, судимість відсутня.

Семеняка обраний у 2010 році депутатом Баришівської районної ради. Також з біографії відомо, що він ветеран війни в Афганістані та боєць добровольчого батальйону «Айдар».

Варто зазначити, що у день реєстрації Семеняки кандидатом до Парламенту в комунальній газеті "Броварська панорама" з'явилось його інтерв'ю. В рубриці "Погляд" Микола Семеняка досить критично коментує закони Петра Порошенка про особливий статус Донбасу. Матеріал опубліковано у тому ж номері, що й [інтерв'ю із заступником міського голови Броварів](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/) Василем Андрєєвим, який теж балотується до Верховної Ради "самовисуванцем".

[![ISBtjZ_cIWU](https://mpz.brovary.org/wp-content/uploads/2014/09/ISBtjZ_cIWU.jpg)](https://mpz.brovary.org/wp-content/uploads/2014/09/ISBtjZ_cIWU.jpg)

Нагадаємо, Микола Семеняка балотувався до парламенту у 2012 році. Тоді кандидат посів друге місце, [набравши 16, 27% голосів](http://www.cvk.gov.ua/pls/vnd2012/WP040?PT001F01=900&pf7331=97) виборців, що майже вдвічі менше ніж в переможця виборів **Павла Різаненка.**

Микола Семеняка – шостий зареєстрований кандидат у виборчому окрузі №97. Як повідомляло «Маєш право знати» раніше, ЦВК зареєструвала кандидатами трьох "самовисуванців" [**Сергія Крижанівського**](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/), **[Валерія Деркача](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/)** та [**Василя Андрєєва**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), кандидата від партія Тігіпка "Сильна Україна" **[Михайла Алєксєєнка](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/)** та «батьківщинівця» **[Олега Кищука](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/)**.
