---
title: "У Броварах школярі залишаться без осінніх канікул, але взимку відпочиватимуть довше"
date: 2014-10-17
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "zimovi-kanikuli"
  - "kanikuli"
  - "novini"
  - "skasuvannya-kanikul"
coverImage: "wp-content/uploads/2014/10/213357.jpg"
---

**[![213357](https://mpz.brovary.org/wp-content/uploads/2014/10/213357.jpg)](https://mpz.brovary.org/wp-content/uploads/2014/10/213357.jpg)Восени броварські школярі не матимуть тижневих канікул, як це було зазвичай. Натомість взимку учні відпочиватимуть довше - канікули почнуться 15 грудня і триватимуть до 17 січня. Такі зміни в навчальному процесі викликані складною ситуацією в енергетичній галузі, зазначається у відповідному [розпоряджені виконавчого комітету Броварської міської ради.](https://docs.brovary.org/p13888/14.10.2014/181)**

Також у документі зазначається, що  у броварських школах  крім осінніх скасують і весняні канікули, а у першому та другому семестрах скоротять навчальний процес на 11 днів. Такі кроки влада застосовує _"з метою забезпечення балансу споживання і витрачення енергетичних ресурсів":_

"У зв’язку з ситуацією, що склалася в енергетичній галузі, з урахуванням анонсованих складнощів майбутнього опалювального сезону, відповідно  до статті 16 Закону України «Про загальну середню освіту»,  пункту 9 Державних санітарних правил і норм влаштування, утримання загальноосвітніх навчальних закладів та організації навчально-виховного процесу 5.5.2.008-01, листа Міністерства освіти і науки України від 12.08.2014 року №1/9-409:

1\.  Збільшити у загальноосвітніх навчальних закладах тривалість зимових канікул шляхом об‘єднання  канікул (осінніх  6 днів, весняних  7 днів) та скорочення навчального процесу  у І семестрі  на 6 робочих днів, ІІ семестрі на 5робочих днів - загалом на 11 робочих днів . 2.  Провести канікули у такі терміни: • **зимові –  15.12.14  по 17.01.2015**; • **літні – з дня закінчення навчального року по 31.08.2015**.

Враховуючи ці зміни, чиновники розпорядились також зробити інтенсивнішими навчальні програми,  "_враховуючи специфіку навчального процесу, профіль навчання та строки надолуження виконання навчальних програм"._
