---
title: "День захисту дітей у Броварах: урочистості з присмаком минулого VS сучасні розваги"
date: 2015-06-05
author: 
  username: "tatuuum"
  display_name: "Тетяна Панкратьєва"
categories: 
  - "brovary"
  - "aktsiyi-zahodi"
tags: 
  - "1-chervnya"
  - "brovary"
  - "vibir-redaktsiyi"
  - "den-zahistu-ditey"
---

**1 червня - День захисту дітей - в цьому році хоч і припав на понеділок, але був вихідним днем. У Броварах було проведено низку традиційних тематичних заходів: святкових, спортивних, розважальних, благодійних. Спекотного літнього ранку того дня журналісти побували в центрі міста та подивилися, як розважаються броварчани.**

Програма [офіційних заходів](http://www.brovary.kiev.ua/do-uvagi-brovarchan-ta-gostei-m%D1%96sta-zakhodi-do-dnya-zakhistu-d%D1%96tei) до Дня захисту дітей була досить розлога і включала в себе і шаховий турнір, і «Веселі старти», і святковий концерт на Майдані Свободи, і розваги на майданчику біля «Форуму» на Короленка, і ще багато всього.

В соцмережах вже встигли покритикувати організацію заходів, причому претензії лунали різного роду, і до репертуару, і до мови, проте одне єдине, що об’єднує усіх незадоволених, – це несучасність офіційних заходів. Як водиться, святкові «звітні» концерти цікаві лише дітям, які виступають на сцені, та їхнім батькам. Можливо, якщо б репертуар подібних концертів осучаснився, це залучало б на заходи не лише батьків, а й зацікавлених глядачів. Як пишуть у соцмережах про подібні ж цьогорічні заходи до Дня захисту дітей у Києві: _«в оформлении площади (Софійської – авт.) видна рука, набитая на свадьбах миллионеров, а не отчетных концертах в "Украине"»_ – і це вже крок уперед. Хто зна, може, сучасність колись завітає і до Броварів.

[![День захисту дітей (30)](https://mpz.brovary.org/wp-content/uploads/2015/06/Den-zahistu-ditey-30.jpg)](https://mpz.brovary.org/wp-content/uploads/2015/06/Den-zahistu-ditey-30.jpg)

[![День захисту дітей (35)](https://mpz.brovary.org/wp-content/uploads/2015/06/Den-zahistu-ditey-35.jpg)](https://mpz.brovary.org/wp-content/uploads/2015/06/Den-zahistu-ditey-35.jpg)

[![День захисту дітей (39)](https://mpz.brovary.org/wp-content/uploads/2015/06/Den-zahistu-ditey-39.jpg)](https://mpz.brovary.org/wp-content/uploads/2015/06/Den-zahistu-ditey-39.jpg)

[![День захисту дітей (36)](https://mpz.brovary.org/wp-content/uploads/2015/06/Den-zahistu-ditey-36.jpg)](https://mpz.brovary.org/wp-content/uploads/2015/06/Den-zahistu-ditey-36.jpg)

[![День захисту дітей (38)](https://mpz.brovary.org/wp-content/uploads/2015/06/Den-zahistu-ditey-38.jpg)](https://mpz.brovary.org/wp-content/uploads/2015/06/Den-zahistu-ditey-38.jpg)

Проте, винуватці урочистостей - малюки - все одно раділи пісням, сонцю і життю, а коли почали роздавати морозиво – це не залишило байдужим ні одного з них.

[![День захисту дітей (29)](https://mpz.brovary.org/wp-content/uploads/2015/06/Den-zahistu-ditey-29.jpg)](https://mpz.brovary.org/wp-content/uploads/2015/06/Den-zahistu-ditey-29.jpg)

[![День захисту дітей (31)](https://mpz.brovary.org/wp-content/uploads/2015/06/Den-zahistu-ditey-31.jpg)](https://mpz.brovary.org/wp-content/uploads/2015/06/Den-zahistu-ditey-31.jpg)

[![День захисту дітей (32)](https://mpz.brovary.org/wp-content/uploads/2015/06/Den-zahistu-ditey-32.jpg)](https://mpz.brovary.org/wp-content/uploads/2015/06/Den-zahistu-ditey-32.jpg)

Акція «Морозиво у подарунок» тривала на декількох майданчиках міста.

[![День захисту дітей (28)](https://mpz.brovary.org/wp-content/uploads/2015/06/Den-zahistu-ditey-28.jpg)](https://mpz.brovary.org/wp-content/uploads/2015/06/Den-zahistu-ditey-28.jpg)

[![День захисту дітей (26)](https://mpz.brovary.org/wp-content/uploads/2015/06/Den-zahistu-ditey-26.jpg)](https://mpz.brovary.org/wp-content/uploads/2015/06/Den-zahistu-ditey-26.jpg)

[![День захисту дітей (34)](https://mpz.brovary.org/wp-content/uploads/2015/06/Den-zahistu-ditey-34.jpg)](https://mpz.brovary.org/wp-content/uploads/2015/06/Den-zahistu-ditey-34.jpg)

На противагу минулому на Майдані Свободи – в глибині парку було сучасне, а саме: відкриття скейт-парку – справжнього подарунку для активної молоді. Цього дня тут пройшли змагання та показові виступи ролерів, скейтерів та bmx-ерів. Як повідомляється, рампи і трампліни працюватимуть цілий рік, без вихідних, у вільному доступі. Конструкції встановлено на кошти меценатів та за підтримки міського голови.

[![День захисту дітей (45)](https://mpz.brovary.org/wp-content/uploads/2015/06/Den-zahistu-ditey-45.jpg)](https://mpz.brovary.org/wp-content/uploads/2015/06/Den-zahistu-ditey-45.jpg)

[![День захисту дітей (43)](https://mpz.brovary.org/wp-content/uploads/2015/06/Den-zahistu-ditey-43.jpg)](https://mpz.brovary.org/wp-content/uploads/2015/06/Den-zahistu-ditey-43.jpg)

[![День захисту дітей (46)](https://mpz.brovary.org/wp-content/uploads/2015/06/Den-zahistu-ditey-46.jpg)](https://mpz.brovary.org/wp-content/uploads/2015/06/Den-zahistu-ditey-46.jpg)

В один час із концертом на Майдані Свободи у в парку ім. Шевченка проходили «Веселі старти».

[![День захисту дітей (20)](https://mpz.brovary.org/wp-content/uploads/2015/06/Den-zahistu-ditey-20.jpg)](https://mpz.brovary.org/wp-content/uploads/2015/06/Den-zahistu-ditey-20.jpg)

[![День захисту дітей (25)](https://mpz.brovary.org/wp-content/uploads/2015/06/Den-zahistu-ditey-25.jpg)](https://mpz.brovary.org/wp-content/uploads/2015/06/Den-zahistu-ditey-25.jpg)

Діти змагалися в естафетах, грали у стрітбол та рухливі ігри.

[![День захисту дітей (22)](https://mpz.brovary.org/wp-content/uploads/2015/06/Den-zahistu-ditey-22.jpg)](https://mpz.brovary.org/wp-content/uploads/2015/06/Den-zahistu-ditey-22.jpg)

У цей же час на шаховому майданчику в парку «Перемога» проходило змагання серед дітей-інтелектуалів.

[![День захисту дітей (17)](https://mpz.brovary.org/wp-content/uploads/2015/06/Den-zahistu-ditey-17.jpg)](https://mpz.brovary.org/wp-content/uploads/2015/06/Den-zahistu-ditey-17.jpg)

[![День захисту дітей (18)](https://mpz.brovary.org/wp-content/uploads/2015/06/Den-zahistu-ditey-18.jpg)](https://mpz.brovary.org/wp-content/uploads/2015/06/Den-zahistu-ditey-18.jpg)

[![День захисту дітей (19)](https://mpz.brovary.org/wp-content/uploads/2015/06/Den-zahistu-ditey-19.jpg)](https://mpz.brovary.org/wp-content/uploads/2015/06/Den-zahistu-ditey-19.jpg)

А на центральній алеї того ж парку відбувся конкурс малюнку на асфальті.

[![День захисту дітей (1)](https://mpz.brovary.org/wp-content/uploads/2015/06/Den-zahistu-ditey-1.jpg)](https://mpz.brovary.org/wp-content/uploads/2015/06/Den-zahistu-ditey-1.jpg)

В іншій же частині «Перемоги», біля фонтану відбувалося широкомасштабне дійство: ярмарок, розважальний квест для дітей та багато всіляких майстер-класів: малюнки Ебру (на воді), ліплення з солоного тіста, плетення кісок, розпис хною, ляльки-мотанки, декупаж, картини з льодяників тощо. Серед учасників, зокрема, були броварський психологічний центр «[Психея](https://www.facebook.com/psycheya.info?fref=ts)», дитячий клуб «Броварченок» та інші.

[![День захисту дітей (14)](https://mpz.brovary.org/wp-content/uploads/2015/06/Den-zahistu-ditey-14.jpg)](https://mpz.brovary.org/wp-content/uploads/2015/06/Den-zahistu-ditey-14.jpg)

[![День захисту дітей (15)](https://mpz.brovary.org/wp-content/uploads/2015/06/Den-zahistu-ditey-15.jpg)](https://mpz.brovary.org/wp-content/uploads/2015/06/Den-zahistu-ditey-15.jpg)

\[caption id="attachment\_39306" align="aligncenter" width="600"\][![День захисту дітей (4)](https://mpz.brovary.org/wp-content/uploads/2015/06/Den-zahistu-ditey-4.jpg)](https://mpz.brovary.org/wp-content/uploads/2015/06/Den-zahistu-ditey-4.jpg) Малюнок Ебру\[/caption\]

Деякі майстер-класи були зорганізовані по принципу: заплатіть, хто скільки може. А щось коштувало грошей, як наприклад, аквагрим: 30-40 грн.

[![День захисту дітей (6)](https://mpz.brovary.org/wp-content/uploads/2015/06/Den-zahistu-ditey-6.jpg)](https://mpz.brovary.org/wp-content/uploads/2015/06/Den-zahistu-ditey-6.jpg)

[![День захисту дітей (5)](https://mpz.brovary.org/wp-content/uploads/2015/06/Den-zahistu-ditey-5.jpg)](https://mpz.brovary.org/wp-content/uploads/2015/06/Den-zahistu-ditey-5.jpg)

Проходив захід за підтримки однієї з броварських ініціативних груп «[Об’єднання Самопоміч](https://www.facebook.com/samopomich.brovary)». Як повідомив нам активіст цієї «Самопомочі» **Володимир Кріпкий**, до заходу долучилися координатори всеукраїнської акції «Соціальна інтеграція та примирення для внутрішньо переміщених сімей та дітей». На свято очікувалося прибуття 60-70 дітей-переселенців.

[![День захисту дітей (8)](https://mpz.brovary.org/wp-content/uploads/2015/06/Den-zahistu-ditey-8.jpg)](https://mpz.brovary.org/wp-content/uploads/2015/06/Den-zahistu-ditey-8.jpg)

[![День захисту дітей (7)](https://mpz.brovary.org/wp-content/uploads/2015/06/Den-zahistu-ditey-7.jpg)](https://mpz.brovary.org/wp-content/uploads/2015/06/Den-zahistu-ditey-7.jpg)

[![День захисту дітей (12)](https://mpz.brovary.org/wp-content/uploads/2015/06/Den-zahistu-ditey-12.jpg)](https://mpz.brovary.org/wp-content/uploads/2015/06/Den-zahistu-ditey-12.jpg)

До свята доклали руку й дівчата з агенції «[Фабрика свята Lollipop](https://www.facebook.com/prazdniklollipop)». За словами аніматорів, їхня робота сьогодні безкоштовна – це подарунок дітям. Квест від Lollipop зібрав чимало бажаючих пошукати чарівний скарб.

[![День захисту дітей (48)](https://mpz.brovary.org/wp-content/uploads/2015/06/Den-zahistu-ditey-48.jpg)](https://mpz.brovary.org/wp-content/uploads/2015/06/Den-zahistu-ditey-48.jpg)

[![День захисту дітей (49)](https://mpz.brovary.org/wp-content/uploads/2015/06/Den-zahistu-ditey-49.jpg)](https://mpz.brovary.org/wp-content/uploads/2015/06/Den-zahistu-ditey-49.jpg)

[![День захисту дітей (42)](https://mpz.brovary.org/wp-content/uploads/2015/06/Den-zahistu-ditey-42.jpg)](https://mpz.brovary.org/wp-content/uploads/2015/06/Den-zahistu-ditey-42.jpg)

[![День захисту дітей (41)](https://mpz.brovary.org/wp-content/uploads/2015/06/Den-zahistu-ditey-41.jpg)](https://mpz.brovary.org/wp-content/uploads/2015/06/Den-zahistu-ditey-41.jpg)

Діти грали у «крокодила», відповідали на запитання, відгадували загадки та бігали парком у пошуках «скарбу». Знайшли його зрештою на горі – викопали тубуси з браслетиками, які світяться, - сувенірами для усіх, хто брав участь у квесті.

[![День захисту дітей (51)](https://mpz.brovary.org/wp-content/uploads/2015/06/Den-zahistu-ditey-51.jpg)](https://mpz.brovary.org/wp-content/uploads/2015/06/Den-zahistu-ditey-51.jpg)

[![День захисту дітей (52)](https://mpz.brovary.org/wp-content/uploads/2015/06/Den-zahistu-ditey-52.jpg)](https://mpz.brovary.org/wp-content/uploads/2015/06/Den-zahistu-ditey-52.jpg)

[![День захисту дітей (53)](https://mpz.brovary.org/wp-content/uploads/2015/06/Den-zahistu-ditey-53.jpg)](https://mpz.brovary.org/wp-content/uploads/2015/06/Den-zahistu-ditey-53.jpg)

Потім дітей нагодували бутербродами та пригостили пляшечкою Коли чи Спрайту. Також наливали усім спраглим просто води, а броварська пекарня «[Штрудель](https://www.facebook.com/profile.php?id=100007265868485&fref=ts)» пригощала кексиками. Так, після годинної біганини спекотним парком поживитися було якнайдоречніше.

[![День захисту дітей (55)](https://mpz.brovary.org/wp-content/uploads/2015/06/Den-zahistu-ditey-55.jpg)](https://mpz.brovary.org/wp-content/uploads/2015/06/Den-zahistu-ditey-55.jpg)

Не забули і про хворих броварських діток: частина коштів з благодійного ярмарку пішла зокрема на лікування [Данили Бонаха](http://danila-help.in.ua/). Чотирирічний хлопчик має лейкоз (рак крові), бореться за своє життя і потребує 170 тисяч доларів на лікування. «_Половину потрібної суми вже зібрали, 88 тисяч доларів_, - каже мама Дані, - _намагаємося не зупинятися_».

[![День захисту дітей (3)](https://mpz.brovary.org/wp-content/uploads/2015/06/Den-zahistu-ditey-3.jpg)](https://mpz.brovary.org/wp-content/uploads/2015/06/Den-zahistu-ditey-3.jpg)

На самому ж ярмарку можна було купити: декор, прикраси, резинки для плетіння (15-80 грн), кераміку під розпис, вироби з кварцу (від 70 грн за невеличку бусинку, 200 – підвіска) та з деревини, мило ручної роботи, годинники, одяг та багато іншого.

Подібні hand-made-ярмарки вже неодноразово проходили в ТРЦ «Термінал», організатором виступав [HANDICRAFT](https://vk.com/handicraf).

[![День захисту дітей (16)](https://mpz.brovary.org/wp-content/uploads/2015/06/Den-zahistu-ditey-16.jpg)](https://mpz.brovary.org/wp-content/uploads/2015/06/Den-zahistu-ditey-16.jpg)

[![День захисту дітей (11)](https://mpz.brovary.org/wp-content/uploads/2015/06/Den-zahistu-ditey-11.jpg)](https://mpz.brovary.org/wp-content/uploads/2015/06/Den-zahistu-ditey-11.jpg)

[![День захисту дітей (13)](https://mpz.brovary.org/wp-content/uploads/2015/06/Den-zahistu-ditey-13.jpg)](https://mpz.brovary.org/wp-content/uploads/2015/06/Den-zahistu-ditey-13.jpg)

[![День захисту дітей (10)](https://mpz.brovary.org/wp-content/uploads/2015/06/Den-zahistu-ditey-10.jpg)](https://mpz.brovary.org/wp-content/uploads/2015/06/Den-zahistu-ditey-10.jpg)

[![День захисту дітей (9)](https://mpz.brovary.org/wp-content/uploads/2015/06/Den-zahistu-ditey-9.jpg)](https://mpz.brovary.org/wp-content/uploads/2015/06/Den-zahistu-ditey-9.jpg)

Відбувалася тут і міні-«Baby Baraholka» (продаж дитячих речей, як нових, так і уживаних). Дебют барахолки відбувся нещодавно у броварському МКЦ «Прометей», проте набрав не так багато бажаючих, можливо, через грошовий внесок, який потрібно сплачувати за участь у заході.

[![День захисту дітей (40)](https://mpz.brovary.org/wp-content/uploads/2015/06/Den-zahistu-ditey-40.jpg)](https://mpz.brovary.org/wp-content/uploads/2015/06/Den-zahistu-ditey-40.jpg)

[![День захисту дітей (50)](https://mpz.brovary.org/wp-content/uploads/2015/06/Den-zahistu-ditey-50.jpg)](https://mpz.brovary.org/wp-content/uploads/2015/06/Den-zahistu-ditey-50.jpg)

[![День захисту дітей (56)](https://mpz.brovary.org/wp-content/uploads/2015/06/Den-zahistu-ditey-56.jpg)](https://mpz.brovary.org/wp-content/uploads/2015/06/Den-zahistu-ditey-56.jpg)

Загалом у парку було людяно, як і завжди на свята та вихідні, проте організовані заходи внесли трохи розмаїття у звичайний ритм містян.

**Фото - [Микола Кожемяко](http://fotokray.com.ua/)**
