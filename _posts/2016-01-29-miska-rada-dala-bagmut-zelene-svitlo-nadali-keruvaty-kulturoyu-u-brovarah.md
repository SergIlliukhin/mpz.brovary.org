---
title: "Міськрада дала Багмут «зелене світло» і надалі керувати культурою у Броварах"
date: 2016-01-29
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "bagmut"
  - "brovary"
  - "vibir-redaktsiyi"
  - "kultura"
  - "novini"
  - "sesiya"
coverImage: "wp-content/uploads/2016/01/DSC_4432.jpg"
---

**За визнання роботи Броварського відділу культури "задовільною" та ухвалення програми розвитку культури в Броварах на 2016-ий рік проголосували депутати "Солідарності", "Єдності", "Батьківщини", "Свободи", УКРОПу та Радикальної партії.** 

Броварська міська рада більшістю голосів визнала задовільним звіт начальниці відділу культури Наталії Багмут «Про хід виконання Програми розвитку культури в м. Бровари за 2015 рік, а також підтримала її «Програму розвитку культури в м. Бровари на 2016 рік». Під час сесії 28 січня за ці рішення проголосувало 20 та 25 депутатів відповідно.

Під час розгляду даного питання **Наталія Багмут** близько 15 хвилин звітувала про роботу відділу протягом минулого року, демонструючи фотографії з новорічних заходів на площах міста та в МКЦ «Прометей».

[![DSC_4341](https://mpz.brovary.org/wp-content/uploads/2016/01/DSC_4341.jpg)](https://mpz.brovary.org/wp-content/uploads/2016/01/DSC_4341.jpg)

Як з'ясувалося,  більшість заходів були організовані релігійними громадами міста, зокрема протестантськими «Адвентисти сьомого дня», «Церква Христа» та ін. Також начальник відділу культури повідомила, що послугами броварських бібліотек у рік користуються понад 6 тисяч броварчан, а міський музей регулярно проводить тематичні виставки. Особливу увагу Наталія Багмут звернула на виставку шаржів, намальованих охоронцем Кабінету Міністрів: карикатури на українських політиків та акторів Голлівуду. У цей час в сесійній залі багато депутатів сміялися.

Після звіту Багмут з критикою роботи відділу культури виступили депутати «Демократичного Альянсу» та «Самопомочі». Вони звертали увагу на те, що заходи, котрі організовує міський відділ культури, спрямовані на надто вузькі цільові групи та не цікаві більшості броварчан. Крім того депутат **Олег Берестовий** зазначив, що профільна комісія, розглянувши звіт Багмут, не рекомендувала сесії визнавати його задовільним.

\[caption id="attachment\_51230" align="aligncenter" width="600"\][![DSC_4383](https://mpz.brovary.org/wp-content/uploads/2016/01/DSC_4383.jpg)](https://mpz.brovary.org/wp-content/uploads/2016/01/DSC_4383.jpg) Депутат Берестовий від "ДемАльянсу" закликає колег не визнавати звіт Багмут задовільним\[/caption\]

Поруч з цим депутат від «Самопомочі» **Тетяна Крилова** також звернула увагу на факти тиску та переслідування з боку начальника відділу культури своїх підлеглих. Зі слів Крилової, зараз по цим фактам відбуваються судові розгляди.

\[caption id="attachment\_51231" align="aligncenter" width="600"\][![DSC_4426](https://mpz.brovary.org/wp-content/uploads/2016/01/DSC_4426.jpg)](https://mpz.brovary.org/wp-content/uploads/2016/01/DSC_4426.jpg) Тетяна Крилова із "Самопомочі" також розкритикувала роботу відділу культури\[/caption\]

Зрештою міський голова поставив на голосування питання щодо визнання звіту "задовільним". У підтримку Наталії Багмут свої голоси віддали 20 депутатів: у повному складі фракції «Єдності», УКРОПу, Радикальної партії України та «Батьківщини», а також позафракційні **Андрій Лопатюк та Вадим Мутило.** Також свої голоси дали і представники «Солідарності»: зокрема «за» звіт Багмут із фракції президентської партії проголосували  депутати **Юрій Чередник** та **Галина Негода.**

\[caption id="attachment\_51235" align="aligncenter" width="600"\][![DSC_4415](https://mpz.brovary.org/wp-content/uploads/2016/01/DSC_4415.jpg)](https://mpz.brovary.org/wp-content/uploads/2016/01/DSC_4415.jpg) Юрій Чередник також мав запитання до начальниці відділу культури, але зрештою вирішив. що її звіт - задовільний\[/caption\]

Депутати фракцій «Самопоміч» та «Демократичний Альянс», частина "Свободи" і "Солідарності" не підтримали рішення. Таким чином звіт Наталії Багмут міською радою був визнаний задовільним.

Після ухвалення рішення депутати перейшли до розгляду Програми розвитку культури в м. Бровари на 2016 рік», також підготовленої начальницею відділу культури. Під час обговорення депутати звертали увагу на масу невідповідностей в різних документах та відсутності конкретики у програмі.

\[caption id="attachment\_51232" align="aligncenter" width="600"\][![DSC_4480](https://mpz.brovary.org/wp-content/uploads/2016/01/DSC_4480.jpg)](https://mpz.brovary.org/wp-content/uploads/2016/01/DSC_4480.jpg) Аліна Дяченко: заходи відділу культури - низькоякісні\[/caption\]

Натомість депутати від «Солідарності» запропонували підтримати програму, подану начальницею відділу культури. Депутат **Леонід Черепейник** закликав депутатів ухвалити проект рішення з формулюванням "яка б ця програма не була".

\[caption id="attachment\_51233" align="aligncenter" width="600"\][![DSC_4456](https://mpz.brovary.org/wp-content/uploads/2016/01/DSC_4456.jpg)](https://mpz.brovary.org/wp-content/uploads/2016/01/DSC_4456.jpg) Леонід Черепейник від "Солідарності" запропонував підтримати програму відділу культури "якою б вона не була"\[/caption\]

У підтримку Наталії Багмут також виступив депутат "Солідарності" **Валерій Іваненко.** Під час голосування щодо "Програми розвитку культури в м. Бровари на 2016 рік" голоси "за" у повному складі дали фракції "Єдності", УКРОПу, РПЛ, "Батьківщини" та "Свободи", фракція "Солідарності" також підтримала програму Наталії Багмут майже у повному складі за виключенням депутата **Володимира Опалька.**

\[caption id="attachment\_51234" align="aligncenter" width="600"\][![DSC_4464](https://mpz.brovary.org/wp-content/uploads/2016/01/DSC_4464.jpg)](https://mpz.brovary.org/wp-content/uploads/2016/01/DSC_4464.jpg) Із фракції "Солідарність" за підтримку програми Наталії Багмут не голосував лише Володимир Опалько\[/caption\]

З усіх депутатів міськради "проти" проголосував лише **Олег Берестовий** від "Демократичного Альянсу".  Утрималися вісім депутатів: уся фракція "Самопомочі", двоє депутатів "ДемАльянсу", позафракційний **Вадим Мутило** та **Володимир Опалько** від "Солідарності".

\[caption id="attachment\_51236" align="aligncenter" width="600"\][![DSC_4563](https://mpz.brovary.org/wp-content/uploads/2016/01/DSC_4563-1.jpg)](https://mpz.brovary.org/wp-content/uploads/2016/01/DSC_4563-1.jpg) Міська рада ухвалила "Програму розвитку культури м. Бровари на 2016 рік", представлену Наталією Багмут\[/caption\]

> Нагадаємо, що низка громадських середовищ, політичних партій та громадських організацій протягом останніх років систематично протестували проти керівництва Наталією Багмут міським відділом культури. Начальниці відділу закидали низьку якість культурних заходів, зловживання службовим становищем, переслідування політичних опонентів, корупційні дії, нецільове використання комунального майна  з метою особистого збагачення. Неодноразово противники Наталії Багмут як начальниці відділу проводили [вуличні протестні акції](https://mpz.brovary.org/brovarchani-dali-vladi-10-dniv-na-viselennya-kafe-bagmutiv-z-prometeyu/) та інформаційні кампанії з метою її відставки. Серед активних учасників цих протестів також були депутати, які сьогодні підтримали її дії на посаді начальниці відділу. У минулому скликанні міської ради Наталія Багмут входила до складу фракції Партії регіонів.
