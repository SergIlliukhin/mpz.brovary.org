---
title: "28 червня у Броварах розкажуть, що може зробити демократична молодь за півроку"
date: 2015-06-25
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "den-molodi"
  - "mapa-idej"
  - "molod"
  - "molod-da"
  - "molod-demokratichnogo-alyansu"
  - "novini"
coverImage: "wp-content/uploads/2015/06/Molod-DA.jpg"
---

**28 червня – у День молоді та День Конституції України – броварські активісти «[Молоді ДемАльянсу](https://www.facebook.com/pages/%D0%9C%D0%BE%D0%BB%D0%BE%D0%B4%D1%8C-%D0%94%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%BE%D0%B3%D0%BE-%D0%90%D0%BB%D1%8C%D1%8F%D0%BD%D1%81%D1%83-%D0%91%D1%80%D0%BE%D0%B2%D0%B0%D1%80%D0%B8/580521665380982)» планують розповісти, що може зробити демократична молодь міста за півроку. Крім того, організатори хочуть візуалізувати потреби та запити своїх однолітків через створення символічної Мапи ідей. [Захід розпочнеться](https://www.facebook.com/events/1109416019072829/) о 16:00 біля вхідної арки до парку «Перемога».**

Броварська команда «Молоді ДемАльянсу» - це близько півсотні активістів, які разом відстоюють свої права, займаються інфраструктурними та освітніми проектами, проводять майстер-класи, поетичні читання, зустрічі з відомими людьми та інші заходи у Броварах. У День молоді активісти вирішили розповісти, як влаштована їхня організація зсередини, як будувалась команда, де вони беруть натхнення та ідеї, які проекти та заходи їм вдалось втілити за півроку діяльності у місті, а також про свої плани на майбутнє.

\[quote\]

Минуло півроку відтоді, як Молодь ДемАльянсу розпочала свою діяльність в Броварах. За цей короткий час ми встигли заявити про свою готовність втілювати в життя серйозні проекти та провели низку заходів та акцій. Запрошуємо Вас на публічний підсумковий звіт молоді, який відбудеться 28 червня о 16.00 в парку Перемога (біля арки). На заході Ви матимете змогу поставити питання активістам, а також висловити свої потреби на символічній мапі ідей.\[/quote\]

[![11655089_1467709223522493_2071924237_n](https://mpz.brovary.org/wp-content/uploads/2015/06/11655089_1467709223522493_2071924237_n.jpg)](https://mpz.brovary.org/wp-content/uploads/2015/06/11655089_1467709223522493_2071924237_n.jpg)

Родзинкою заходу, як повідомляють організатори, має стати створення символічної **Мапи ідей**. На своєрідній «стіні потреб» усім учасникам дійства запропонують розмістити ідеї проектів та заходів для молоді, які необхідно проводити у Броварах. У такий спосіб активісти хочуть визначити реальні потреби місцевої молоді, щоб потім їх систематизувати й добиватись їх забезпечення.
