---
title: "Неочікуване промо"
date: 2012-04-17
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "bagmut"
  - "pidrobka"
---

[![](https://mpz.brovary.org/wp-content/uploads/2012/04/adolf.jpg "adolf")](https://mpz.brovary.org/wp-content/uploads/2012/04/adolf.jpg)Напевно, деяким читачам «Маєш право знати» вже відомо, що минулого тижня в соціальній мережі Вконтакте з’явилось два моїх фейкових екаунта:  [Андрій Качор](http://vk.com/id170379142) та [Адольф Качор](http://vk.com/id170536445). На цих сторінках публікується різного роду кумедна інформація начебто від мого імені. Як правило, на даних профайлах викладаються фантазії психічно нездорової людини, яка таким чином намагається образити мене або моїх друзів та колег. Але справа звичайно, не в цьому.

Практика створення фейкових екаунтів – [не нова.](http://vk.com/yanukovich.viktor) Зазвичай, несправжні сторінки реально існуючих людей створюються від безсилля, коли інших способів вплинути на когось вже немає. Особисто мені це нагадує ситуацію, коли хтось з-за рогу крутить дулі й відразу ховається, бо сказати щось відкрито в  обличчя «кишка тонка». Саме тому створення підробних сторінок такого роду в мережі є «прерогативою» школярів, які таким чином вирішили поглузувати над однокласниками.  В громадсько-політичному ж контексті несправжні сторінки створюють про тих людей, котрі «дістали» опонентів вже настільки, що ці самі «опоненти» не мають іншого вибору, тільки як опуститись до таких ницих способів «боротьби». Ось тут і починається те саме «промо».

В броварському вимірі подібних прецедентів ще не було. В Мережі досі немає фейкових сторінок Сапожка, Федоренка чи Різаненка. А підробка на Андрія Качора – є, і навіть дві. Коли я подумав про те, що хтось спеціально для цього найняв якогось «юніта», котрий займається виключно веденням цих сторінок – мені, чесне слово, стало приємно. Це той випадок, коли «если бы этого не было, это стоило бы придумать»: якби я був теж таким безпринципним та аморальним, як автори цієї затії, я мав би створити такі сторінки власноруч, бо кращого персонального промо в соцмережах годі  уявити. Протягом останніх днів мені зателефонували десятки людей з цього приводу, і двоє з трьох наголошували, що якщо влада взялась вже за такі речі по відношенню до мене, то це багато про що свідчить. Звичайно, дехто вважає, що ці сторінки справді зробив я сам, але вкрай важко довести те, що ти не робив, ніж те, що робив. Того вечора, коли світ побачила перша з фейкових сторінок, я сидів в лісі біля вогнища та пік рибу з двома «свідками» – більше мені немає чого сказати у своє виправдання. :)

Проте цікаво, хто ж саме зробив ці сторінки, правда? Фейкові профайли з’явились за кілька годин після публікації [відео та фото нападників на знімальну групу МПЗ](https://mpz.brovary.org/terminovo-na-znimalnu-grupu-mayesh-pravo-znati-zdiysneno-napad/) – ця тема особливо заповзято мусувалась на даних екаунтах. Проте більш вірогідним виглядає інший зв'язок: за кілька днів до появи сторінок-підробок було опубліковане відео з останнього засідання громадської ради при броварському виконкомі [в частині, де провладна більшість громадської ради стала стіною на захист сина начальниці місцевого відділу культури Наталії Багмут – Романа Багмута.](http://www.youtube.com/watch?v=bWyGfaapg48&feature=relmfu) Першими «друзями» на підробній сторінці стали  [офлайнові друзі сімейства Багмутів](http://vk.com/id153059502) та й саме «сімейство», зокрема, дружина Романа Натальандрійовича [Ольга Загурська](http://vk.com/id21395319) та його рідна сестра – [Яна Багмут](http://vk.com/id7679219). Хоча, можливо, це просто збіг, адже давно відомо [![](https://mpz.brovary.org/wp-content/uploads/2012/04/message.jpg "message")](https://mpz.brovary.org/wp-content/uploads/2012/04/message.jpg)про особливу «любов» родини багмутів та їхніх посіпак до моєї скромної персони, відтак, вони як мухи на… мед могли налетіти на подібні сторінки, навіть якщо авторами цих профайлів є інші особи.

Ну й наостанок кілька слів про тих, хто додався у «друзі» до цих сторінок та досі не видалився звідти, не зважаючи на мої численні повідомлення Вконтакті, що дані сторінки – фейкові. З одного боку сумно, що досі в «друзях» даних профайлів залишаються люди, яких дотепер я вважав своїми приятелями. Шкода усвідомлювати, що довгий час помилявся в них, але добре, що хоча б тепер маю таку інформацію.

З іншого боку є й гарні новини: відтепер у відкритому доступі є який не який, але список тих, хто підтримує подібні гидкі речі – перелік друзів вищезазначених екаунтів. На майбутнє, думаю, він мені ще знадобиться.

P.S.

Ледь не забув: мій справжні екаунт у ВК [тільки цей](http://vk.com/a_ka4or)
