---
title: "Як влада зробила Бровари лідером Київської області за кількістю проблемних новобудов"
date: 2013-02-14
author: 
  username: "slobodyan"
  display_name: "Олександр Слободян"
categories: 
  - "kolonka-avtora"
tags: 
  - "igor-serpokrilov"
  - "brovary"
  - "garnyk"
  - "kashirina"
  - "kashirina-15"
  - "nezakonne-budivnitstvo"
  - "prokuratura"
coverImage: "wp-content/uploads/2013/02/DSC02264-kopiya.jpg"
---

**Інспекція державного архітектурно-будівельного контролю у Київській області застерігає осіб, які мають наміри інвестувати у житло.** На [своєму сайті](http://www.dabiko.com.ua/news/zasterezhennya-inspektsiyi-derzhavnogo-arhitekturno-budivel-nogo-kontrolyu-u-kiyivs-kij-oblasti/) вона розмістила перелік об’єктів, які будуються або побудовані з порушеннями містобудівного законодавства.

Місто має «завдячувати» родині Серпокрилових, які будують в Броварах (якщо результати їх діяльності взагалі можна назвати будинками).

У грудні 2011 року Інспекцією державного архітектурно-будівельного контролю у Київській області було винесено гр. Серпокриловій припис про усунення порушення вимог законодавства у сфері містобудівної діяльності, державних будівельних норм, стандартів і правил (про зупинення підготовчих та будівельних робіт, які виконуються без повідомлення, реєстрації декларації про початок їх виконання або дозволу на виконання будівельних робіт) з вимогою усунути порушення вимог містобудівного законодавства.

20.03.12. Інспекцією Інспекцією державного архітектурно-будівельного контролю в Київській області було проведено перевірку виконання вимог вищевказаного припису. Перевіркою виконання вимог вищезазначеного припису встановлено, що **здійснюється самочинна експлуатація реконструйованого будинку без прийняття в експлуатацію у встановленому законодавством порядку.** Також було виявлено наведення недостовірних даних у декларації про готовність об'єкта до експлуатації.

Аргументована позиція Інспекції Держархубудконтролю Київської області викладена в її листі:

[![](https://mpz.brovary.org/wp-content/uploads/2013/02/insp1.jpg)](https://mpz.brovary.org/wp-content/uploads/2013/02/insp1.jpg)

[![](https://mpz.brovary.org/wp-content/uploads/2013/02/insp2.jpg)](https://mpz.brovary.org/wp-content/uploads/2013/02/insp2.jpg)

Незважаючи на закон та заборони Інспекції державного архітектурно-будівельного контролю, Рішенням виконкому Броварської місцевої ради від 27.03.12., тобто вже через 7 днів після перевірки Інспекції, було вирішено оформити право власності В.Д. Серпокриловій на житловий будинок загальною площею 1300 кв.м. за адресою: м. Бровари, вул. Каширіна, 15. [http://www.brovary.kiev.ua/r%D1%96shennya-vikonavchogo-kom%D1%96tetu-137](http://www.brovary.kiev.ua/r%D1%96shennya-vikonavchogo-kom%D1%96tetu-137)

Палко любимий броварчанами міський голова підписав свідоцтво про право власності В. Серпокриловій на житловий будинок по вул. Каширіна,15 в м. Бровари.

Вказане рішення грубо порушило вимоги закону. Так, відповідно до ст. 376 Цивільного кодексу України житловий будинок, будівля, споруда, інше нерухоме майно вважаються самочинним будівництвом, якщо вони збудовані  або будуються на земельній ділянці, що не була відведена для цієї мети, або без відповідного документа, який дає право виконувати будівельні роботи чи належно затвердженого проекту, або з істотними порушеннями будівельних норм і правил. **Особа, яка здійснила або здійснює самочинне будівництво нерухомого майна, не набуває права власності на нього.** Право власності на самочинно збудоване нерухоме майно **може бути за рішенням суду визнане за особою, яка здійснила самочинне будівництво** на земельній ділянці, що не була їй відведена для цієї мети, за умови надання земельної ділянки у встановленому порядку особі під уже збудоване нерухоме майно.

Крім того, відповідно до ч.3 ст.104 Закону України «Про інвестиційну діяльність» інвестування та фінансування будівництва об'єктів житлового будівництва з використанням **недержавних коштів, залучених від фізичних та юридичних осіб,** у тому числі в управління, може здійснюватися виключно через фонди фінансування будівництва, фонди операцій з нерухомістю, інститути спільного інвестування, а також шляхом емісії цільових облігацій  підприємств, виконання зобов'язань за якими здійснюється шляхом передачі об'єкта (частини об'єкта) житлового будівництва. Даний Закон не передбачаає такого способу залучення коштів в будівництво як укладення попередніх договорів купівлі-продажу майнових прав.

Згідно із ст. 21 Закону України «Про прокуратуру» одним із актів прокурорського реагування є протест прокурора. Враховуючи вищезаначене, інвестори звертались до Броварського міжрайонного прокурора Гарника М.В. з проханням провести перевірку та внести протест на рішення виконкому Броварської місцевої ради від 27.03.12., в частині оформлення права власності В.Серпокриловій на житловий будинок загальною площею 1300 кв.м. за адресою: м. Бровари, вул. Каширіна, 15. Інвестори отримали наступну відповідь:

[![](https://mpz.brovary.org/wp-content/uploads/2013/02/Garnik.jpg)](https://mpz.brovary.org/wp-content/uploads/2013/02/Garnik.jpg)

Немає сумніву, таке будівництво в Броварах не можливе без участі місцевої влади. Не без допомоги правоохоронних органів та мерії Бровари стали лідером столичної області.

З мерією все більш-менш зрозуміло, та настав час озвучити пікантні подробиці для правоохоронних органів. В приватній розмові із інвесторами забудовник Серпокрилов сказав, що дарував різні коштовні, в тому числі мисливські речі пану Василю Андреєву (заступнику мера, який дуже полюбляє полювання). А скільки ще всього не повідомлялось інвестором.

Більше питань викликає правова позиція Броварської міжрайонної прокуратури. Чому її очільник - Микола Васильович. Гарник, державний радник юстиції 1 класу, заслужений юрист України, свого часу в.о. генерального прокурора України (2002) [http://logos-ukraine.com.ua/project/index.php?project=piued&id=385](http://logos-ukraine.com.ua/project/index.php?project=piued&id=385) досі не знайшов управу на забудовників, які «ганблять» його місто на всю Київську область?

Джерела в прокуратурі повідомили, що Микола Васильович не любить полювання, йому подобається футбол (принаймні, так було в період  роботи в Генеральній прокуратурі України).

**Олександр Слободян**, директор [юридичної консалтингової компанії "САЛЕКС"](http://salex-lcc.com.ua/index.php/extras)
