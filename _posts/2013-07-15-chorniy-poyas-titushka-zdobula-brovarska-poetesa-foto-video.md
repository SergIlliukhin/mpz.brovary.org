---
title: "Чорний пояс «тітушка» здобула броварська поетеса - ФОТО, ВІДЕО"
date: 2013-07-15
author: 
  username: "pravoznaty"
  display_name: "Маєш право знати"
categories: 
  - "aktsiyi-zahodi"
tags: 
  - "blinova"
  - "brovary"
  - "vibir-redaktsiyi"
  - "kichinska"
  - "kachor"
  - "napad-na-zhurnalistiv"
  - "napadnik"
  - "novini"
  - "styagov"
  - "sud"
  - "titushko"
coverImage: "wp-content/uploads/2013/07/Sud-Styagov-22.jpg"
---

**[![Суд Стягов 24](https://mpz.brovary.org/wp-content/uploads/2013/07/Sud-Styagov-24.jpg)](https://mpz.brovary.org/wp-content/uploads/2013/07/Sud-Styagov-24.jpg)12 липня відбулось судове засідання у справі «Качор проти Стягова», під час якого броварський «тітушко» Сергій Стягов визнав себе винним у завданні удару журналісту «Маєш право знати» Андрію Качору. У цей час прямо під стінами суду активісти «УДАРу» та «Свободи» провели театралізовану акцію, під час якої кожен охочий міг позмагатись за «чорний пояс Вадіка Румина», на мить уявивши себе бойовиком-«тітушком».**

До зали суду новий броварський антигерой **Сергій Стягов** мусив пробиратися крізь об’єктиви фотокореспондентів та знімальних груп центральних телеканалів. На відміну від подій 25 травня, в суді місцевий «тітушко» не намагався вдарити працівників преси, натомість скромно відсиджувався в кутку судової зали. Прикметно, що Сергій Стягов постав перед судом навіть без адвоката. Так само підтримати свого «колегу» не прийшли й інші [відомі місцеві бойовики](https://mpz.brovary.org/stvoryuyemo-reyestr-brovarskih-sportsmeniv-boyovikiv/) – **Олександр Голенко, Олексій Євтушок та Олексій Довгопол**, чию появу під стінами суду очікували організатори та портретами яких був прикрасили реманент театралізованої акції перед входом до суду.

**«Уб’є когось струмом – відповідатимете ви»**

У зв’язку з проведенням мирної театралізованої акції броварська міліція підігнала в двір суду автобус, «напакований» бійцями «Беркуту», а ще за кілька годин до початку дійства територію поблизу Воззєднання, 1 «патрулювали» міліціянти з відеокамерами.

[![Суд Стягов 13](https://mpz.brovary.org/wp-content/uploads/2013/07/Sud-Styagov-13.jpg)](https://mpz.brovary.org/wp-content/uploads/2013/07/Sud-Styagov-13.jpg)

За інформацією активістів, броварських правоохоронців до таких дій змусило вдатись [відео Громадянської кампанії «Наступ»] https://youtu.be/WEe-zBbdrfQ , розповсюджене в Мережі напередодні акції. Зрештою, спробу завадити нормальному проведенню заходу здійснив сумнозвісний застаупник начальника броварської міліції **Руслан Хартанович**, котрий «розпереживався» з приводу електричного дроту від атракціону «силометр», що його активісти використовували під час акції. _«Уб’є когось струмом – відповідати будете ви»,_ - коротко заявив Хартанович Андрію Качору під запис оперативної камери безпосередньо перед акцією.

Перші удари по «свободі слова» під заклики активіста партії Кличка **Сергія Батюка** були завдані лише за 20 хвилин до початку судового засідання: присутні на акції броварчани довго не наважувались приміряти на себе образ «тітушка», відтак ведучому довелось добряче розворушити публіку, аби люди насмілились «підняти руку» на вільні ЗМІ.

[![Суд Стягов 14](https://mpz.brovary.org/wp-content/uploads/2013/07/Sud-Styagov-14.jpg)](https://mpz.brovary.org/wp-content/uploads/2013/07/Sud-Styagov-14.jpg)

Зрештою, першим не витримав місцевий опозиційний депутат **Роман Сімутін**, який відразу після потужного удару зайшов в будівлю суду – там він мав представляти інтереси Качора під час розгляду справи проти Стягова. Після цього бити силометр взялись кілька міцних хлопців та навіть деякі дівчата, вочевидь, зганяючи злість не на свободу слова, а якраз на «тітушок», чиї фотографії прямо на атракціоні так і закликали «прикластись» по фізіономіям бойовиків з усім натхненням.

> [ВІДЕОСЮЖЕТ про акцію на телеканалі ICTV] https://www.youtube.com/watch?v=h6kUNFyM-g8 

[![Суд Стягов 17](https://mpz.brovary.org/wp-content/uploads/2013/07/Sud-Styagov-17.jpg)](https://mpz.brovary.org/wp-content/uploads/2013/07/Sud-Styagov-17.jpg)

[![Суд Стягов 12](https://mpz.brovary.org/wp-content/uploads/2013/07/Sud-Styagov-12.jpg)](https://mpz.brovary.org/wp-content/uploads/2013/07/Sud-Styagov-12.jpg)

[![Суд Стягов 04](https://mpz.brovary.org/wp-content/uploads/2013/07/Sud-Styagov-04.jpg)](https://mpz.brovary.org/wp-content/uploads/2013/07/Sud-Styagov-04.jpg)

[![Суд Стягов 11](https://mpz.brovary.org/wp-content/uploads/2013/07/Sud-Styagov-11.jpg)](https://mpz.brovary.org/wp-content/uploads/2013/07/Sud-Styagov-11.jpg)

[![Суд Стягов 22](https://mpz.brovary.org/wp-content/uploads/2013/07/Sud-Styagov-22.jpg)](https://mpz.brovary.org/wp-content/uploads/2013/07/Sud-Styagov-22.jpg)

[![Суд Стягов 19](https://mpz.brovary.org/wp-content/uploads/2013/07/Sud-Styagov-19.jpg)](https://mpz.brovary.org/wp-content/uploads/2013/07/Sud-Styagov-19.jpg)

[![Суд Стягов 20](https://mpz.brovary.org/wp-content/uploads/2013/07/Sud-Styagov-20.jpg)](https://mpz.brovary.org/wp-content/uploads/2013/07/Sud-Styagov-20.jpg)

[![Суд Стягов 18](https://mpz.brovary.org/wp-content/uploads/2013/07/Sud-Styagov-18.jpg)](https://mpz.brovary.org/wp-content/uploads/2013/07/Sud-Styagov-18.jpg)

Після кожного такого удару активіст у формі міліціонера та з фуражкою набакир оголошував «обвинувальний висновок» - на яку статтю кримінального кодексу той чи інший «тітушко» стукнув «свободу слова». Як і в броварській реальності, більшість «нападників» відбулися «легким переляком» - чийсь 600 кілограмовий удар заслужив лише ст. 125 ККУ – легкі тілесні ушкодження (за цією статтею якраз і судять Стягова), а хтось  взагалі вийшов сухим із води, отримавши вердикт – «відсутній склад злочину».

[![Суд Стягов 16](https://mpz.brovary.org/wp-content/uploads/2013/07/Sud-Styagov-16.jpg)](https://mpz.brovary.org/wp-content/uploads/2013/07/Sud-Styagov-16.jpg)

Нарешті з напруженої боротьби за головний приз змагань – «чорний пояс Вадіка Румина» - переможцем вийшла броварська поетеса **Лідія Стрельченко.** Під оплески присутніх Лідія пообіцяла інколи вдягати «трофей» на протестні акції.

[![Суд Стягов 25](https://mpz.brovary.org/wp-content/uploads/2013/07/Sud-Styagov-25.jpg)](https://mpz.brovary.org/wp-content/uploads/2013/07/Sud-Styagov-25.jpg)

За кілька хвилин до початку суду перед присутніми виступив **Андрій Качор,** котрий по своєму інтерпретував висновок слідчого [**Олега Громадського**](https://vk.com/id183638261), в якому той вирішив, що бойовик Стягов вдарив журналіста на [«грунті раптово виниклих неприязних стосунків».](https://mpz.brovary.org/slidchiy-boyovik-styagov-vdariv-zhurnalista-cherez-osobistu-nepriyazn/)

[![Суд Стягов 23](https://mpz.brovary.org/wp-content/uploads/2013/07/Sud-Styagov-23.jpg)](https://mpz.brovary.org/wp-content/uploads/2013/07/Sud-Styagov-23.jpg)

> «Доля правди в цьому є – справді, на грутні неприязні. Тільки не Стягова до Качора. А неприязні, ненависті та жаги знищити свободу слова та вільне громадянське суспільство в Броварах з боку влади.
> 
> Ця ненависть йде від режиму Януковича, Сапожка та масажиста Азарова в Броварах. Це вони «на грунті особистої» неприязні переслідують та саджають під домашній арешт захисників парку перемога, палять машини опозиційним депутатам і спускають зграї своїх бойовиків на журналістів.

<iframe src="//www.youtube.com/embed/Qd7fFvyfrW0" height="315" width="560" allowfullscreen frameborder="0"></iframe>

> Тільки виникла ця «неприязнь» не раптово, як пише в своєму протоколі слідчий Громадський, а в результаті системної боротьби всіх свідомих та активних броварчан проти цієї корупційно-репресивної машини. Вони розуміють, що ми – реальна та надзвичайна загроза їхньому пануванню в цьому місті та країні, коли вони можуть безкарно обдирати його до нитки. Називаючи речі своїми іменами, можна просто сказати – вони не бачать іншого шляху  зберегти бодай якісь шанси лишитись при владі інакше як нейтралізувати усіх активних громадян: кого посадити під домашній арешт, кому залякати спаленою машиною і позбавленням права на роботу, а кого – просто кількома ударами в голову, коли інші способи вже не працюють» - сказав Андрій перед судовим засіданням.

**«Він лаявся нецензурно та збирався на мене напасти, виставивши лікоть вперед. Тому я мусив захищатися»**

Судове засідання під головуванням судді **Олени Кічинської** розпочалось з допиту обвинуваченого Стягова.

[![Суд Стягов 09](https://mpz.brovary.org/wp-content/uploads/2013/07/Sud-Styagov-09.jpg)](https://mpz.brovary.org/wp-content/uploads/2013/07/Sud-Styagov-09.jpg)

Бойовик відразу визнав свою вину в повній мірі, проте не погодився з сумою цивільного позову – 8000 гривень. _«Я вважаю, що ця сума занадто велика як для збитків, яких я завдав Качору»_ - чітко пояснив Стягов свою позицію судді. Утім коли справа дійшла до зясування всіх обставин [подій 25 травня в парку «Перемога»](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), місцевий «тітушко» почав неабияк плутатись в показах.[![IMG_1608_resize](https://mpz.brovary.org/wp-content/uploads/2013/07/IMG_1608_resize.jpg)](https://mpz.brovary.org/wp-content/uploads/2013/07/IMG_1608_resize.jpg)

З самого початку Стягов заявляв, що вдарив журналіста, бо той начебто лаявся на нього нецензурною лайкою. Потім – бо хотів захистити присутніх жінок та дітей. Яким чином Качор міг загрожувати жінкам та дітям, Стягов пояснити так і не зміг.

Пізніше бойовик «загадав», що вирішив «захистити міліціонерів, яких б’ють». Адвокат Качора поставив резонне запитання: відколи це рецидивісти відчувають такий пієтет до працівників правоохоронних органів, утім ця репліка викликала бурхливу реакцію прокурора **Тетяни Блінової**, яка запротестувала проти запитання.

[![Суд Стягов 08](https://mpz.brovary.org/wp-content/uploads/2013/07/Sud-Styagov-08.jpg)](https://mpz.brovary.org/wp-content/uploads/2013/07/Sud-Styagov-08.jpg)

Зрештою Стягов зупинився на версії, за якою Андрій Качор «відділився від натовпу» та з грізним виглядом попрямував на бойовика, виставивши вперед лікоть. Побачивши таку загрозу, професійний спортсмен Сергій Стягов був змушений рятуватись та «відштовхнув» журналіста, від чого той чомусь втратив свідомість та отримав черепно-мозкову травму.

<iframe src="//www.youtube.com/embed/vViSfB1i38k" height="315" width="420" allowfullscreen frameborder="0"></iframe>

Ці слова викликали сміх навіть у судді, не кажучи вже про присутніх, позаяк вагові категорії Стягова і Качора відрізняються, щонайменше, вдвічі.

**«Назви імена замовників – не матимеш третьої судимості»**

У свою чергу Андрій Качор під час свого допиту заявив, що Стягов перебував в групі бойовиків на місці скоєння злочину ще до початку акції. _«Ці люди – Голенко, Євтушок та інші – це системно діюча кримінальна структура, яка спеціалізується на побиття журналістів та провокаціях під час опозиційних акцій. Стягов разом з іншими перебував на «бойовому завданні», тому ці розповіді про те, що він «просто прогулювався парком» – безглузда маячня»,_ \-  заявив Качор під час допиту.

[![Суд Стягов 06](https://mpz.brovary.org/wp-content/uploads/2013/07/Sud-Styagov-061.jpg)](https://mpz.brovary.org/wp-content/uploads/2013/07/Sud-Styagov-061.jpg)

 

Також, на переконання журналіста, перед Стяговим стояла конкретна задача: демонстративно «нейтралізувати» Качора.  _«Обвинувачений не брав участь в провокаціях разом з Голенком та Євтушком, він працював конкретно по мені. Як видно на відео, єдине, що зробив Стягов – підійшов до мене ззаду, почав штовхати, а коли я почав пручатися – завдав мені нокаутуючого удару. Після цього бойовика відразу намагались «евакуювати» з місця подій поплічники Голенко та Євтушок. І лише миттєве втручання людей не дали їм цього зробити»,_ - переконаний потерпілий.

Проте, не зважаючи на це, Качор запропонував обвинуваченому умови примирення прямо в залі суді. Як і раніше, журналіст пропонує Стягову публічно назвати прізвища замовників провокацій бойовиків в парку «Перемога» 25 травня, в обмін на це Качор зніме зі Стягова усі обвинувачення та відмовиться від цивільного позову. Однак броварський «тітушко» на це не погодився. Відтак наступне судове засідання у справі, під час якого мають допитати свідків тих подій, відбудеться **22 серпня**.
