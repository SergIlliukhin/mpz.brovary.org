---
title: "Суд не побачив у діях свободівців \"приниження честі й гідності Партії регіонів\""
date: 2013-10-15
tags: 
  - "brovary"
  - "brovaryi"
  - "viktor-semenyuk"
  - "vibir-redaktsiyi"
  - "novini"
  - "oleg-shevchuk"
  - "shevchuk"
  - "partiya-regioniv"
  - "svoboda"
  - "semenyuk"
  - "sergiy-gubanov"
  - "udar"
  - "hartanovich"
---

\[caption id="attachment\_21705" align="alignleft" width="300"\][![Віктор Семенюк](https://mpz.brovary.org/wp-content/uploads/2013/10/Semenyuk.jpg "Віктор Семенюк")](https://mpz.brovary.org/wp-content/uploads/2013/10/Semenyuk.jpg) Віктор Семенюк\[/caption\]

**14 жовтня відбулось судове засідання за цивільним позовом Віктора Семенюка до броварської районної "Свободи". Регіонал Семенюк, що був довіреною особою Федоренка на парламентських виборах,  [вимагав від районної організації партії «Свобода» публічних вибачень](https://mpz.brovary.org/dovirena-osoba-fedorenka-vimagaye-vibachen-u-svobodi-za-prinizhennya-gidnosti-partiyi-regioniv/) за **«приниження честі й гідності Партії регіонів» та його, як члена даної партії**. За словами позивача, пострілами з іграшкової рушниці і звинуваченнями Партії регіонів в корупції на [акції підтримки захисників парку "Перемога" 10.09.2013](https://mpz.brovary.org/na-chest-zaporozhtsya-u-brovarah-zastrelili-prezidenta-miskogo-golovu-ta-gubernatora/) «порочать» його власну честь та гідність. Однак суд ухвалив рішення відмовити Семенюку в задоволенні позовних вимог в повному обсязі. Впродовж 10 днів позивач має право на апеляцію.**

На підтримку до судових стін зібрались активісти політичних партій "Удар", "Свобода" та інші броварчани.

[![Марченко_свобода + активісти_удару](https://mpz.brovary.org/wp-content/uploads/2013/10/photo-11.jpg)](https://mpz.brovary.org/wp-content/uploads/2013/10/photo-11.jpg)

До суду прийшли також представники броварської Батьківщини, які хотіли розгорнути прапор з символікою партії. Однак заступник начальника міліції Руслан Хартанович заборонив це робити, бо, мовляв, заявки на акцію від партії Тимошенко ніхто не подавав. Заступник міського осередку "Батьківщини" Сергій Губанов не став довго заперечувати вимогам Хартановича і заховав прапор.

\[caption id="attachment\_21710" align="aligncenter" width="614"\][![губанов сергій вячеславович](https://mpz.brovary.org/wp-content/uploads/2013/10/gubanov-sergiy-vyacheslavovich.jpg)](https://mpz.brovary.org/wp-content/uploads/2013/10/gubanov-sergiy-vyacheslavovich.jpg) На фото: Роман Сімутін, Сергій Губанов, Руслан Хартанович\[/caption\]

Під час судового розгляду справи Семенюк обурено підкреслював, що свободівці своїми діями образили не лише його, а й завдали шкоди діловій репутації партії влади. Цікаво, що броварський осередок Партії регіонів, як виявилось, не надав доручення Семенюку захищати імідж партії в суді: цивільний позов він подав з власної ініціативи.

Керівник броварської районної «Свободи» Олег Шевчук не визнав своєї провини, аргументувавши, що про причетність до курупції конкретно Семенюка як члена Партії Регіонів на акції нічого не було сказано. Також Шевчук заявив, що є непоодинокі загальновідомі факти притягення до відповідальності членів Партії регіонів за корупційні дії, про що неодноразово говорив очільник МВС. Тому Шевчук порадив Семенюку вимагати вибачень у Віталія Захарченка.

\[caption id="attachment\_21709" align="aligncenter" width="614"\][![шевчук олег](https://mpz.brovary.org/wp-content/uploads/2013/10/shevchuk-oleg.jpg)](https://mpz.brovary.org/wp-content/uploads/2013/10/shevchuk-oleg.jpg) Олег Шевчук\[/caption\]

Також в залі було переглянуто відеозапис акції, де активісти "стріляли в корупцію". Адвокат захисту підкреслив, що 10 жовтня учасники акції реалізовували конституційне право на вираження думок, що жодним чином не може ображати Семенюка ні як члена Партії Регіонів, ні як фізичну особу.

Далі суд перейшов до судових дебатів. Олег Шевчук заявив, що не збирається вибачатись за заклик боротись з корупцією. Однак Семенюк ніяк не заспокоювався: _"Ви стріляли в прапор Партії Регіонів. Невже незрозуміло, що ви стріляли в усіх членів партії?! Ви написали "президент". Ви що - в Африці живете? Ви розумієте, що ви стріляли в Президента України?"._

Після повернення з нарадчої кімнати суддя Андрій Шинкар відмовив Віктору Семенюку в задоволенні позову, не виявиши доказів, які б підтверджували приниження його честі й гідності. Цьому неабияк зраділи люди, що прийшли підтримати районну організацію "Свободи" під стіни суду на свято Покрови.

> Віктор Семенюк поки що не визначився, чи буде оскаржувати рішення броварського суду в апеляційному порядку. На запитання журналістів регіонал відповів, що подумає над цим.
