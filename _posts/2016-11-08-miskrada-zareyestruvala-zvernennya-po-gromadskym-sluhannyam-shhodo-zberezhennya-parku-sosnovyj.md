---
title: "Міськрада зареєструвала звернення по громадських слуханнях щодо збереження Парку Сосновий"
date: 2016-11-08
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "gromadski-sluhannya"
  - "novini"
  - "park-sosnovyj"
  - "stop-budivnytstvu-na-symonenka-chornovola"
coverImage: "wp-content/uploads/2016/10/sesiya-lis-symonenka-3.jpg"
---

**Броварська міська рада зареєструвала звернення депутатів про проведення громадських слухань у місті Бровари щодо збереження Парку Сосновий. Про це йдеться в [повідомленні](https://brovary-rada.gov.ua/news/14467.html) на офіційному сайті Броварської міської ради.**

Як повідомляється в оголошенні, затверджена реєстрація громадської ініціативи на тему «Громадські слухання щодо запобігання вирубки лісового масиву на перехресті вулиць Василя Симоненка та В’ячеслава Чорновола у місті Бровари».

Суб’єктами ініціювання громадських слухань виступають депутати Броварської міської ради: Саук А.М., Черепейник Л.В., Негода Г.В., Опалько В.Г., Веремчук І.С., Скотніков Ю.А., Мутило В.А., Батюк С.І., Берестовий О.І., Василенко А.П.

Раніше вже [повідомлялося](https://mpz.brovary.org/gromadski-sluhannya-shhodo-parku-sosnovyj-vidbudutsya-u-lystopadi-dokument/) про порядок денний громадських слухань по даній темі:

1. Вступне слово організаційного комітету.
2. Заслуховування та обговорення пропозицій ТОВ “Альянс Новобуд” та ТОВ “Алекса Груп” щодо забудови лісового масиву, площею 1,8735 га.
3. Заслуховування та обговорення пропозицій громадськості щодо збереження лісового масиву, площею 1,8735 га.
4. Визначення думки громадськості шляхом голосування.

Наразі час та місце проведення громадських обговорень ще невідомі.
