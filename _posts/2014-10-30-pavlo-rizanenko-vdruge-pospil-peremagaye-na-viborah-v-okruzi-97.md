---
title: "Оброблено 100% протоколів: Різаненко вдруге поспіль переміг на виборах у 97 окрузі"
date: 2014-10-30
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2014"
  - "novini"
  - "okrug-97"
  - "pavlo-rizanenko"
  - "parlamentski-vibori-2014"
  - "rezultati-viboriv"
  - "semenyaka"
  - "tsvk"
---

**[![Різаненко 06](https://mpz.brovary.org/wp-content/uploads/2014/10/Rizanenko-06.jpg)](https://mpz.brovary.org/wp-content/uploads/2014/10/Rizanenko-06.jpg)За результатами обробки 100% протоколів дільничних виборчих комісій округу №97, мажоритарний кандидат від Блоку Петра Порошенка Павло Різаненко переміг на позачергових парламентських виборах 2014 року. Про це [йдетьс](http://cvk.gov.ua/pls/vnd2012/WP040d8b8.html?PT001F01=900&pf7331=97)я на офіційному сайті Центральної виборчої комісії України.**

Цього разу **Павло Різаненко** здобув **32 040 голосів** виборців, що складає **34,11 %** від усіх, хто взяв участь у голосуванні. Найближчий конкурент Різаненка – висуванець від «Народного фронту» **Микола Семеняка** – отримав на свою користь **27 756 голосів**, або **29,55 %**. Таким чином перевага переможця склала **4,56 %** або ж **4284** голоси виборців. Прикметно, що остаточні результати майже на 100 % збігаються з даними паралельного підрахунку голосів, здійсненого виборчим штабом Різененка та [опублікованих ще вранці 27 жовтня.](https://www.facebook.com/pavlo.rizanenko/posts/543103385790380?pnref=story)

Таким чином Павло Різаненко отримує другу поспіль перемогу на виборах до Верховної Ради України по округу №97 у якості мажоритарного кандидата. Нагадаємо, що в 2012-му році Різаненко висувався на парламентських виборах від партії УДАР, а згодом був визнаним єдиним узгодженим кандидатом від опозиційних сил. Тоді Павло Різаненко [отримав **31 678** голосів виборців, або ж **31,04%** з тих, хто проголосував.](http://cvk.gov.ua/pls/vnd2012/WP040d8b8.html?PT001F01=900&pf7331=97) Микола Семеняка, як і цього разу, в 2012-му році здобув друге місце, однак зі значно більш скромними результатами: **16 613** голосів або **16,27 %**.

Таким чином на цих виборах підтримка діючого народного депутата Павла Різаненка з боку виборців зросла на **3,07%** або ж на **362** голоси в порівнянні з виборами у 2012-му році. Його ж суперник наростив значно більше прихильників - **13,28 %** та **11 143** голосів. Завдяки чому відбувся такий приріст та загалом аналіз результатів парламентських виборів-2014 читайте у наших найближчих публікаціях.

> За інформацією членів ОВК №97, днями протоколи з мокрими печатками будуть передані до Центрвиборчкому, що незабаром має офіційно оголосити остаточні результати виборів.
