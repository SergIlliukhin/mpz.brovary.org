---
title: "Завтра новий прокурор Броварів та новий очільник міліції зустрінуться з громадою"
date: 2014-10-02
author: 
  username: "pravoZnaty"
  display_name: "Маєш право знати"
tags: 
  - "brovarska-mizhrayonna-prokuratura"
  - "brovarska-prokuratura"
  - "vibir-redaktsiyi"
  - "gromadske-obgovorennya"
  - "dialog-z-gromadoyu"
  - "klimenko"
  - "militsiya"
  - "mikola-klimenko"
  - "nachalnik-militsiyi"
  - "novini"
  - "obgovorennya"
  - "olefirenko"
  - "prokuror"
---

**[![Прокурор і начальник МВ](https://mpz.brovary.org/wp-content/uploads/2014/09/Prokuror-i-nachalnik-MV.jpg)](https://mpz.brovary.org/wp-content/uploads/2014/09/Prokuror-i-nachalnik-MV.jpg)Завтра, 3 жовтня 2014 року, новопризначені керівники правоохоронних органів нашого міста - міжрайонний прокурор Роман Олефіренко та в.о. начальника броварського МВ Микола Клименко - зустрінуться з громадою Броварів та Броварського району. Спілкування буде проходити в актовій залі (4-й поверх) адмінбудівлі по вул. Гагаріна, 15. Вхід вільний, запрошуються всі небайдужі громадяни. Початок - о 14:00.**

Цей діалог між правоохоронцями та громадою ініціювала низка громадських організацій м. Бровари, [звернувшись минулого тижня](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/) письмово до нового прокурора та керівника міліції. Обидва посадовці охоче погодились на громадське обговорення.

Під час цього заходу громада хоче почути від новопризначених осіб їх бачення роботи та розвитку установ, які вони очолюють, формат подальшої співпраці з громадськістю та стратегію дій щодо найбільш проблемних питань. У свою чергу активісти планують поставити їм свої запитання, окреслити коло нагальних проблем та надати пропозиції щодо майбутньої діяльності прокуратури та міліцій і співпраці цих органів з громадою.

\[caption id="attachment\_29540" align="aligncenter" width="600"\][![Прокурор Олефіренко 2](https://mpz.brovary.org/wp-content/uploads/2014/09/Prokuror-Olefirenko-2.jpg)](https://mpz.brovary.org/wp-content/uploads/2014/09/Prokuror-Olefirenko-2.jpg) Прокурор Роман Олефіренко\[/caption\]

\[caption id="attachment\_29542" align="aligncenter" width="600"\][![Клименко](https://mpz.brovary.org/wp-content/uploads/2014/09/Klimenko.jpg)](https://mpz.brovary.org/wp-content/uploads/2014/09/Klimenko.jpg) В. о. начальника міліції Микола Клименко\[/caption\]

Нагадаємо, 8 вересня у Броварах було [звільнено міжрайонного прокурора Миколу Гарника](https://mpz.brovary.org/lyustratsiya-v-diyi-mikolu-garnika-zvilneno-z-posadi-brovarskogo-prokurora/),  відставки якого [вимагав місцевий люстраційний комітет](https://mpz.brovary.org/mech-lyustratsiyi-navis-nad-prokurorom-garnikom/), і вже за кілька тижнів на цю посаду було призначено 35-річного [Романа Олефіренка](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/). Місце ж начальника відділу міліції було вакантним майже півроку - з часу [звільнення Сергія Семікопа.](https://mpz.brovary.org/nachalnik-brovarskoyi-militsiyi-napisav-raport-na-zvilnennya-cherez-nedoviru-samooboroni/) Після неодноразових звернень до Міністерства внутрішних справ та Головного управління МВС України в Київській області з вимогою провести обговорення, кількох громадських обговорень щодо кандидатур на посаду начальника міліції виконуючим обов'язки керівника МВ було призначено [Миколу Клименка](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/), якого підтримали громадські організації міста та громадські формування з охорони громадського порядку, що виникли на основі броварської самооборони часів Майдану.
