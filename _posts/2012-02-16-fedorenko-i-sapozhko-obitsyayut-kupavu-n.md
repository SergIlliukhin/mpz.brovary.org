---
title: "Федоренко і Сапожко обіцяють: Купаву не продадуть"
date: 2012-02-16
author: 
  username: "pravoznaty"
  display_name: "Маєш право знати"
tags: 
  - "brovary"
  - "brovarski-zmi"
  - "vibir-redaktsiyi"
  - "ekta"
  - "kupava"
  - "novini"
  - "sapozhko"
  - "fedorenko"
---

![](https://mpz.brovary.org/wp-content/uploads/2012/02/Басейн-Купава.jpg "Басейн-Купава")Броварський телеканал "Екта" повідомив, що опоненти влади часто закидають в народ різного раду інсинуації, буцімто після ремонту басейну "Купава" його планують передати у приватну власність.

Очевидно, журналісти провладного телеканалу мали на увазі [серію публікацій](https://lb.ua/news/2011/12/12/127585_imenem_azarova.html "Бровари Азаров Купава") Тетяни Чорновіл та [сюжет телеканалу TVI](https://mpz.brovary.org/novini/yak-telekanal-tvi-znimav-syujet-pro-brovarsky-baseyny/ "Як телеканал “ТВі” знімав сюжет про броварські басейни") про свавілля ПП Феско (власник - депутат **Сергій Федоренко**), яке фактично захопило басейн школи №9 у свою власність і має на меті провернути ту саму "аферу" з басейном "Купава" <!--more-->(директором якого, до речі, є дружина Сергія Федоренка).

Свій коментар з даного питання дають голова броварської "Партії Регіонів" **Сергій Федоренко** і броварський міський голова **Ігор Сапожко**.

<iframe width="480" height="360" src="https://www.youtube.com/embed/0vCOZ7q_aUg" frameborder="0" allowfullscreen></iframe>

Вони в один голос заявляють про те, що власником басейну "Купава" була і буде залишатися броварська громада - басейн ніхто не планує вилучати з комунальної власності.

> Шановні Сергій Миколайович та Ігор Васильович говорять абсолютно щиро, адже схема "прихватизації" басейнів дійсно не передбачає їх вилучення з комунальної власності.

У випадку басейну школи №9 все набагато простіше: він знаходиться на балансі комунального підприємства "Оздоровчо-реабілітаційний центр", яке несе великі витрати, пов'язані з утриманням даного об'єкту. Натомість ПП Феско є орендатором приміщень та обладнання басейну на досить демократичних умовах і отримує значні прибутки від своєї діяльності. При цьому директор КП ОРЦ навідріз [відмовляється надавати](https://mpz.brovary.org/novini/kerivnik-baseynu-fesko-prihovuye-informatsiyu-pro-diyalnist-pidpriyemstva/ "Керівник басейну ПП “Феско” приховує інформацію про діяльність підприємства – ВІДЕО") будь-яку інформацію про діяльність свого підприємства.

Ми дуже хочемо вірити, що після ремонту басейн "Купава" відкриє свої двері для наших спортсменів, що тарифи за користування басейном будуть затверджуватись виконавчим комітетом Броварської міської ради і що жодне приватне підприємство не буде наживатися на цьому дуже важливому для нашого міста об'єкті.

Хочемо вірити і будемо слідкувати за тим, щоб саме так і сталося!
