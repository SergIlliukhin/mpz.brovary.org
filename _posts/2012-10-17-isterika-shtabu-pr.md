---
title: "Істерика штабу ПР"
date: 2012-10-17
author: 
  username: "pavriz"
  display_name: "Павло Різаненко"
categories: 
  - "kolonka-avtora"
tags: 
  - "askyerov"
  - "vibori-2012"
  - "nove-zhittya"
  - "partiya-regioniv"
  - "rizanenko"
  - "falshivka"
---

От що значить фінішна пряма! Вчора залпом по місту Бровари розповсюджувалась листівка від кандидата Аскєрова Хазара Думана Огли, повністю присвячена моїй особі. Заголовок листівки: "Павло Різаненко: кандидат від Російської Федерації?".

Згідно цієї листівки я "росіянин", "представник російських спецслужб, і маю на меті проведення якихось фінансових спецоперацій на території нашої держави, "переслідує інтереси іншої держави - Росії", "Україна для Різаненка - ворожа територія, на якій цей "дєятель" розгортає резидентуру" та "росіянам не місце у Верховній Раді".

Я думав що це якась підробна листівка і зателефонував Аскєрову, який же був мій подив, коли він заявив по телефону, що дійсно її випустив та, пославшись на зайнятісь, відмовився спілкуватись, сказавши, що "перезвонить коли звільниться".

Також сьогодні розійшовся по місту та району спецвипуск комунальної газети "Нове Життя" від 15 жовтня на чотирьох сторінках, дві перші якої присвячені виключно мені зі статтею "Чого боїться Павло Різаненко?". І знову підзаголовки: "Фактично іноземець", "Брехня Павла Різаненка", "Різаненко обманув людей ЦВК та суд", а вкінці заява колективу газети "Нове Життя" - "Пане Різаненко, ми вас не боїмося! Ви нас не заялкаєте своїми охоронцями і своїми погрозами! ....".

Коротше шедевр! На моїй пам'яті це вперше комунальні газети присвячують мені номер, і вперше, коли комунальна газета наполовину присвячена антирекламі проти одного кандидата.

Мені здається, що після зняття кандидата від "Батьківщини" вони усвідомили, що масажисту Азарова - Федоренку - вже зовсім нічого не світить, навіть з усіма їх запланованими фальсифікаціями, і люди в місцевому штабі ПР просто б'ються в істериці.
