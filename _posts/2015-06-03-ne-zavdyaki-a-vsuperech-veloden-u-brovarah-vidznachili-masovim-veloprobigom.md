---
title: "Не завдяки, а всупереч: Велодень у Броварах відзначили масовим велопробігом"
date: 2015-06-03
categories: 
  - "hromada"
  - "aktsiyi-zahodi"
tags: 
  - "brovary"
  - "veloinfrastruktura"
  - "veloden"
  - "veloprobig"
  - "vibir-redaktsiyi"
  - "novini"
  - "sauk"
---

**У передостанній день весни - 30 травня - по всій країні проходив Всеукраїнський велодень. Бровари не стали винятком й теж долучились до цієї акції - велолюбителі масово проїхались центральними вулицями, вимагаючи розвитку велоінфраструктури у нашому місті.  Заявити про свої права приїхало близько сотні власників "двоколісного" транспорту, які вперше - завдяки патрульним автомобілям, які супроводжували колону та звільняли проїжджу частину - відчули себе повноправними учасниками дорожнього руху. Ініціатором масового проїзду стали велоактивісти спільноти "[ВелоБровари](https://www.facebook.com/groups/435367053304258/?fref=ts)", яка утворилась у рамках ініціативи "[Нове місто - Бровари](https://www.facebook.com/groups/1588908808062785/)".**

Показово, що саме у цей день мерія вирішила провести на бульварі Незалежності (по якому велосипедисти планували фінішувати свій проїзд) - продуктовий ярмарок, а на Майдані Свободи (де велоактивісти мали презентувати свої інфраструктурні напрацювання та влаштувати майстер-класи) інші активісти влаштували масово-розважальний захід. Відтак власникам "двоколісних коней" довелось і змінювати свій маршрут, і переносити місце проведення активностей у міський парк. Саме так зазвичай і почуваються велосипедисти у нашому місті - зайві на проїжджій частині, небажані на тротуарних доріжках. При цьому у країнах Європи саме велосипедний транспорт вважається найбільш екологічним та найбільш бажаним засобом для пересування у містах, для чого створюються всі належні умови зручності та безпеки.

\[caption id="attachment\_39119" align="aligncenter" width="600"\]![велодень-30 (63)](https://mpz.brovary.org/wp-content/uploads/2015/06/veloden-30-63-e1433166472122.jpg) Ярмарок на бульварі Незалежності\[/caption\]

**Від мала до велика - всі на велопробіг**

Годинник не пробив ще й 11:00, як центральну площу міста - Майдан Свободи - заполонила майже сотня велолюбителів.

[![велодень-30 (46)](https://mpz.brovary.org/wp-content/uploads/2015/06/veloden-30-46-e1433165919911.jpg)](https://mpz.brovary.org/wp-content/uploads/2015/06/veloden-30-46.jpg)

[![велодень-30 (44)](https://mpz.brovary.org/wp-content/uploads/2015/06/veloden-30-44.jpg)](https://mpz.brovary.org/wp-content/uploads/2015/06/veloden-30-44.jpg)

![велодень-30 (55)](https://mpz.brovary.org/wp-content/uploads/2015/06/veloden-30-55-e1433166267313.jpg)

На «двоколісних конях» різного кольору, висоти, товщини коліс, хто в повній амуніції, хто без - фанати велосипедного руху вишикувалися у один великий ряд, готові до старту.

[![велодень-30 (45)](https://mpz.brovary.org/wp-content/uploads/2015/06/veloden-30-45-e1433166115856.jpg)](https://mpz.brovary.org/wp-content/uploads/2015/06/veloden-30-45.jpg)

[![велодень-30 (56)](https://mpz.brovary.org/wp-content/uploads/2015/06/veloden-30-56-e1433168822260.jpg)](https://mpz.brovary.org/wp-content/uploads/2015/06/veloden-30-56-e1433168822260.jpg)

Прикметно, що до пробігу долучилися навіть люди з порушеннями опорно-рухового апарату, які приїхали на спеціальних чотириколісних велосипедах. Були також дорослі велолюбителі, що взяли з собою маленьких дітей, посадивши їх в крісла, закріплені на велосипеді.

![велодень-30 (49)](https://mpz.brovary.org/wp-content/uploads/2015/06/veloden-30-49-e1433166056894.jpg)

![велодень-30 (54)](https://mpz.brovary.org/wp-content/uploads/2015/06/veloden-30-54-e1433165976898.jpg)

[![велодень-30 (50)](https://mpz.brovary.org/wp-content/uploads/2015/06/veloden-30-50-e1433166326463.jpg)](https://mpz.brovary.org/wp-content/uploads/2015/06/veloden-30-50.jpg)

**Велосипедист** — **рівноправний учасник дорожнього руху**

Об 11:30 - у супроводі автомобілів ДАІ - колона велосипедистів рушила вулицями міста.

![велодень-30 (62)](https://mpz.brovary.org/wp-content/uploads/2015/06/veloden-30-62-e1433166505114.jpg)

Стартувавши з Майдану Свободи колона велосипедистів рушила вулицями Гагаріна, Київською, Черняховського та Димитрова і повз два кільця біля шляхопроводу виїхали на вулицю Гагаріна і повернулись на центральну площу міста.

[![велодень-30 (65)](https://mpz.brovary.org/wp-content/uploads/2015/06/veloden-30-65-e1433166765534.jpg)](https://mpz.brovary.org/wp-content/uploads/2015/06/veloden-30-65.jpg)

[![велодень-30 (4)](https://mpz.brovary.org/wp-content/uploads/2015/06/veloden-30-4-e1433166797720.jpg)](https://mpz.brovary.org/wp-content/uploads/2015/06/veloden-30-4.jpg)

[![велодень-30 (67)](https://mpz.brovary.org/wp-content/uploads/2015/06/veloden-30-67-e1433166992506.jpg)](https://mpz.brovary.org/wp-content/uploads/2015/06/veloden-30-67.jpg)

Перехожі та автоводії з подивом реагували на майже сотню власників "двоколісних коней", які масово рухались по проїжджій частині. Було схоже, що для більшості з них стало справжнім відкриттям, що у нашому місті так багато велосипедистів. Завдяки тому, що колона рухалась порівняно повільно, деякі перехожі встигли запитати у велолюбителів - яка мета цього проїзду. _"Ми вимагаємо безпечного пересування містом й розвитку велоінфраструктури у Броварах!"_ - почули у відповідь.

Як розповідали учасники велопробігу, завдяки тому, що патрульні автомобілі звільняли для їх проїзду цілу смугу, вони нарешті відчули себе вільно і безпечно на проїжджій частині. Бо зазвичай на них автоводії дивляться скоса, не вітають і пішоходи. А тут їм усі раділи - машини підбадьорливо сигналили, перехожі радісно махали руками.

[![велодень-30 (3)](https://mpz.brovary.org/wp-content/uploads/2015/06/veloden-30-31-e1433166828458.jpg)](https://mpz.brovary.org/wp-content/uploads/2015/06/veloden-30-31.jpg)

[![велодень-30 (2)](https://mpz.brovary.org/wp-content/uploads/2015/06/veloden-30-2-e1433166857872.jpg)](https://mpz.brovary.org/wp-content/uploads/2015/06/veloden-30-2.jpg)

**Відеоролик про ВелоПробіг у Броварах**

<iframe src="https://www.youtube.com/embed/ikJn7GMoqJg" width="640" height="360" frameborder="0" allowfullscreen="allowfullscreen"></iframe>

**Новий велосвіт Броварів**

По завершенню велопробігу учасники подякували аплодисментами людям з особливими потребами, які підтримали ініціативу, а потім зробили загальне фото на центральній площі міста.

![велодень-30 (14)](https://mpz.brovary.org/wp-content/uploads/2015/06/veloden-30-14-e1433168999362.jpg)

[![велодень-30 (10)](https://mpz.brovary.org/wp-content/uploads/2015/06/veloden-30-10-e1433168748136.jpg)](https://mpz.brovary.org/wp-content/uploads/2015/06/veloden-30-10-e1433168748136.jpg)

[![велодень-30 (11)](https://mpz.brovary.org/wp-content/uploads/2015/06/veloden-30-11-e1433167125241.jpg)](https://mpz.brovary.org/wp-content/uploads/2015/06/veloden-30-11.jpg)

Проте на цьому велодень не закінчився. Поблизу арки у міському парку «Перемога» для учасників велопробігу представник броварської мобільної вело-майстерні «Brobikes» **Олександр Басов** провів майстер-клас — як доглядати за велосипедом, як ремонтувати, на що треба звертати увагу при придбанні запчастин та екіпірування**.**

[![велодень-30 (20)](https://mpz.brovary.org/wp-content/uploads/2015/06/veloden-30-20-e1433167335321.jpg)](https://mpz.brovary.org/wp-content/uploads/2015/06/veloden-30-20.jpg)

[![велодень-30 (22)](https://mpz.brovary.org/wp-content/uploads/2015/06/veloden-30-22-e1433167398126.jpg)](https://mpz.brovary.org/wp-content/uploads/2015/06/veloden-30-22.jpg)

![велодень-30 (18)](https://mpz.brovary.org/wp-content/uploads/2015/06/veloden-30-18-e1433167295137.jpg)

Тут же, під аркою, відбулася презентація ще одного проекту від активістів міста «Розвиток велоінфраструктури Броварів». Провели його активісти **Олександр Короленко** (ГО "Самопоміч") та **Артем Ярмак** (МГО "Молодь ДемАльянсу").

![велодень-30 (36)](https://mpz.brovary.org/wp-content/uploads/2015/06/veloden-30-36-e1433167665690.jpg)

Увазі учасників велопробігу було представлено напрацювання першої зустрічі з розробки програми розвитку велоінфраструктури та популяризації велосипедного транспорту у Броварах, зокрема продемонстрували основні «велоартерії» міста та ступінь важливості кожної з них.

[![велодень-30 (32)](https://mpz.brovary.org/wp-content/uploads/2015/06/veloden-30-32-e1433167505240.jpg)](https://mpz.brovary.org/wp-content/uploads/2015/06/veloden-30-32.jpg)

![велодень-30 (29)](https://mpz.brovary.org/wp-content/uploads/2015/06/veloden-30-29-e1433167744237.jpg)

Відбулася тут і презентація проекту «Велобульвар», суть якого полягає в тому, щоб на бульварі Незалежності створити можливість пересування для велосипедистів.

[![велодень-30 (43)](https://mpz.brovary.org/wp-content/uploads/2015/06/veloden-30-43-e1433167622595.jpg)](https://mpz.brovary.org/wp-content/uploads/2015/06/veloden-30-43.jpg)

[![велодень-30 (73)](https://mpz.brovary.org/wp-content/uploads/2015/06/veloden-30-73-e1433230854139.jpg)](https://mpz.brovary.org/wp-content/uploads/2015/06/veloden-30-73.jpg)

[![велодень-30 (72)](https://mpz.brovary.org/wp-content/uploads/2015/06/veloden-30-72-e1433230895295.jpg)](https://mpz.brovary.org/wp-content/uploads/2015/06/veloden-30-72.jpg)

По завершенні презентацій та майстер-класів велоактивісти, стомлені, але задоволені, завітали на Майдані Свободи, де якраз у розпалі був «День Сусіда. Фінал». Саме через цей захід вони змушені були перенести свої активності у парк "Перемога", тож вирішили отримати свою "компенсацію" за незручності у вигляді смажених сосисок та інших смаколиків, якими пригощали на центральній площі усіх броварчан.

[![велодень-30 (68)](https://mpz.brovary.org/wp-content/uploads/2015/06/veloden-30-68-e1433168598235.jpg)](https://mpz.brovary.org/wp-content/uploads/2015/06/veloden-30-68.jpg)

[![велодень-30 (71)](https://mpz.brovary.org/wp-content/uploads/2015/06/veloden-30-71-e1433168639398.jpg)](https://mpz.brovary.org/wp-content/uploads/2015/06/veloden-30-71.jpg)

[![велодень-30 (69)](https://mpz.brovary.org/wp-content/uploads/2015/06/veloden-30-69-e1433168673408.jpg)](https://mpz.brovary.org/wp-content/uploads/2015/06/veloden-30-69.jpg)

**Фото - Микола Кожемяко**
