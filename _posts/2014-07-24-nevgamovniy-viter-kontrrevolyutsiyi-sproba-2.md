---
title: "Невгамовний Вітер контрреволюції: спроба №2"
date: 2014-07-24
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "vibir-redaktsiyi"
  - "zemlya"
  - "maksim-viter"
  - "feldmana"
coverImage: "wp-content/uploads/2014/07/batko.jpg"
---

\[caption id="attachment\_27678" align="alignleft" width="250"\][![10489641_543989462390101_1848379658708045796_n](https://mpz.brovary.org/wp-content/uploads/2014/07/10489641_543989462390101_1848379658708045796_n.jpg)](https://mpz.brovary.org/wp-content/uploads/2014/07/10489641_543989462390101_1848379658708045796_n.jpg) Максим Вітер, директор Броварського центру зайнятості\[/caption\]

**Ви будете сміятись, але [Максим Вітер](https://www.facebook.com/max.k.viter) – скандальний місцевий «регіонал», який [«розрулював» вибори-2012 на користь ПР у Броварах](http://nbnews.com.ua/news/62282/) – знову просить собі безкоштовну земельну ділянку в «жирному» кварталі на вулиці Фельдмана. Максим Кононович робить це вже вдруге за останні два місяці – [першу спробу](https://mpz.brovary.org/revolyutsiyu-na-viter/) він здійснив незадовго до президентських виборів. Тоді ми змогли оперативно зреагувати на цей нахабний проект рішення земельного відділу і переконали депутатів навіть не голосувати за нього.**

На противагу спробам Вітера захапати собі безкоштовної землі,  активісти запропонували кращий варіант вирішення питання: наприклад, надати цю ділянку родині солдата, що зараз воює за Україну проти російських терористів або ж багатодітній сім'ї. Вже навіть знайшли броварську родину, на утриманні в якої - увага! - 10 дітей! Що ж до сімей захисників України, то тут теж далеко ходити не треба: їх в Броварах вже сотні. Однак депутатам така альтернатива чомусь до душі не припала.

> У коментарях до своєї [іменної публікації](https://mpz.brovary.org/revolyutsiyu-na-viter/), Максим Кононович намагався достукатись до душ броварчан, щоразу наголошуючи, що він не просто регіонал, а регіонал багатодітний, який до того ж мусить перебувати в нелюдських житлових умовах. Саме тому йому конче необхідна та ділянка на Фельдмана. Вітер навіть особисто опублікував - зберігши усі персональні дані - своє посвідчення багатодітного батька.
> 
> [![original](https://mpz.brovary.org/wp-content/uploads/2014/07/original.jpg)](https://mpz.brovary.org/wp-content/uploads/2014/07/original.jpg)
> 
> Водночас дружина Максима Кононовича - [**Юлія Анатоліївна Вітер**](https://www.facebook.com/profile.php?id=100004080430758) - пішла ще далі: вже після відмови депутатів надати родині Вітерів ділянку, на своїй сторінці у Фейсбук Юлія Вітер опублікувала зворушливе фото власних дітей з підписом "Вітаю! Ви позбавили їх можливості жити в нормальних умовах... Це насправді ВЕЛИКА ПЕРЕМОГА!"
> 
> [![original (2)](https://mpz.brovary.org/wp-content/uploads/2014/07/original-2.jpg)](https://mpz.brovary.org/wp-content/uploads/2014/07/original-2.jpg)
> 
> Щоправда, читачів МПЗ такий хід регіоналівської родини не присоромив, а навпаки - пробудив цікавість з'ясувати справжні житлові умови сім'ї.  Буквально за кілька годин джерела "Маєш право знати" повідомили, що родина Максима Вітера володіє шикарним особняком в селі Зазим'є Броварського району. Ще за деякий час наші читачі знайшли оголошення про продаж цього будинку з фото самої садиби. В оголошенні були вказані контакти власників: Максима та Юлії. Ідеться про двоповерховий будинок з 12-ма кімнатами загальною площею 550 квадратних метрів та на додачу - із земельною ділянкою в 20 соток. Ось це і є ті "нелюдські умови проживання", про які говорили Максим та Юлія Вітер. За сам будинок родина просить суму в понад два з половиною мільйони гривень. Таких грошей більш ніж достатньо, аби спорудити шикарний котедж на вулиці Фельдмана в Броварах, адже цю ділянку Вітер просить надати йому безкоштовно.
> 
> [![original (3)](https://mpz.brovary.org/wp-content/uploads/2014/07/original-3.jpg)](https://mpz.brovary.org/wp-content/uploads/2014/07/original-3.jpg)
> 
> Відразу після появи інформації про оголошення в Мережі, Вітери видалили його з відповідних сайтів, однак Google ще деякий час зберігав їх в кеші, завдяки чому нам вдалося зробити скріншот. Максим Кононович так само видалив всі свої коментарі на "Маєш право знати", щойно міська рада прийняла негативне для нього рішення. Однак від намірів отримати жадану ділянку досі не відмовився.

Не минуло й двох місяців, як скандальний регіонал знову вигулькнув, а земельний відділ міської ради знову [виносить це питання на розгляд сесії](https://brovary-rada.gov.ua/proekt-r%D1%96shennya-m%D1%96sko%D1%97-radi-343), яка має відбутись 14 серпня. Мотивацію Максима Вітера зрозуміти можна: він не полишає надії безкоштовно отримати ще одну ділянку в елітному котеджному містечку, і громадський осуд його при цьому не обходить, як, зрештою, ніколи не обходили інтереси громади. Однак чим керуються броварські чиновники, знову піднімаючи це питання, наступаючи на ті ж самі граблі і знову спонукаючи до протестів? Складається враження, що місцева влада не може провести жодну сесію, аби не спровокувати хоча б один скандал.

Тож мушу повторити свій заклик, який писав напередодні попередньої сесії: **усі активні броварчани мають прийти на засідання земельної комісії, яка відбудеться у понеділок, 11 серпня о 13:00 в приміщенні міськвиконкому** і де розглядатиметься питання по земельній ділянці для регіонала Вітера. Ми маємо переконати членів комісії зняти цей проект рішення з розгляду, аби задавити питання «на корню». В противному ж разі ми будемо змушені прийти вже безпосередньо на сесію аби не допустити прийняття цього питання вже там - будь-якими доступними методами. Команда Сапожка досі не зрозуміла, що часи безконтрольного дерибану народної землі на користь «регіоналів» минули на завжди. Потрібно їм знову це нагадати.
