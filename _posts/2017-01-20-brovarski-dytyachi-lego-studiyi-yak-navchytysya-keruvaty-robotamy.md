---
title: "Броварські дитячі LEGO-студії: як навчитися керувати роботами"
date: 2017-01-20
author: 
  username: "ulitenko"
  display_name: "Ірина Улітенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vynahidnyk"
  - "kursi"
  - "navchannya"
  - "novini"
  - "robototehnika"
coverImage: "wp-content/uploads/2017/01/DSC_3266-e1484497333451.jpg"
---

**Останнім часом великим попитом серед батьків користуються різноманітні розвиваючі курси для дітей, які включають в себе програмування та основи робототехніки. Раніше за такими знаннями маленьких броварчан возили в столицю, де вибір технічних дитячих центрів значно ширший. Але в минулому році такі студії почали відкриватися і в Броварах.**

У нашому місті нещодавно було відкрито декілька технічних студій для дітей та підлітків, в яких викладають різноманітні курси програмування, робототехніки та архітектури: центр технічного розвитку **[BroBots – Brovary IT Hub](https://www.facebook.com/brobots.hub/)****,** LEGO студия **BRAVO** та дитяча технічна студія **[«Винахідник»](https://www.facebook.com/vynahidnyk.brovary/?fref=ts).**

Курси центру BroBots, про які ми вже [розповідали](https://mpz.brovary.org/u-brobots-vidkrylysya-novi-kursy-robototehniky-ta-programuvannya/), розраховані на дітей від 11 років та старше. Студії «Винахідник» та «BRAVO» навчають діток від 3 до 16 років, де учні отримують знання та пізнають світ за допомогою конструкторів LEGO Education. До складу навчальної програми входять курси від раннього розвитку до робототехніки.

**Лего-студія «BRAVO»**

[**Лего-студія «BRAVO»**](https://www.lego-education.com.ua/) відкрилась в січні минулого року та є частиною Центру розвитку дитину в Броварах "BRAVO", до якої входять також студія танців та курси іноземних мов. В Лего-студії представлено три програми, де діти навчаються в невеликих групах максимум по 6 учнів:

- **Ранній розвиток дитини** за міжнародною програмою LEGO Education для учнів від 3 до 5 років, де діти пізнають навколишній світ не тільки за допомогою конструктора LEGO, але й вчаться комунікації з іншими дітками.
- **Початкове конструювання «Механіка»** розраховане на дітей від 6 до 12 років. На курсах учні створюють рухливі механізми, вчаться працювати з пневматичними пристроями та електродвигунами, а також вивчають основи фізики.
- Курси **Робототехніка** дають можливість дітям від 9 до 16 років створювати автономних роботів, програмувати їх та вивчити основи інформатики.

Вартість всіх курсів **350 грн** на місяць за 4 заняття або **600 грн** - за 8 занять на місяць. Також існує пробне заняття, яке буде коштувати за ціною разового – **120 грн**. Тривалість занять - 1 година.

Викладачі студії «BRAVO» проводять всі заняття за допомогою освітньої методики LEGO educations, але із розробленою власною програмою: модель складає учень індивідуально, а під час заняття використовується більше 10 тисяч додаткових деталей, що дає можливість створювати унікальні моделі. Також, для учнів діє бальна система винагороди, за які дитина може отримати в подарунок фигурку lego або годину гри на Sony Playstation 4.

[![](https://mpz.brovary.org/wp-content/uploads/2017/01/bravo.jpg)](https://mpz.brovary.org/wp-content/uploads/2017/01/bravo.jpg)

Заняття проходять за адресою: **вул. Гагаріна 16, ТБ «Ліза», 2-й поверх, каб. 25**. Детальна інформація за тел.: (093) 151-98-73, (097) 755-61-75.

**ТС «Винахідник»**

Броварська філія всеукраїнської мережі дитячої технічної студії **«Винахідник»** почала працювати в нашому місті восени минулого року. Тут учні також отримують знання за допомогою конструкторів LEGO Education**.**

В броварській студії «Винахідник» існує 7 курсів: «Перші відкриття», «Світ навколо», «Юні інженери», «Початкова робототехніка 2.0», «Наука та технологія» «Робототехніка 3.0» та «Архітектура». Кожен курс розрахований на певний вік учнів: для дошкільнят від 3 років та підлітків до 16 років.

Вартість в будні за 4 заняття на місяць:

- для дошкільнят «Перші відкриття» та «Світ навколо» **550 грн**,
- «Юні інженери» **600 грн**,
- «Початкова робототехніка 2.0» і Наука та технологія» **650 грн**,
- «Робототехніка 3.0» та «Архітектура» **750 грн**.

Ціна за заняття у вихідні дні більша приблизно на 100 грн. Для того, щоб зрозуміти чи підходить курс для дитини, за допомогою [сайту](https://vynahidnyk.org/brovary/) студії можна записатися на пробне заняття за ціною **150 грн**.

Курси для дошкільнят проводять в ігровій формі, у супроводі інтерактивних презентацій. Учнів знайомлять з оточуючим світом та з облаштуванням сучасного міста. Курс **«Перші відкриття»** триває 45 хвилин та розрахований на самих маленьких учнів 3-4 роки. Більш старші учні з 4-х років навчаються на годинному курсі **«Світ навколо».**

[![](https://mpz.brovary.org/wp-content/uploads/2017/01/doshkilnyata.jpg)](https://mpz.brovary.org/wp-content/uploads/2017/01/doshkilnyata.jpg)

На курсі **«Юні інженери»** учні віком 5,5 – 7 років вивчають роботу механізмів і машин, що оточують людину в повсякденному житті. Тривалість заняття 1 год 10 хв.

[![](https://mpz.brovary.org/wp-content/uploads/2017/01/yuni-inzhenery.jpg)](https://mpz.brovary.org/wp-content/uploads/2017/01/yuni-inzhenery.jpg)

Заняття на курсі **«Початкова роботехніка 2.0»** проходять за допомогою комп’ютерів, де учні 6-7 років дізнаються про новітні технології, конструюють і програмують автономних роботів, вивчають основи механіки, математики та програмування. Заняття тривають півтори години.

[![](https://mpz.brovary.org/wp-content/uploads/2017/01/robot-dlya-poch.jpg)](https://mpz.brovary.org/wp-content/uploads/2017/01/robot-dlya-poch.jpg)

**«Наука та технологія»** це курс конструювання, будування та дослідження інженерних моделей, які зустрічаються в реальному житті. Заняття розраховані на дітей 8-9 років та тривають півтори години.

[![](https://mpz.brovary.org/wp-content/uploads/2017/01/nauka-i-tehnologiya.jpg)](https://mpz.brovary.org/wp-content/uploads/2017/01/nauka-i-tehnologiya.jpg)

Ознайомитися з функцією та конструкцією різних роботів, аналізуючи особливості їх роботи, діти від 10 до 16 років можуть на курсі **«Робототехніка 3.0».** Тривалість заняття 2 години.

[![](https://mpz.brovary.org/wp-content/uploads/2017/01/robototehnika2.jpg)](https://mpz.brovary.org/wp-content/uploads/2017/01/robototehnika2.jpg)

Під час 2-годинного заняття на курсі **«Архітектура»** учні від 8 до 16 років знайомляться з основними архітектурними поняттями та стилями та вчаться конструювати власні архітектурні моделі.

 [![](https://mpz.brovary.org/wp-content/uploads/2017/01/arhitektura.jpg)](https://mpz.brovary.org/wp-content/uploads/2017/01/arhitektura.jpg)

За словами директора студії **Ірини Коломієць**, ТС Винахідник має ексклюзивне право на розміщення логотипа LEGO та офіційне право працювати з LEGO Education, на відміну від інших студій.

Всі курси проходять за адресою: **вул. Київська, 245**. Додаткову інформацію можна дізнатися за телефонами: (095) 567-50-50, (098) 567-50-50, (073) 567-50-50.

**Фото - Технічна студія Винахідник (Бровари) та** **Броварська Лего-студія «BRAVO»**
