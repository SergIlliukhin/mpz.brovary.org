---
title: "Батальйону \"Бровари-5\" - один рік! - ФОТОРЕПОРТАЖ"
date: 2015-09-18
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "5-j-zagin-oborony"
  - "brovary"
  - "vibir-redaktsiyi"
  - "novini"
coverImage: "wp-content/uploads/2015/09/IMG_7714.jpg"
---

**Чоловіки в військовому спорядженні зі зброєю в руках, вибухи, штурми, тактичні пересування. Це не жахливі картини війни на Сході, це реальність, яка змушує відчайдушних броварчан думати про майбутнє своїх земляків та міста. Свій “перший рік” 12 вересня святкували ті, хто стане на оборону міста та району, якщо в цьому виникне потреба, -  5-й загін батальйону територіальної оборони “Бровари”. До дня своєї річниці минулими вихідними бійці влаштували показові виступи в парку "Перемога", щоб показати особисті досягнення та отримані навички за час існування батальйону.**

Ми вже писали про [наближення річниці](https://mpz.brovary.org/anons-zavtra-5-yj-zagin-teroborony-pokazovo-svyatkuvatyme-svoyu-pershu-richnytsyu/), про [склад батальйону та його тренування](https://mpz.brovary.org/buty-na-svoyemu-mistsi-shho-roblyat-bijtsi-brovarskogo-zagonu-oborony-j-ohorony-uzhe-majzhe-rik/). Як вивилося, це далеко не забавки й навчання не кожному під силу. Публічне відзначення річниці було ще одним доказом виснажливої підготовки, бійці батальйону показали присутнім важливі напрацювання, тільки про це згодом…

[![IMG_7586](https://mpz.brovary.org/wp-content/uploads/2015/09/IMG_7586.jpg)](https://mpz.brovary.org/wp-content/uploads/2015/09/IMG_7586.jpg)

... а поки вишиковані в шеренгу воїни співають гімн. Цього дня прийняли присягу та отримали шеврони підрозділу ще 6 нових бійців.

[![IMG_7604](https://mpz.brovary.org/wp-content/uploads/2015/09/IMG_7604.jpg)](https://mpz.brovary.org/wp-content/uploads/2015/09/IMG_7604.jpg)

За тим слово взяла одна з небагатьох мужніх жінок батальйону **Лідія Стрельченко**: _“Бійці, які перебувають в загоні вже не перший місяць, засвоїли нові знання та навички. підготували сьогодні показові виступи. зараз вони продемонструють такий важливий елемент тактики - як штурм будівлі та зачистка приміщень”._  

[![IMG_7633](https://mpz.brovary.org/wp-content/uploads/2015/09/IMG_7633.jpg)](https://mpz.brovary.org/wp-content/uploads/2015/09/IMG_7633.jpg)

[![IMG_7648](https://mpz.brovary.org/wp-content/uploads/2015/09/IMG_7648.jpg)](https://mpz.brovary.org/wp-content/uploads/2015/09/IMG_7648.jpg)

Штурм будівлі - це основний елемент будь-якої військової операції, який вимагає спеціальної підготовки. Цей вид тактики, за словами бійців, важливий насамперед для ведення бою в міських умовах. Бійці батальйону до виконання цього завдання підійшли серйозно й продемонстрували, як злагоджено має діяти група бійців всередині будівлі.

[![IMG_7653](https://mpz.brovary.org/wp-content/uploads/2015/09/IMG_7653.jpg)](https://mpz.brovary.org/wp-content/uploads/2015/09/IMG_7653.jpg)

[![IMG_7678](https://mpz.brovary.org/wp-content/uploads/2015/09/IMG_7678.jpg)](https://mpz.brovary.org/wp-content/uploads/2015/09/IMG_7678.jpg)

У наступному своєму виступі бійці показали техніку володіння зброєю та ведення бойових дій малими групами. 

[![IMG_7714](https://mpz.brovary.org/wp-content/uploads/2015/09/IMG_7714.jpg)](https://mpz.brovary.org/wp-content/uploads/2015/09/IMG_7714.jpg)

[![IMG_7702](https://mpz.brovary.org/wp-content/uploads/2015/09/IMG_7702.jpg)](https://mpz.brovary.org/wp-content/uploads/2015/09/IMG_7702.jpg)Для надання реалістичності та підсилення ефекту бійці під час виконання завдань використовували піротехніку. Було справді відчуття справжності, навіть подекуди ставало моторошно від раптових вибухів - когось навіть трохи "контузило" - реалістичність 100%.

_Відео HromadskeBro.tv_

<iframe src="https://www.youtube.com/embed/CXsB4lqu2ns" width="560" height="315" frameborder="0" allowfullscreen="allowfullscreen"></iframe>

Після показової, навіть небезпечної, частини й виконання показових виступів бійці запросили усіх охочих приєднатися до святкування.

[![IMG_7601](https://mpz.brovary.org/wp-content/uploads/2015/09/IMG_7601.jpg)](https://mpz.brovary.org/wp-content/uploads/2015/09/IMG_7601.jpg)

Для дітей влаштували ігри та квести й частина бійців проводила час вкупі з малечею. Багато людей скупчилося навколо зброї бійців - автоматів Калашникова. Воїни батальйону виступили в ролі інструкторів і провели такий собі майстер-клас з володіння зброєю. Потім на всіх гостів чекала солдатська каша від кухарів батальйону. Невимушено свято переросло у пікнік зі спілкуванням - розходилися вже затемно.

[![IMG_7579](https://mpz.brovary.org/wp-content/uploads/2015/09/IMG_7579.jpg)](https://mpz.brovary.org/wp-content/uploads/2015/09/IMG_7579.jpg)

**Фото - Микола Кожемяко**
