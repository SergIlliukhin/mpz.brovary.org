---
title: "Броварська прокуратура ігнорує запити, надіслані електронною поштою!"
date: 2012-07-23
categories: 
  - "kolonka-avtora"
tags: 
  - "informatsiyni-zapiti"
  - "dostup-do-publichnoyi-informatsiyi"
  - "elektronna-poshta"
  - "prokuratura"
---

[![](https://mpz.brovary.org/wp-content/uploads/2012/07/Prokuratura_3.jpg "Прокуратура")](https://mpz.brovary.org/wp-content/uploads/2012/07/Prokuratura_3.jpg)Пункт 3 статті 19 Закону України "Про доступ до публічної інформації" надає запитувачу право подавати інформаційні запити електронною поштою.

Для забезпечення цього права розпорядники інформації опубліковують адресу електронної пошти, за якою може бути подано запит.

Броварською міжрайонною прокуратурою [опубліковано порядок](http://brovaru-prokuratura.org.ua/pub2.html "Броварська прокуратура"), згідно якого надаються відповіді на інформаційні запити, де чітко сказано, що інформаційні запити можуть подаватися електронною поштою, шляхом надсилання на адресу **infoprokbrovari@i.ua**

Однак спроба надіслати інформаційний запит на вказану адресу закінчується повним "провалом": сервер, який обслуговує електронну адресу броварської прокуратури відповідає помилкою "_550 Mailbox is frozen. See [http://mail.i.ua/err/3/](http://mail.i.ua/err/3/) (state 13)_". Якщо перейти за вказаним у листі посиланням, то стає зрозумілим, в чому ж насправді проблема: "**Скринькою не користувалися більше 3 місяців - прийом нової кореспонденції тимчасово відключений**"

Отакої! За останні 3 місяці відповідальні за обробку інформаційних запитів працівники прокуратури ЖОДНОГО разу не перевірили поштову скриньку. А якщо там прийшли інформаційні запити? А якщо там запити, що стосуються інформації, необхідної для захисту життя чи свободи особи, щодо стану довкілля, якості харчових продуктів і предметів побуту, аварій, катастроф, небезпечних природних явищ та інших надзвичайних подій, що сталися або можуть статись і загрожують безпеці громадян, відповідь на які має бути надана не пізніше 48 годин з дня отримання запиту?

Виходить, що орган, який мав би контролювати виконання держслужбовцями законів, сам їх не виконує, обмежуючи право громадян на доступ до публічної інформації?

Свій запит мені доведеться тепер подавати особисто, а заодно подам ще один запит - з проханням уточнити, на яку ж електронну адресу потрібно надсилати запити, щоб вони таки були оброблені, як цього вимагає закон. Про результати відпишусь!
