---
title: "У Броварах часто фіксують хворобу Лайма від укусів кліщів, – санслужба"
date: 2016-09-26
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "borelioz"
  - "brovary"
  - "vira-tovstonog"
  - "klishh"
  - "novini"
  - "sansluzhba"
  - "ses"
  - "ukus"
  - "hvoroba"
  - "hvoroba-lajma"
---

**У мешканців Броварів часто знаходять [кліщовий бореліоз](https://mpz.brovary.org/pora-klishhiv-na-klishhovyj-borelioz-v-brovarah-zarazylysya-8-doroslyh-ta-odna-dytyna/), також відомий як хвороба Лайма. Останній випадок стався минулого тижня. Дорослий чоловік «підчепив» кліща у лісі поблизу вул. Михайла Мельника (Коккінакі). Про це сьогодні під час оперативної наради за участі секретаря Броварської міськради та в коментарях нашим журналістам розповіла Віра Товстоног, завідувачка відділення організації санітарно-гігієнічних досліджень санепідслужби.**

Як розповіла представниця установи, чоловіка в лісі вкусив кліщ, який і інфікував його. Зі слів пані Товстоног, такий випадок у цей період року не є чимось незвичним. Адже кліщі зараз хоч і не активні, ховаються, але все одно перебувають у лісах та переносять хвороби.

Очевидно_,_ - зазначає **Віра Товстоног**, - чоловік був необережним, зокрема із вибором одягу, тому й натрапив на кліща. Заступниця головлікаря акцентує увагу, що хвороба є небезпечною, однак її можна вилікувати, якщо звернутися по медичну допомогу.

Віра Товстоног вказує, що в Броварах випадки укусів, які спричиняють хворобу Лайма, трапляються часто. Але останнім часом недугу не підхоплювали в місцях відпочинку, у паркових зонах міста. Пані Товстоног також вказує на випадок захворювання на бореліоз у Броварах, коли кліща «спіймали» на приватній ділянці. Коментуючи нещодавній випадок у лісі, вона зазначає: раніше ліси обробляли спеціальними засобами, щоби уникати подібних неприємностей. Зараз цього не роблять.
