---
title: "Де в Броварах можна отримати безкоштовну правову допомогу?"
date: 2013-07-22
tags: 
  - "brovary"
  - "viddil-zvernen-gromadyan"
  - "vibir-redaktsiyi"
  - "novini"
  - "pravova-dopomoga"
  - "upravlinnya-yustitsiyi"
  - "yuridichni-konsultatsiyi"
---

**[![правова допомога](https://mpz.brovary.org/wp-content/uploads/2013/06/pravova-dopomoga.jpg)](https://mpz.brovary.org/wp-content/uploads/2013/06/pravova-dopomoga.jpg)Далеко не кожен з нас є юристом, тому часто-густо, щоб розібратись, що і як потрібно робити відповідно до законодавства, нам потрібна правова допомога. У Броварах є дві установи, у яких можна отримати безкоштовну юридичну консультацію у відповідного спеціаліста - у міськрайонному управлінні юстиції та у відділі по роботі зі зверненями громадян.**

Так, зокрема, у Броварському міськрайонному управлінні юстиції Київської області, яке розташоване за адресою _вул. Гагаріна, 18_, _**щовівторка**_ та _**щочетверга з 10:00 до 16:00**_ працює громадська приймальня з надання безоплатної первинної правової допомоги. Телефон броварського управління юстиції - **5-34-42.**

[![Правова приймальня управління юстиції](https://mpz.brovary.org/wp-content/uploads/2013/07/Pravova-priymalnya-upravlinnya-yustitsiyi.jpg)](https://mpz.brovary.org/wp-content/uploads/2013/07/Pravova-priymalnya-upravlinnya-yustitsiyi.jpg)

Також правова громадська приймальня працює у відділі роботи зі зверненнями громадян виконкому Броварської міської ради, який розташований за адресою: _бульв. Незалежності, 2._ Телефон відділу звернень громадян - **5-32-47**. Юридичні консультації надає **Скред Ірина Петрівна,** яка працює щодня за наступним графіком:

[![Правова приймальня відділ звернень громадян](https://mpz.brovary.org/wp-content/uploads/2013/07/Pravova-priymalnya-viddil-zvernen-gromadyan.jpg)](https://mpz.brovary.org/wp-content/uploads/2013/07/Pravova-priymalnya-viddil-zvernen-gromadyan.jpg)

Відповідно до п. 1.3 свого [Положення](http://rada.pravo-znaty.org.ua/index.php%5Eoption=com_content&view=article&id=4779_-11102011-508-2-27042007-204&catid=2&Itemid=3.htm) правова громадська приймальня відділу роботи зі зверненнями громадян виконкому надає такі види правової допомоги:

- _надання правової інформації;_
- _надання консультацій та роз’яснень з правових питань;_
- _складання заяв, скарг та інших документів правового характеру (крім документів процесуального характеру);_
- _допомога особам, визначеним в п. 1 ч. 1 ст. 14 Закону України «Про безоплатну правову допомогу», в складанні документів процесуального характеру до 01 січня 2014 (відповідно до п. 6 Розділу VI Закону України «Про безоплатну правову допомогу»);_
- _допомога в оформленні заяв та документів, які подаються на розгляд комісій виконкому;_
- _надання консультацій щодо порядку звернення про надання безоплатної вторинної правової допомоги._

Працівник приймальні може аргументовано відмовити у наданні правової допомоги, по яку звертається особа, якщо під час розгляду порушених нею питань, об’єктивно усвідомлює свою некомпетентність у наданні даного виду правової допомоги або якщо особа звертається з питанням, яке не належить до сфери відання виконавчого комітету Броварської міської ради.
