---
title: "Патрульні поліцейські врятували від пожежі родину в Броварах - ВІДЕО"
date: 2017-02-15
categories: 
  - "brovary"
  - "novyny"
tags: 
  - "brovary"
  - "video"
  - "novini"
  - "patrulna-politsiya"
  - "pozhezha"
---

**В ніч на 13 лютого в Броварах київські патрульні врятували сім'ю, що мало не згоріла живцем. Про це [повідомляють](https://www.facebook.com/police.gov.ua/videos/1836088873326305/?__mref=message_bubble) на офіційній сторінці Патрульної поліції України у FB. Під час патрулювання поліцейські побачили задимлення в приватному будинку по вулиці Київській, вчасно розбудили господарів та загасили полум'я до прибуття пожежників.**

Вчора [Патрульна поліція Украіни](https://www.facebook.com/police.gov.ua/) проінформувала про випадок вчасного запобігання пожежі у Броварах. В ніч на 13 лютого інспектори патрульної поліції, що виконували службове завдання, помітили задимлення неподалік приватного будинку по вулиці Київській у Броварах.

<iframe src="https://www.youtube.com/embed/q7-ji7IXp3o" width="560" height="315" frameborder="0" allowfullscreen="allowfullscreen"></iframe>

Коли інспектори підбігли ближче, то побачили, що полум'я охопило ґанок та вже підступає до будинку. Патрульні поліцейські одразу ж постукали в двері і розбудили господарів, адже зрозуміли, що люди можуть згоріти живцем. Виявилось, що в цей час батько, мати та кілька дітей спокійно спали і не підозрювали про небезпеку. Поліцейські почали гасити  вогонь снігом та водою. Пожежу вдалося ліквідувати ще до прибуття рятувальників. У причинах займання будуть розбиратись відповідні служби, розповідає патрульна поліція.
