---
title: "Відкриття Пластового року cтаниці Бровари - ФОТО"
date: 2016-09-20
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "novini"
  - "oleksa-taldenko"
  - "olena-danko"
  - "plast"
  - "plastova-stanytsya"
  - "plastovyj-rik"
  - "plastuny"
---

**18 вересня у лісі відбулося відкриття Пластового року станиці Бровари. Пласт - національна скаутська організація України, мета якої сприяти всебічному патріотичному самовихованню молоді на засадах християнської моралі. В 2015 році активними батьками було засновано [Пластову станицю](https://mpz.brovary.org/plast-u-brovarah-zmozhe-vyhovuvaty-skautiv/) у Броварах. На сьогодні станиця налічує понад півсотні дітей віком від 2 до 14 років.**

Після довгої літньої перерви це була перша зустріч. Веселий галас та метушня говорили самі за себе — всі дуже скучили один за одним.

[![plastuny-0](https://mpz.brovary.org/wp-content/uploads/2016/09/plastuny-0.jpg)](https://mpz.brovary.org/wp-content/uploads/2016/09/plastuny-0.jpg)

[![plastuny-1](https://mpz.brovary.org/wp-content/uploads/2016/09/plastuny-1.jpg)](https://mpz.brovary.org/wp-content/uploads/2016/09/plastuny-1.jpg)

Розпочалось свято із урочистого відкриття та молитви. Потім на дітей чекав цікавий квест у лісі.

[![plastuny-2](https://mpz.brovary.org/wp-content/uploads/2016/09/plastuny-2.jpg)](https://mpz.brovary.org/wp-content/uploads/2016/09/plastuny-2.jpg)

[![plastuny-3](https://mpz.brovary.org/wp-content/uploads/2016/09/plastuny-3.jpg)](https://mpz.brovary.org/wp-content/uploads/2016/09/plastuny-3.jpg)

**Олена Данько**, виховниця новаків та новачок: _“Було цікаво спостерігати трансформацію дітей під час мандрівки — міські “загаджетовані” діти перші півгодини нили, як важко йти по лісу, ніжки болять і взагалі їм нудно. Та зовсім скоро це вже були діти, котрі насолоджувалися лісом, можливістю вилізти на дерево, пошукати ожину та й просто поганяти між сосен.”_

\[caption id="attachment\_60496" align="aligncenter" width="600"\][![plastuny-4](https://mpz.brovary.org/wp-content/uploads/2016/09/plastuny-4.jpg)](https://mpz.brovary.org/wp-content/uploads/2016/09/plastuny-4.jpg) Олена Данько зі своїм роєм\[/caption\]

[![plastuny-5](https://mpz.brovary.org/wp-content/uploads/2016/09/plastuny-5.jpg)](https://mpz.brovary.org/wp-content/uploads/2016/09/plastuny-5.jpg)

Після квесту втомлені, голодні, але щасливі сіли обідати. Що може бути смачніше приготованої на вогні їжі! Навіть найвибагливіші “гурмани” миттю проковтнули все, що було в тарілках.

[![plastuny-6](https://mpz.brovary.org/wp-content/uploads/2016/09/plastuny-6.jpg)](https://mpz.brovary.org/wp-content/uploads/2016/09/plastuny-6.jpg)

[![plastuny-7](https://mpz.brovary.org/wp-content/uploads/2016/09/plastuny-7.jpg)](https://mpz.brovary.org/wp-content/uploads/2016/09/plastuny-7.jpg)

**Євген Мангуст**, скарбник Броварської станиці Пласту: _"Пласт – це не просто організація, не просто гра. Пласт – це спосіб життя. Виховання і становлення особистості відбувається не в тісних стінах, не за низькими партами, а в чудових місцях у єднанні з природою, в активних іграх, у співпраці з іншими пластунами._ _І те, що в нашій сім’ї є четверо пластунів віком від 4+ до 40+ свідчить про те, що Пласт – це як мінімум цікаво!"_

\[caption id="attachment\_60500" align="aligncenter" width="600"\][![plastuny-8](https://mpz.brovary.org/wp-content/uploads/2016/09/plastuny-8.jpg)](https://mpz.brovary.org/wp-content/uploads/2016/09/plastuny-8.jpg) Олекса Талденко – станичний Броварської станиці\[/caption\]

[![plastuny-9](https://mpz.brovary.org/wp-content/uploads/2016/09/plastuny-9.jpg)](https://mpz.brovary.org/wp-content/uploads/2016/09/plastuny-9.jpg)

Після обіду для дітей провели “Інтелектуальний змаг” – вікторина, змагання на ерудованість та швидке мислення. Над деякими питаннями навіть дорослим доводилося замислюватись: “Що дістане зубами потилицю?”, “З якого крану вода не тече?” або “На яке дерево сідає ворона після дощу?” Хоча дітей таким не злякаєш — спільно обміркувавши, легко знаходили відповідь.

[![plastuny-11](https://mpz.brovary.org/wp-content/uploads/2016/09/plastuny-11.jpg)](https://mpz.brovary.org/wp-content/uploads/2016/09/plastuny-11.jpg)

**Наталя Ретта** - референт станиці Бровари: _“Дітям, звичайно, цей день сподобався — хто ж не любить пригоди? Мої сини вдома ще довго ділилися враженнями, перебиваючи один одного. Пласт — це гра, це виховання відповідальних громадян нашої країни, це можливість навчитися багатьом корисним речам. Разом з тим, Пласт не відбувся би без батьків, що допомагають організаційно. Варіант “віддав дитину і забув” не проходить. Тут кожен має докладати свої зусилля”._

[![plastuny-12](https://mpz.brovary.org/wp-content/uploads/2016/09/plastuny-12.jpg)](https://mpz.brovary.org/wp-content/uploads/2016/09/plastuny-12.jpg)

[![plastuny-13](https://mpz.brovary.org/wp-content/uploads/2016/09/plastuny-13.jpg)](https://mpz.brovary.org/wp-content/uploads/2016/09/plastuny-13.jpg)

Інтелектуальний змаг позаду, обіди вже трохи вляглися в животиках — саме час побігати! Програма була насичена та цікава: рухливі ігри, м'яч, перетягування канату, танці.

[![plastuny-14](https://mpz.brovary.org/wp-content/uploads/2016/09/plastuny-14.jpg)](https://mpz.brovary.org/wp-content/uploads/2016/09/plastuny-14.jpg)

[![plastuny-15](https://mpz.brovary.org/wp-content/uploads/2016/09/plastuny-15.jpg)](https://mpz.brovary.org/wp-content/uploads/2016/09/plastuny-15.jpg)

Хоча й був один хлопчина, котрому такий відпочинок у лісі до душі не припав. Він все намагався зібрати наплічник та повернутися пішки додому. Виховники пробували зацікавити малюка хто як міг, але безрезультатно. Хлопчик все свято ходив похнюплений.

[![plastuny-25](https://mpz.brovary.org/wp-content/uploads/2016/09/plastuny-25.jpg)](https://mpz.brovary.org/wp-content/uploads/2016/09/plastuny-25.jpg)

**Олена Космина**, виховниця новачок: _“Дітей в Пласт не “спихують”, а йдуть до Пласту разом із дітьми. Допомагають виховникам, приймають участь у заходах, в їх організації та проведенні. А коли не зацікавлені батьки, то й діти не будуть зацікавленими. Всі виховники Броварської станиці мають власні сім'ї та роботу. Пласт — це безоплатна волонтерська діяльність. Ми це робимо, бо хочемо, аби наші власні діти мали україномовне та позитивне оточення”._

[![plastuny-17](https://mpz.brovary.org/wp-content/uploads/2016/09/plastuny-17.jpg)](https://mpz.brovary.org/wp-content/uploads/2016/09/plastuny-17.jpg)

На завершення свята всі сіли відпочити навколо вогнища (ватри), пили узвар із печивом та співали пісні.

[![plastuny-20](https://mpz.brovary.org/wp-content/uploads/2016/09/plastuny-20.jpg)](https://mpz.brovary.org/wp-content/uploads/2016/09/plastuny-20.jpg)

Після чого пройшла церемонія закриття, на якій учасникам заходу вручали відзначки.

[![plastuny-23](https://mpz.brovary.org/wp-content/uploads/2016/09/plastuny-23.jpg)](https://mpz.brovary.org/wp-content/uploads/2016/09/plastuny-23.jpg)

[![plastuny-24](https://mpz.brovary.org/wp-content/uploads/2016/09/plastuny-24.jpg)](https://mpz.brovary.org/wp-content/uploads/2016/09/plastuny-24.jpg)

Згодом, зібравши свої речі та прибравши після себе галявину, пластуни вирушили додому.

**Фото - Світлана Яцив**
