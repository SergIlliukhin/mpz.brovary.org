---
title: "Безпілотний дрон, яким знімали аерофлешмоб на День міста, волонтери передали на фронт"
date: 2014-09-29
author: 
  username: "kachor"
  display_name: "Андрій Качор"
tags: 
  - "aerofleshmob"
  - "bezpilotnik"
  - "vibir-redaktsiyi"
  - "kvadrokopter"
  - "koordinatsiyniy-tsentr-dopomogi-brovarskim-viyskovim"
  - "novini"
coverImage: "wp-content/uploads/2014/09/kopter-10.jpg"
---

**[![коптер 10](https://mpz.brovary.org/wp-content/uploads/2014/09/kopter-10.jpg)](https://mpz.brovary.org/wp-content/uploads/2014/09/kopter-10.jpg)Квадрокоптер DJI Phantom 2 з відеокамерою на борту, що ним волонтери [Координаційного центру допомоги броварським військовим](https://www.facebook.com/koordcentr.brovary) напередодні відзняли [ефектне відеопривітання] https://www.youtube.com/watch?v=1wAGMNmpNpk  бійцям на фронті, активісти вирішили передати для потреб розвідувальних підрозділів 11-го батальйону «Київська Русь».**

Як розповіла волонтерка Координиаційного центру **Лідія Стрельченко**, такі апарати дуже потрібні нашим бійцям: «Для розвідки подібні пристрої – як знахідка. Вони дозволяють без ризику для життя оглядати місцевість під час виконання завдань розвідувальною групою. Ми подумали, що буде правильним і водночас символічним, якщо такий самий безпілотник, на який броварчани зняли привітання своїм захисникам, тепер виконуватиме бойові завдання і, можливо, врятує комусь життя». За словами волонтерів, кошти на придбання літального апарату були зібрані через скриньки в наметах акції «Дякую тобі!», а також завдяки пожертвам меценатів.

[![коптер 02](https://mpz.brovary.org/wp-content/uploads/2014/09/kopter-02.jpg)](https://mpz.brovary.org/wp-content/uploads/2014/09/kopter-02.jpg)

[![коптер 03](https://mpz.brovary.org/wp-content/uploads/2014/09/kopter-03.jpg)](https://mpz.brovary.org/wp-content/uploads/2014/09/kopter-03.jpg)

 

> Нагадаємо, що 20 вересня під час відзначення Дня міста Бровари волонтери Координаційного центру допомоги броварським військовим організували [аерофлешмоб "Дякуємо героям!"](https://mpz.brovary.org/brovarski-volonteri-provedut-aerofleshmob-na-pidtrimku-armiyi-dyakuyemo-geroyam/), під час якого броварчани [стали у формі велетенського тризубу](https://mpz.brovary.org/den-brovariv-2014-standartni-zahodi-vid-vladi-y-kreativ-vid-gromadi/) на схилі пагорбу біля паркового озера. Фігуру національного гербу, складену з людей, можна було побачити з висоти пташиного польоту, саме для цього волонтери використали для зйомки з повітря безпілотний дрон.
> 
> <iframe src="//www.youtube.com/embed/1wAGMNmpNpk" width="640" height="360" frameborder="0" allowfullscreen="allowfullscreen"></iframe>
> 
> Під час зйомки учасники флешмобу тримали над головами жовто-блакитні прапори з написаними на них побажаннями землякам, котрі зараз перебувають на рубежах АТО. Ці прапори разом з відеозаписом флешмобу та іншим гуманітарним вантажем волонтери передали безпосередньо на фронт.
> 
> [![коптер 09](https://mpz.brovary.org/wp-content/uploads/2014/09/kopter-09.jpg)](https://mpz.brovary.org/wp-content/uploads/2014/09/kopter-09.jpg)

Як розповідають бійці, раніше вони мали аналогічний квадрокоптер та активно його застосовували, допоки безпілотник не збили терористи, тож нова «іграшка» може неабияк стати в нагоді українським розвідникам. квадрокоптер відправився на «бойове чергування» в 11-ий батальйон вже цієї п'ятниці, 26 вересня.
