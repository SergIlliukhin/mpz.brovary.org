---
title: "Депутат Олег Іваненко пообіцяв захистити 1 школу від закриття та відремонтувати дороги"
date: 2013-01-31
author: 
  username: "aleechka"
  display_name: "Аліна Дяченко"
tags: 
  - "ivanenko"
  - "brovary"
  - "vibir-redaktsiyi"
  - "deputati"
  - "dorogi"
  - "zvituvannya"
  - "novini"
  - "okrug"
coverImage: "wp-content/uploads/2013/01/Zvituvannya-Ivanenka_1.jpg"
---

[![Звітування Іваненка_1](https://mpz.brovary.org/wp-content/uploads/2013/01/Zvituvannya-Ivanenka_1.jpg)](https://mpz.brovary.org/wp-content/uploads/2013/01/Zvituvannya-Ivanenka_1.jpg)**Минулої п'ятниці в актовій залі 1 школи зібралось близько 40 мешканців “старого міста”. Люди прийшли на [звіт депутата свого округу Олега Іваненка](https://mpz.brovary.org/sogodni-deputat-miskradi-ivanenko-zvituvatime-pered-vibortsyami/), який спершу розповів про зроблене протягом минулого року, а потім дав низку обіцянок на 2013 рік. Також присутні мешканці зернули увагу свого обранця на низку проблем, які існують в окрузі.**

Розпочав свій звіт **Олег Іваненко** з успіхів та досягнень: “_Минулого року вдалось багато зробити і по округу, і по місту загалом. Щоправда, більшість справ робилась за власний кошт, оскільки місцевий бюджет, як і державний, дуже скромний і чимало потреб округу не знаходять фінансової підтримки_”.

Стосовно своєї депутатської роботи пан Олег розповів, що був присутній на всіх сесіях Броварської міської ради за минулий рік, а також брав участь у роботі багатьох комісій. За зверненнями мешканців було складено **68** актів обстеження житлово-побутових умов, **19** характеристик, також було здійснено близько 80 термінових виїздів. “_Загалом за рік у мене на прийомі побувало близько **1400** людей. Я завжди на місці та відкритий до спілкування, готовий дати пораду чи консультацію_”, — зазначив представник броварської громади у міськраді.

[![Звітування Іваненка_5](https://mpz.brovary.org/wp-content/uploads/2013/01/Zvituvannya-Ivanenka_5.jpg)](https://mpz.brovary.org/wp-content/uploads/2013/01/Zvituvannya-Ivanenka_5.jpg)

[![Звітування Іваненка_2](https://mpz.brovary.org/wp-content/uploads/2013/01/Zvituvannya-Ivanenka_2.jpg)](https://mpz.brovary.org/wp-content/uploads/2013/01/Zvituvannya-Ivanenka_2.jpg)

[![Звітування Іваненка_7](https://mpz.brovary.org/wp-content/uploads/2013/01/Zvituvannya-Ivanenka_7.jpg)](https://mpz.brovary.org/wp-content/uploads/2013/01/Zvituvannya-Ivanenka_7.jpg)

Далі депутат пройшовся по найболючішим проблемам 14 округу. Почав зі **стану доріг**. Нагадав, що у 2011 році було відремонтовано дорожне покриття на вул. Коккінакі та Челюскіна, а минулого року було приведено до ладу вул. Щорса та частково вул. Молодіжну, а також заасфальтовано площу біля ринку — за кошт місцевого бюджету.

А от за такі вулиці як Героїв Сталінграда, Красна, Радгоспна, 8 З'їзду Рад місту має бути соромно. По всіх цих вулицях від мене є депутатські звернення до Сапожка, проте навіть на останньому позачерговому прийомі у міського голови я знову почув лише “нічого обіцяти не можу”, - зазначив Олег Іваненко та додав, що поки очікується фінансування з бюджету, на вул. Героїв Сталінграду за його власний кошт було вивантажено та вирівняно 70 тон. Щебеня і ще 180 тон щебневої фракції дісталось дорожі по вул. Чепурного, Чехова та Красній. “Проте, звісно, я не можу відремонтувати всі вулиці округу за свій кошт, я стільки не заробив”, - зауважив депутат.

Стосовно можливого **закриття 1 школи** Іваненко висловив сподівання, що навчальний заклад закривати таки не будуть і пообіцяв посприяти цьому зі свого боку. Також він розповів, що минулого року виконав свою обіцянку облашутвати на території школи спортивний майданчик з тренажерами. Цього року також пообіцяв продовжити опікуватись школою та підтримувати заклад.

Згадав депутат і буд. № 151 по вул. Київській, де вкрай потрібен ремонт покрівлі, та запевнив, що шатровий дах буде відремонтовано вже цього року, оскільк цей будинок влючено в графік ремонтів на 2013 рік. За кошт пана Олега було проведено розчищення каналу для водовідводу по вул. Леніна, здійснено косметичні ремонти 7 під'їздів у кількох будинках Броварів, відремонтовано кілька кабінетів у міській дитячій поліклініці. Стосовно підземного переходу на Розвилці Іваненко зазначив, що його мають нарешті відремонтувати та довести до ладу.

[![Звітування Іваненка_6](https://mpz.brovary.org/wp-content/uploads/2013/01/Zvituvannya-Ivanenka_6.jpg)](https://mpz.brovary.org/wp-content/uploads/2013/01/Zvituvannya-Ivanenka_6.jpg)

[![Звітування Іваненка_3](https://mpz.brovary.org/wp-content/uploads/2013/01/Zvituvannya-Ivanenka_3.jpg)](https://mpz.brovary.org/wp-content/uploads/2013/01/Zvituvannya-Ivanenka_3.jpg)

[![Звітування Іваненка_9](https://mpz.brovary.org/wp-content/uploads/2013/01/Zvituvannya-Ivanenka_9.jpg)](https://mpz.brovary.org/wp-content/uploads/2013/01/Zvituvannya-Ivanenka_9.jpg)

Єдиним питанням, яке депутат вважає непідсильним собі, він назвав підтоплення у “старому місті”. “_Вирішення цієї проблеми є занадто дороговартісним, і за нинішніх соціально-економічних обставин у державі є практично неможливим. Я не буду обіцяти того, чого не можу виконати_”, - зазначив обранець.

Стосовно своїх **планів на майбутнє** Олег Іваненко заявив, що і далі продовжуватиме опікуватись доступністю та зручністю міста для людей з обмеженими можливостями, допомагатиме дитячій поліклінці та пообіцяв добитись ремонту доріг на вулицях Красна, Радгоспна, Оболонська, Зої Космодем'янської, 8 з'їзду Рад, Героїв Сталінграда та другої половини вул. Молодіжної, а також провести ремонт електромережі по пров. Деснянському.

“_Я переконаний, що наше місто може бути самодостатнім та інвестиційно привабливим, ми маємо хороше географічне розташування, нам потрібен план розвитку і ми можемо отримати дуже хороші показники. Але бюджет міста на цей рік, як на мене, складний та незручний для виконання, він міг би бути кращим навіть при тій соціально-економічній ситуації, яку ми маємо зараз_”, - висловив свою позицію депутат.

[![Звітування Іваненка_4](https://mpz.brovary.org/wp-content/uploads/2013/01/Zvituvannya-Ivanenka_4.jpg)](https://mpz.brovary.org/wp-content/uploads/2013/01/Zvituvannya-Ivanenka_4.jpg)

У частині “запитань-відповідей” люди звернули увагу свого обранця на низку проблем та потреб. Зокрема мешканці висловили побажання перенести зупинку на “Старому центрі” поближче до прокуратури, також зауважили, що вул. Петровського потребує ямкового ремонту. Одна жінка обурювалась станом дороги по вул. Гонти і наполягала на тому, щоб там зробили тротуар для пішоходів. Про потребу тротуарах говорили неодноразово, бо мовляв, коли вул. Київську перекривають або щось стається, увесь потім машин їде через приватний сектор, де для пішоходів немає місця. Скаржились люди і на бруд та сміття на базарі, цікавились, хто його власник та чому не прибирає. Також люди просили зробити вуличне освітлення на вул. Деснянській, адже там вже неодноразово ставались пограбування та напади на людей. Чимало питань було й стосовно зливової каналізації (вул. Леніна, Деснянська, Совхозна).

[![Звітування Іваненка_11](https://mpz.brovary.org/wp-content/uploads/2013/01/Zvituvannya-Ivanenka_11.jpg)](https://mpz.brovary.org/wp-content/uploads/2013/01/Zvituvannya-Ivanenka_11.jpg)

[![Звітування Іваненка_12](https://mpz.brovary.org/wp-content/uploads/2013/01/Zvituvannya-Ivanenka_12.jpg)](https://mpz.brovary.org/wp-content/uploads/2013/01/Zvituvannya-Ivanenka_12.jpg)

[![Звітування Іваненка_13](https://mpz.brovary.org/wp-content/uploads/2013/01/Zvituvannya-Ivanenka_13.jpg)](https://mpz.brovary.org/wp-content/uploads/2013/01/Zvituvannya-Ivanenka_13.jpg)

Усе, що говорили люди, уважно занотовував помічник депутата, присутній на звітуванні. По окремих питаннях Іваненко казав, що подасть відповідні звернення, десь спробує самотужки допомогти, а декого з людей просив зайти до його приймальні найближчим часом, щоб разом скласти звернення.

> Загалом звітування пройшло досить динамічно та насичено. За 50 хвилин було обговорено чимало питань та почуто багато іформації. По завершенні зустрічі люди аплодували, дякували та запитували “Коли наступного разу зустрінемось?”, на що депутат відповів коротко: “Коли скажете”.
