---
title: "Скільки грошей витратили броварські кандидати на виборчу кампанію?"
date: 2013-01-11
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "brovary"
  - "vibir-redaktsiyi"
  - "vibori-2012"
  - "okrug-97"
  - "rizanenko"
  - "ratnikov"
  - "semenyaka"
  - "fedorenko"
coverImage: "wp-content/uploads/2013/01/1238479552_many.jpg"
---

[![](https://mpz.brovary.org/wp-content/uploads/2013/01/1238479552_many.jpg)](https://mpz.brovary.org/wp-content/uploads/2013/01/1238479552_many.jpg)**Аби перемогти на виборах 2012 року до Верховної Ради, кандидати не шкодували ані сил, ані ресурсів.**

Спробуємо з'ясувати, скільки ж грошей офіційно витратили зі своїх виборчих фондів кандидати у народні депутати по виборчому округу №97 з центром у місті Бровари і на що саме витрачалися ці кошти.

Аби розібратися у цьому питанні, ми направили запити до Центральної виборчої комісії, у яких просили надати нам копії звітів про надходження та використання коштів виборчого фонду, які кандидати мали надати до ЦВК після виборів. Однак, як з'ясувалося, не всі екс-кандидати виконали норми законодавства: зокрема, [Олег Іваненко та Юрій Кравець свої звіти у визначені законом терміни не надали](https://mpz.brovary.org/eks-kandidati-ivanenko-ta-kravets-ne-prozvituvati-do-tsvk-pro-vikoristannya-viborchih-fondiv/ "Екс-кандидати Іваненко та Кравець не прозвітували до ЦВК про використання виборчих фондів"). Тому ми розглядатимемо звіти лише 4 лідерів виборчих перегонів 2012 року: Павла Різаненка, Миколи Семеняки, Сергія Федоренка та Дмитра Ратнікова.

**Розмір виборчого фонду**

\[table\]

 
|  | Різаненко | Семеняка | Федоренко | Ратніков |
| --- | --- | --- | --- | --- |
| **Розмір виборчого фонду** | **265 000,00** | **97 165,00** | **160 755,00** | **146 700,00** |
| \- власні кошти кандидата | 265 000,00 | 31 015,00 | 0,00 | 146 700,00 |
| \- добровільні внески громадян | 0,00 | 66 150,00 | 160 755,00 | 0,00 |

\[/table\] Найбільше грошей (**265 тис грн**) на вибори витратив переможець перегонів - Павло Різаненко, а ось Микола Семеняка, який фінішував другим, виявився найощаднішим з розглянутих кандидатів (лише **97 тис грн**).

При цьому варто відзначити, що більшість кандидатів поповняли виборчий фонд за власний рахунок. І лише Сергій Федоренко не вклав жодної копійки - його виборчий фонд повністю був наповнений за рахунок добровільних внесків фізичних осіб, які вклали більше **160 тис грн** у виборчу кампанію голови земельної комісії Броварської міської ради.

160 тис грн, залучених від громадян - це результат, яким міг би пишатися будь-який кандидат, який дійсно збирав кошти серед населення. _Для порівняння_: голові партії "Демократичний Альянс" Василю Гацьку, який розгорнув широку кампанію по збору коштів на вибори, [вдалось зібрати **115 тис грн**](http://www.dem-alliance.org/blog/Zvit-pro-vitrati-na-viborchu-kampaniyu-238.html "Василь Гацько звіт про виборчу кампанію") на виборчу кампанію. В той же час Сергій Федоренко, який в жодних засобах масової інформації не звертався до громадян за фінансовою підтримкою, залучив у півтора рази більше!

<iframe src="https://infogr.am/---35777675313577" frameborder="0" scrolling="no" width="540" height="480"></iframe>

**Витрати кандидатів**

\[table\]

 
|  | Різаненко | Семеняка | Федоренко | Ратніков |
| --- | --- | --- | --- | --- |
| Виготовлення матеріалів передвиборчої агітації | 173 312,01 | 96 832,00 | 3 000,00 | 69 170,00 |
| Використання ЗМІ | 11 370,00 | 0,00 | 144 814,00 | 28 660,50 |
| Інші послуги, пов'язані з веденням агітації | 69 396,01 | 329,00 | 3 205,18 | 48 840,00 |
| Інші витрати на агітацію | 10 870,00 | 0,00 | 7 700,40 | 0,00 |

\[/table\] Основна стаття витрат більшості кандидатів - виготовлення матеріалів передвиборної агітації

[![](https://mpz.brovary.org/wp-content/uploads/2013/01/1100.png "1100")](https://mpz.brovary.org/wp-content/uploads/2013/01/1100.png)

Однак не у всіх: Сергій Федоренко матеріали майже не замовляв (витрачено лише 3 тис грн), основна стаття видатків цього кандидата - використання засобів масової інформації.

[![](https://mpz.brovary.org/wp-content/uploads/2013/01/1200.png "1200")](https://mpz.brovary.org/wp-content/uploads/2013/01/1200.png)

Також, як видно зі звіту Сергія Федоренка, виготовлення (оренда) рекламних щитів, які протягом виборчої кампанії заполонили Бровари та Броварський район, коштувала йому лише **3205 грн 18 коп.**. Як повідомили джерела МПЗ, фактично це ринкова вартість розміщення одного рекламного щита на місяць. _Для порівняння:_ Різаненко та Ратніков, які мали значно менше об'єктів зовнішньої реклами, витратили на це 69 та 49 тис грн відповідно.

Щодо використання засобів масової інформації, то варто зазначити, що Семеняка на це кошти не витрачав взагалі, Різаненко оплачував з виборчого фонду лише ефірний час на телебаченні (11 тис грн), а Федоренко та Ратніков зосередились виключно на друкованих ЗМІ (145 та 29 тис грн відповідно).

<iframe src="https://infogr.am/---80997675318099" frameborder="0" scrolling="no" width="640" height="700"></iframe>

**Ціна голосу**

То скільки ж офіційно витратили кандидати на кожного виборця, який віддав за них свій голос? Виявляється, що "найдешевше" голос виборця дістався Миколі Семеняці - лише **5,85 грн** за голос. Значно "дорожче" коштував голос виборця Павлу Різененку - **8,37 грн** за голос. Ну а Сергію Федоренку та Дмитру Ратнікову голоси дісталися взагалі по захмарному "тарифу" - по **11,23** та **11,99** грн за голос! Звичайно, хочеться вірити, що голоси ніхто насправді не купував і не продавав, але все ж певні висновки можемо зробити:

<iframe src="https://infogr.am/--SergIlliukhin_1357737596" frameborder="0" scrolling="no" width="450" height="450"></iframe>

> Чи правду повідомили у своїх звітах екс-кандидати, чи щось таки приховали - цього, на жаль, точно сказати не може ніхто. Тому будемо вірити ;-)

**P.S.** Відскановані фінансові звіти Різаненка, Семеняки, Федоренка, Ратнікова та Шапрана можна завантажити [за посиланням](https://mpz.brovary.org/wp-content/uploads/2013/01/Scan_Declarations_Text.pdf)
