---
title: "Оголошено конкурс грантів для розвитку малого та середнього підприємництва"
date: 2017-03-09
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "go"
  - "grant"
  - "gromadski-organizatsiyi"
  - "maliy-ta-seredniy-biznes"
  - "neprybutkovi-go"
  - "novini"
coverImage: "wp-content/uploads/2017/03/road_maps2017-e1489075564397.png"
---

**На офіційному сайті Броварської міської ради [повідомляється](http://brovary-rada.gov.ua/news/14835.html) про конкурс на розробку Дорожніх карт розвитку малого та середнього підприємництва від Програми USAID «Лідерство в економічному врядуванні». У конкурсі запрошують взяти участь неприбуткові громадські організації: заявки приймають до 15 березня.**

Як зазначено на [сайті](http://www.ier.com.ua/ua) ГО «Інститут економічних досліджень та політичних консультацій», у цьому конкурсі **Дорожня Карта** - це документ, який складається з набору взаємопов’язаних та фіскально відповідальних кроків (заходів), які мають чітко визначену вартість реалізації та відповідальних осіб/організацій. Цей конкурс повинен створити сприятливі умови для ведення бізнесу та заохотити широкі верстви населення до відкриття власної справи.

Переможці конкурсу, які будуть відібрані Грантовою комісією, отримають грант обсягом **до 100 тис грн** (планується, що середній розмір гранту становитиме **70-80 тис грн**) на розробку та адвокацію Дорожніх карт.

Теми конкурсу:

1. Інформаційна підтримка розвитку МСП та покращення іміджу підприємництва.
2. Як зробити податкову (фіскальну) службу другом бізнесу.
3. Розвиток молодіжного підприємництва.
4. Розвиток жіночого підприємництва.
5. Інтернаціоналізація МСП (вихід МСП на нові ринки закордоном).
6. Відкриття власної справи як шлях соціально-економічної адаптації демобілізованих учасників бойових дій в зоні АТО.
7. Вдосконалення інструментів конкурентної політики для захисту прав і законних інтересів суб’єктів МСП.

[![](https://mpz.brovary.org/wp-content/uploads/2017/03/Temy-konkursu-min.png)](https://mpz.brovary.org/wp-content/uploads/2017/03/Temy-konkursu-min-768x734.png)

Взяти участь у конкурсі запрошують неприбуткові громадські організації, які офіційно зареєстровані у Вінницькій, Київській, Львівській, Тернопільській, Херсонській областях не менше одного року та мають досвід аналітичної та адвокаційної діяльності.

Конкурс відбувається в три етапи:

- І етап _-_ розробка концепції Дорожньої карти за однією (або декількома) із запропонованих тем.
- ІІ етап _-_ розробка Дорожньої карти за обраною темою (темами), її оцінка за критерієм фіскальної відповідальності та подальше вдосконалення (доопрацювання) за допомогою експертів Програми USAID «Лідерство в економічному врядуванні».
- ІІІ етап _–_ адвокація Дорожньої карти з метою її «перетворення» на документ політики з питань розвитку малого та середнього підприємництва

Останній термін подання грантових заявок: **15 березня 2017 р. до 18:00.**

Порядок подання заявок та всі деталі конкурсу можна [ознайомитися](http://www.ier.com.ua/ua/Grants?pid=5501) на офіційному сайті ГО «Інститут економічних досліджень та політичних консультацій»
