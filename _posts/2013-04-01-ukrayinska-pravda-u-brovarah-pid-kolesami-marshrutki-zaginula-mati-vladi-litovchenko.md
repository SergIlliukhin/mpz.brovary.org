---
title: "\"Українська правда\": У Броварах під колесами маршрутки загинула мати Влади Литовченко"
date: 2013-04-01
author: 
  username: "pravoZnaty"
  display_name: "Маєш право знати"
tags: 
  - "brovary"
  - "zagibel"
  - "litovchenko"
  - "novini"
  - "tsn"
  - "ukrayinska-pravda"
coverImage: "wp-content/uploads/2013/04/litovchenko.jpg"
---

**[![литовченко](https://mpz.brovary.org/wp-content/uploads/2013/04/litovchenko.jpg)](https://mpz.brovary.org/wp-content/uploads/2013/04/litovchenko.jpg)У Броварах на Київщині під колесами маршрутки загинула мати колишньої моделі Влади Литовченко. Про це [повідомив](http://www.pravda.com.ua/news/2013/03/31/6986854/) сайт "Українська правда" з посиланням на ТСН.**

[ТСН](https://tsn.ua/kyiv/u-brovarah-pid-kolesami-marshrutki-zaginula-matir-vladi-litovchenko-dzherela-288475.html) у свою чергу посилається на джерела, близькі до родини Литовченко.

Сама Литовченко відмовилась коментувати цю інформацію і ані підтвердила її, ані спростувала.

За даними ТСН, мати екс-моделі загинула на зупинці "на вимогу".

Коли всі вже вийшли, 72-річна жінка не втрималась на слизькій дорозі і впала під "Мерседес". А той рушив і переїхав її насмерть.

Водночас правоохоронці кажуть, що жодних слідів від того, що жінка торкнулась борту маршрутки, не було.

За їхніми даними, вона послизнулась і впала під заднє праве колесо. Оскільки під час падіння вона не зачепила машрутки, водій нічого не почув і поїхав.

Проводиться слідство.

Пізніше інформацію про смерть матері Литовченко ТСН підтвердила кума і близька подруга екс-моделі Ольга Сумська.

"Я говорила з Владою. Вона вбита горем. Потрібно її якось підтримати", - сказала Сумська.

За її словами, мати Влади Альбіна Михайлівна Сайкіна останнім часом жила з донькою у Києві. Чому жінка могла поїхати до Броварів, та ще й на маршрутці, Сумська сказати не змогла.

Колишня модель, а нині радник гендиректора Національного Києво-Печерського заповідника Литовченко народилась у Броварах.

**Джерело: "[Українська правда](http://www.pravda.com.ua/news/2013/03/31/6986854/)"**
