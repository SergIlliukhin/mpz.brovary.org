---
title: "Броварський прокурор незадоволений рівнем корупції у Броварах"
date: 2013-03-13
tags: 
  - "brovary"
  - "vibir-redaktsiyi"
  - "vykonkom"
  - "garnyk"
  - "koruptsiya"
  - "novini"
  - "prokuratura"
  - "rishennya-vikonkomu"
---

\[caption id="attachment\_14897" align="alignleft" width="288"\][![Микола Гарник](https://mpz.brovary.org/wp-content/uploads/2013/03/MVGarnyk.jpg "Броварський міжрайонний прокурор Гарник Микола Васильович")](https://mpz.brovary.org/wp-content/uploads/2013/03/MVGarnyk.jpg) Броварський міжрайонний прокурор Гарник Микола Васильович\[/caption\]

**Броварський міжрайонний прокурор Микола Гарник розкритикував неефективні дії органів місцевого самоврядування міста Бровари щодо запобігання та недопущення корупційних правопорушень.** Про це повідомляється у поданні №275 від 18.01.2013 року, надісланому броварським міжрайонним прокурором Миколою Гарником на адресу броварського міського голови Ігоря Сапожка.

Як зазначено у поданні, броварською міжрайонною прокуратурою було проведено перевірку, в ході якої виявлено ряд порушень посадовими особами антикорупційного законодавства.

Зокрема, хабар у розмірі **1500 доларів США** вимагав та отримав працівник відділу Держкомзему у м.Бровари **Бездєтко Іван Павлович:** вказану суму він вимагав за виконання своїх службових обов'язків (виготовлення технічної документації, державного акту та договору оренди на земельну ділянку).

Також перевірка прокуратури виявила факт незаконної видачі лікарняних листів у Броварській центральній районній лікарні. Інспектор штабу Броварського МВ ГУ МВС України у Київській області **Ємець Н.О.** незаконно отримала лікарняний лист від лікаря-офтальмолога БЦРЛ, в результаті чого їй було нараховано матеріальну допомогу та оплату за лікування у розмірі **911,94 грн**.

[![](https://mpz.brovary.org/wp-content/uploads/2013/03/p1.jpg)](https://mpz.brovary.org/wp-content/uploads/2013/03/p1.jpg) [![](https://mpz.brovary.org/wp-content/uploads/2013/03/p2.jpg)](https://mpz.brovary.org/wp-content/uploads/2013/03/p2.jpg) [![](https://mpz.brovary.org/wp-content/uploads/2013/03/p3.jpg)](https://mpz.brovary.org/wp-content/uploads/2013/03/p3.jpg)

> Як зазначив броварський міжрайонний прокурор **Микола Гарник**, вказане свідчить про те, що у місті Бровари не здійснюються належні заходи щодо запобігання корупції посадовими особами органів місцевого самоврядування, що стало можливим внаслідок невиконання у повній мірі обов'язків, покладених на керівників структурних підрозділів виконкому Броварської міської ради антикорупційним законодавством України.

У лютому 2013 року виконком розглянув дане подання прокуратури і [вирішив](http://docs.pravo-znaty.org.ua/p6739/12.02.2013/54): подання Броварської міжрайонної прокуратури **взяти до відома** та вжити невідкладних заходів щодо запобігання проявам корупції.

Чи було притягнуто порушників антикорупційного законодавства до відповідальності - наразі не відомо.
