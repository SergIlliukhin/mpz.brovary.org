---
title: "Тривалі події навколо «Чистих матеріалів» не приносять суттєвих результатів"
date: 2013-02-15
tags: 
  - "andryeyev"
  - "vibir-redaktsiyi"
  - "garnyk"
  - "zavod"
  - "zatyaguvannya"
  - "kuzmenkov"
  - "miska-rada"
  - "novini"
  - "plastmas"
  - "robocha-grupa"
  - "simutin"
  - "sabotazh"
  - "sapozhko"
  - "strayk"
  - "chisti-materiali"
---

[![Image00118](https://mpz.brovary.org/wp-content/uploads/2013/02/Image00118.jpg)](https://mpz.brovary.org/wp-content/uploads/2013/02/Image00118.jpg)Протягом цього тижня відбулася низка заходів, пов’язаних зі скандалом навколо ТОВ «Чисті матеріали». Незважаючи на насиченість подій, результативність виявилась вкрай незначна. Складається враження, що адміністрація підприємства основною метою поставила затягти процес на якомога більший термін. У той час місцева влада Броварів почала публічно критикувати керівництво «Чистих матеріалів», водночас уникаючи прямих пояснень, чому за два з половиною тижня страйку вона так і не вплинула на вирішення конфлікту, що її неодноразово просили зробити страйкарі.

**Понеділок**

11 лютого на 16:00 була [призначена](https://mpz.brovary.org/miting-straykariv-bilya-miskradi-zavershivsya-shturmom-pidpriyemstva-chisti-materiali/) зустріч робочої групи у Броварській міській раді. Однак, з’ясувалося, що адміністрація цього дня о 9:00 провела збори робочого колективу на підприємстві, куди не пустила страйкарів. За словами голови страйкового комітету **Миколи Смірнова**, він випадково дізнався про засідання, тому терміново повідомив про нього робітникам, з якими прибув на підприємство. Як розповів активіст, йому єдиному «з боєм» вдалося потрапити на територію цеху. _«Вони вирішили нас надурити. Більше половини засідаючих – новоприйняті стажери ([штрейкбрейхери](http://uk.wikipedia.org/wiki/%D0%A8%D1%82%D1%80%D0%B5%D0%B9%D0%BA%D0%B1%D1%80%D0%B5%D1%85%D0%B5%D1%80)), які не пройшли практики для роботи на устаткуванні. Цей «колектив» обрав робочу групу, де страйкарі лишилися у меншості. А робітників **Івана Харіка** та **Сергія Петрівського**_ (представники страйкарів – **авт.**) _включили до групи за їх відсутності та навіть не спитавши в них згоди»_, – повідомив Смірнов.

[![IMG-page-001](https://mpz.brovary.org/wp-content/uploads/2013/02/IMG-page-001.jpg)](https://mpz.brovary.org/wp-content/uploads/2013/02/IMG-page-001.jpg) [![IMG_0001-page-001](https://mpz.brovary.org/wp-content/uploads/2013/02/IMG_0001-page-001.jpg)](https://mpz.brovary.org/wp-content/uploads/2013/02/IMG_0001-page-001.jpg) [![IMG_0002-page-001](https://mpz.brovary.org/wp-content/uploads/2013/02/IMG_0002-page-001.jpg)](https://mpz.brovary.org/wp-content/uploads/2013/02/IMG_0002-page-001.jpg) [![IMG_0003-page-001](https://mpz.brovary.org/wp-content/uploads/2013/02/IMG_0003-page-001.jpg)](https://mpz.brovary.org/wp-content/uploads/2013/02/IMG_0003-page-001.jpg) [![IMG_0004-page-001](https://mpz.brovary.org/wp-content/uploads/2013/02/IMG_0004-page-001.jpg)](https://mpz.brovary.org/wp-content/uploads/2013/02/IMG_0004-page-001.jpg)

Через ці події, за півгодини до засідання робочої групи у міськраді, на площі перед будівлею страйкарі, спільно з місцевими осередками ВО «Свобода» та УДАРу, влаштували мітинг, на якому повідомили про ранкові збори.

[![Image00001](https://mpz.brovary.org/wp-content/uploads/2013/02/Image000014.jpg)](https://mpz.brovary.org/wp-content/uploads/2013/02/Image000014.jpg)

[![Image00004](https://mpz.brovary.org/wp-content/uploads/2013/02/Image000045.jpg)](https://mpz.brovary.org/wp-content/uploads/2013/02/Image000045.jpg)

[![Image00003](https://mpz.brovary.org/wp-content/uploads/2013/02/Image000034.jpg)](https://mpz.brovary.org/wp-content/uploads/2013/02/Image000034.jpg)

Київський обласний депутат **Юрій Ноєвий** розповів про роль влади у цьому конфлікті, зазначивши, що заступник міського голови **Василь Андрєєв**, на його думку, показав себе як людина заангажована. Присутні запропонували зняти його з переговорів.

[![Image00006](https://mpz.brovary.org/wp-content/uploads/2013/02/Image000061.jpg)](https://mpz.brovary.org/wp-content/uploads/2013/02/Image000061.jpg)

Однією з основних причин невдоволення того дня став сюжет на муніципальному телеканалі ЕКТА, який, за словами активістів, виконує замовну політичну провокативну функцію. «_Ми будемо вимагати ефіру задля спростування брехні у сюжеті_, _–_ зазначив Ноєвий, _–_ _будемо звертатися до відповідних органів зі скаргами про те, що канал необ’єктивний, не висвітлював до цього моменту страйк, що для такого невеликого міста є надзвичайною подією_». За словами депутата Броварської міської ради **Романа Сімутіна**, Андрєєв дискредитував себе, дозволивши випуск такого сюжету. Треба «попросить його піти».

<iframe src="http://www.youtube.com/embed/0pUK7mlFShw" height="360" width="640" allowfullscreen frameborder="0"></iframe>

> _Слід зазначити, що сюжет поданий однобоко, у ньому не представили думку страйкарів та тих, хто їх підтримує. Партійців, депутатів, що виступають на боці протестувальників, звинуватили у політичному піарі. За словами робітників, більшість інформації, зокрема про зарплатню до 17 000 грн., про гарні умови праці, не відповідає дійсності._

Активісти запевнили, що будуть вимагати зупинити виробництво «Чистих матеріалів» через суд. Микола Смірнов подякував страйкарям за стійкість і висловив впевненість, що вони близькі до перемоги. Після цього робітники, активісти, журналісти попрямували на засідання до малої зали міськради.

[![Image00002](https://mpz.brovary.org/wp-content/uploads/2013/02/Image000026.jpg)](https://mpz.brovary.org/wp-content/uploads/2013/02/Image000026.jpg)

Під час перемовин, на які з’явились обидві сторони конфлікту, страйкарі висловили адміністрації підприємства невдоволення подіями, що відбулися зранку. Збори на території цеху назвали нелегітимними. Представники страйкарів акцентували на тому, що на ранковому зібранні робочу групу обрали непаритетно.

[![Image00012](https://mpz.brovary.org/wp-content/uploads/2013/02/Image000122.jpg)](https://mpz.brovary.org/wp-content/uploads/2013/02/Image000122.jpg)

Після нетривалої суперечки **Ганна Брусенська**, депутат Броварської міської ради, запропонувала, щоб у групу було обрано однакову кількість людей з обох сторін, на що **Сергій Кузьменков**, директор підприємства, сказав дослівно: _«Добре, завтра вирішимо це питання_», – та швидко покинув приміщення разом зі своїми представниками.

[![Image00018](https://mpz.brovary.org/wp-content/uploads/2013/02/Image000181.jpg)](https://mpz.brovary.org/wp-content/uploads/2013/02/Image000181.jpg)

[![Image00013](https://mpz.brovary.org/wp-content/uploads/2013/02/Image000132.jpg)](https://mpz.brovary.org/wp-content/uploads/2013/02/Image000132.jpg)

Така відповідь не задовольнила присутніх. Представники ВО «Свобода» заявили, що не випустять Кузьменкова з будівлі. Наздогнавши директора у коридорі, активісти та журналісти почули від нього обіцянку включити однакову кількість представників від обох сторін, після чого Кузьменкову дозволили піти.

[![Image00023](https://mpz.brovary.org/wp-content/uploads/2013/02/Image000231.jpg)](https://mpz.brovary.org/wp-content/uploads/2013/02/Image000231.jpg)

Після зникнення з перемовин сторони адміністрації страйкарі вирішили зайти до кабінету міського голови **Ігоря Сапожка** аби висловити своє невдоволення ситуацією, що склалась.

[![Image00026](https://mpz.brovary.org/wp-content/uploads/2013/02/Image00026.jpg)](https://mpz.brovary.org/wp-content/uploads/2013/02/Image00026.jpg)

Ігор Васильович, посилаючись на проведення термінової наради, просив почекати його у малій залі. Однак, люди не погоджувались та стали розповідати про затягування процесу дирекцією, про «підігравання» адміністрації підприємства присутнього у кабінеті Василя Андрєєва, про розповіді також присутнього на нараді Костянтина Кузнєцова про те, що міська рада – режимний об’єкт (це було одне з [пояснень](https://mpz.brovary.org/administratsiya-chistih-materialiv-za-zgodoyu-vladi-sabotuye-peregovorniy-protses/) чиновника причини витурення страйкарів з приміщення ради 7 лютого – **авт.**) тощо.

[![Image00027](https://mpz.brovary.org/wp-content/uploads/2013/02/Image000271.jpg)](https://mpz.brovary.org/wp-content/uploads/2013/02/Image000271.jpg)

[![Image00033](https://mpz.brovary.org/wp-content/uploads/2013/02/Image000331.jpg)](https://mpz.brovary.org/wp-content/uploads/2013/02/Image000331.jpg)

[![Image00034](https://mpz.brovary.org/wp-content/uploads/2013/02/Image00034.jpg)](https://mpz.brovary.org/wp-content/uploads/2013/02/Image00034.jpg)

Присутні цікавилися у міського очільника, чому досі не провели перевірки на підприємстві, чому досі не скликана робоча група з представників влади... На перше питання Сапожко запевнив, що виконкомом надіслані листи у відповідні установи. Така відповідь не задовольнила присутніх.  Друге питання так і лишилось без чіткої відповіді. Після довгих суперечок мер заявив, що спілкуватиметься без камер, що лише розсмішило робітників. Страйкарі попросили викликати Кузьменкова назад до ради, на що Сапожко пристав. Після телефонного дзвінка протестувальники погодились перейти до малої зали і зачекати міського голову та керівника підприємства.

Коли всі сторони знову зібралися, присутні обговорили затягування прийняття колективного договору. Як страйкарі, так і Ігор Сапожко зауважили, що адміністрація мала достатньо часу, щоб створити робочу групу та нарешті обговорити і затвердити документ.

[![Image00037](https://mpz.brovary.org/wp-content/uploads/2013/02/Image000371.jpg)](https://mpz.brovary.org/wp-content/uploads/2013/02/Image000371.jpg)

[![Image00036](https://mpz.brovary.org/wp-content/uploads/2013/02/Image000363.jpg)](https://mpz.brovary.org/wp-content/uploads/2013/02/Image000363.jpg)

[![Image00048](https://mpz.brovary.org/wp-content/uploads/2013/02/Image000482.jpg)](https://mpz.brovary.org/wp-content/uploads/2013/02/Image000482.jpg)

У підсумку тривалих перемовин зійшлися на тому, що наступного дня відбудеться засідання робочої групи на території підприємства за участі страйкарів, а також їхніх представників і журналістів. Також домовились про проведення загальних зборів колективу у середу «на нейтральній території» – у актовій залі «Заводу пластмас».

[![Image00001](https://mpz.brovary.org/wp-content/uploads/2013/02/Image000013.jpg)](https://mpz.brovary.org/wp-content/uploads/2013/02/Image000013.jpg) [![Image00002](https://mpz.brovary.org/wp-content/uploads/2013/02/Image000025.jpg)](https://mpz.brovary.org/wp-content/uploads/2013/02/Image000025.jpg) [![Image00003](https://mpz.brovary.org/wp-content/uploads/2013/02/Image000033.jpg)](https://mpz.brovary.org/wp-content/uploads/2013/02/Image000033.jpg) [![Image00004](https://mpz.brovary.org/wp-content/uploads/2013/02/Image000043.jpg)](https://mpz.brovary.org/wp-content/uploads/2013/02/Image000043.jpg)

**Вівторок**

Зранку 12 лютого страйкарів, що прийшли на засідання, на прохідній «Заводу пластмас» неочікувано для них пропустили. Однак, охорона не дозволяла пройти журналістам «Маєш право знати» та депутату Броварської міської ради Роману Сімутіну.

[![Image00002](https://mpz.brovary.org/wp-content/uploads/2013/02/Image000024.jpg)](https://mpz.brovary.org/wp-content/uploads/2013/02/Image000024.jpg)

[![Image00012](https://mpz.brovary.org/wp-content/uploads/2013/02/Image000121.jpg)](https://mpz.brovary.org/wp-content/uploads/2013/02/Image000121.jpg)

Після довгих суперечок про учорашню запротокольовану домовленість та про право журналістів та депутатів проходити на підприємство, охоронці ретирувалися, хоча і зазначили, що їх можуть через це звільнити.

[![Image00030](https://mpz.brovary.org/wp-content/uploads/2013/02/Image000302.jpg)](https://mpz.brovary.org/wp-content/uploads/2013/02/Image000302.jpg)

Пристаркуватий чоловік у цивільному (вочевидь начальних охорони заводу), який не представився, застосовував до журналістів та депутата фізичну силу.

Не пускали представників страйкарів та журналістів і охоронці безпосередньо перед входом на підприємство. Незважаючи на відповідну форму, на прохання журналістів посвідчень невідомі не пред’явили, зізнавшись, що вони у них відсутні взагалі. Через 5 хвилин людям таки дозволили зайти.

[![Image00036](https://mpz.brovary.org/wp-content/uploads/2013/02/Image000361.jpg)](https://mpz.brovary.org/wp-content/uploads/2013/02/Image000361.jpg)

[![Image00039](https://mpz.brovary.org/wp-content/uploads/2013/02/Image000392.jpg)](https://mpz.brovary.org/wp-content/uploads/2013/02/Image000392.jpg)

[![Image00040](https://mpz.brovary.org/wp-content/uploads/2013/02/Image00040.jpg)](https://mpz.brovary.org/wp-content/uploads/2013/02/Image00040.jpg)

> _Варто зауважити, що вже на підприємстві, у кабінеті, де відбувалося засідання, журналісти та робітники застали знімальну групу «Наше місто» телеканалу ЕКТА Бровари. Журналістка каналу **Ірина Куліш** на питання Сімутіна заявила, що їх на територію заводу та на підприємство пропустили без жодних проблем._

Більше години із незрозумілих причин працівникам довелось чекати початку зборів. Коли засідання все ж оголосили відкритим, юрист підприємства **Мар’яна Марчук** зачитала склад робочої групи, у якому було відсутнє ім’я Миколи Смірнова. Пані посилалася на рішення зборів колективу, що відбулося на підприємстві минулого дня зранку, де голову страйкому не висували.

[![Image00066](https://mpz.brovary.org/wp-content/uploads/2013/02/Image00066.jpg)](https://mpz.brovary.org/wp-content/uploads/2013/02/Image00066.jpg)

[![Image00063](https://mpz.brovary.org/wp-content/uploads/2013/02/Image000631.jpg)](https://mpz.brovary.org/wp-content/uploads/2013/02/Image000631.jpg)

[![Image00055](https://mpz.brovary.org/wp-content/uploads/2013/02/Image00055.jpg)](https://mpz.brovary.org/wp-content/uploads/2013/02/Image00055.jpg)

На доводи про те, що пізніше Кузьменков погодився включити Смірнова до робочої групи, присутні представники адміністрації не приставали. Паритет знову виявився порушеним. Представники страйкарів заявили, що керівництво «Чистих матеріалів» таким чином зриває перемовини та покинули приміщення.

[![Image00090](https://mpz.brovary.org/wp-content/uploads/2013/02/Image00090.jpg)](https://mpz.brovary.org/wp-content/uploads/2013/02/Image00090.jpg)

[![Image00100](https://mpz.brovary.org/wp-content/uploads/2013/02/Image00100.jpg)](https://mpz.brovary.org/wp-content/uploads/2013/02/Image00100.jpg)

Однак, через 5 хвилин вони повернулись. За словами Сімутіна, вони вирішили це зробити через те, що сторона підприємства у свій же проект колективного договору, який почали обговорювати на засіданні, могла за їхньої відсутності внести правки, які погіршили би і так недосконалий документ.

[![Image00118](https://mpz.brovary.org/wp-content/uploads/2013/02/Image00118.jpg)](https://mpz.brovary.org/wp-content/uploads/2013/02/Image00118.jpg)

Засідання супроводжувалось вже традиційними криками та взаємними звинуваченнями. Жодного вагомого результату щодо змін у проект колективного договору досягти не вдалось.

**Середа**

13 лютого відбулися заплановані збори трудового колективу, які відвідали міські владоможці. Після довгих суперечок присутні сторони таки погодилися обрати робочу групу на паритетних засадах. Основне питання розгляду – затвердження проекту колективного договору – було проголосоване за основу. Проект – майже не змінений варіант адміністрації.

[![Image00004](https://mpz.brovary.org/wp-content/uploads/2013/02/Image000044.jpg)](https://mpz.brovary.org/wp-content/uploads/2013/02/Image000044.jpg)

[![Image00015](https://mpz.brovary.org/wp-content/uploads/2013/02/Image000151.jpg)](https://mpz.brovary.org/wp-content/uploads/2013/02/Image000151.jpg)

[![Image00036](https://mpz.brovary.org/wp-content/uploads/2013/02/Image000362.jpg)](https://mpz.brovary.org/wp-content/uploads/2013/02/Image000362.jpg)

Ігор Сапожко, взявши слово під час засідання, звинуватив керівництво «Чистих матеріалів» у затягуванні процесу розроблення договору. За словами мера, саме через неспроможність адміністрації довести до логічного завершення це питання, сьогодні тут змушені бути присутніми представники влади. Проект колективного договору міський голова вважає «сирим». Сапожко також запевнив, що завдяки цій ситуації місцеве самоврядування буде підіймати питання щодо відсутності колективних договорів на інших підприємствах міста. Водночас мер вважає, що міська влада зробила все від неї залежне для вирішення цього конфлікту, незважаючи на докори страйкарів про непроведення перевірок на підприємстві та невчасне реагування влади на конфлікт.

[![Image00013](https://mpz.brovary.org/wp-content/uploads/2013/02/Image000131.jpg)](https://mpz.brovary.org/wp-content/uploads/2013/02/Image000131.jpg)

За словами Романа Сімутіна, у документі не врахували [6 основних вимог](https://mpz.brovary.org/administratsiya-chistih-materialiv-za-zgodoyu-vladi-sabotuye-peregovorniy-protses/), на яких вже тривалий час наполягають страйкарі. Основна причина затягування – не узгоджені питання заробітної плати та доплат, щодо яких представники підприємства досі не можуть надати економічне обґрунтування. Всі інші питання, за словами депутата, вдалося узгодити.

[![Image00054](https://mpz.brovary.org/wp-content/uploads/2013/02/Image00054.jpg)](https://mpz.brovary.org/wp-content/uploads/2013/02/Image00054.jpg)

Сторона адміністрації підприємства цього дня не надала жодних компромісних рішень, проголосувавши у результаті за проект колективного договору. Сергій Кузьменков зауважив, що через страйк «Чисті матеріали» стоять перед загрозою втрати інвестицій та можливого банкрутства. За його словами, з двох цехів нині працює лише один, хоча до того підприємство лише нарощувало потужності. Директор зазначив, що наразі він чекає рішення суду щодо законності проведення страйку працівниками. Відповідаючи на питання про те, чи буде керівництво «карати» робітників у разі коли вони повернуться до роботи, запевнив, що буде діяти винятково у рамках чинного законодавства.

[![Image00043](https://mpz.brovary.org/wp-content/uploads/2013/02/Image000431.jpg)](https://mpz.brovary.org/wp-content/uploads/2013/02/Image000431.jpg)

Коли засідання стали оголосшувати закритим, страйкарі запропонували призначити дату і час розгляду невирішених питань. Однак, представники комісії на це не зреагували. Робітники написали листа Кузьменкову, у якому вимагали провести засідання робочої групи наступного дня о 14:00 задля розгляду альтернативного розрахунку нарахування заробітньої плати та затвердження остаточних правок до колективного договору. Однак, директор відмовився підписувати документ, що засвідчило четверо людей. Страйкарі склали про це відповідний акт.

[![IMG_0003-page-001](https://mpz.brovary.org/wp-content/uploads/2013/02/IMG_0003-page-0011.jpg)](https://mpz.brovary.org/wp-content/uploads/2013/02/IMG_0003-page-0011.jpg) [![IMG_0004-page-001](https://mpz.brovary.org/wp-content/uploads/2013/02/IMG_0004-page-0011.jpg)](https://mpz.brovary.org/wp-content/uploads/2013/02/IMG_0004-page-0011.jpg)

За словами робітників, вони повідомили про ситуацію мера, який зателефонував Кузьменкову. Однак, той переніс засідання на п'ятницю. Активісти сприйняли це як чергове затягування з боку адміністрації, тому вирішили сьогодні об 11:00 [провести пікетування](https://mpz.brovary.org/15-lyutogo-brovarski-straykari-piketuvatimut-posolstvo-ssha/) посольства США у Києві (власник підприємства **Родіон Могилевський** - громадянин США - **авт.**) з вимогою надіслати на переговори свого представника задля забезпечення прискорення та ефективності вирішення конфліктного питання.

> Ми не перестаємо слідкувати за подіями навколо цього конфлікту. Про проведене пікетування посольства та подальші події читайте у наступних репортажах на «Маєш право знати».
