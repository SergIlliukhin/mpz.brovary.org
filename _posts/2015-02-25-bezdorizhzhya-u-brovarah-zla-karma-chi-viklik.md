---
title: "Бездоріжжя у Броварах - зла карма чи виклик?"
date: 2015-02-25
author: 
  username: "ivanenko"
  display_name: "Олег Іваненко"
categories: 
  - "kolonka-avtora"
coverImage: "wp-content/uploads/2015/02/DSCN04511.jpg"
---

**[![DSCN0451](https://mpz.brovary.org/wp-content/uploads/2015/02/DSCN0451.jpg)](https://mpz.brovary.org/wp-content/uploads/2015/02/DSCN0451.jpg)Замість доріг в Україні є лише напрямки – стверджують автомобілісти. І вони праві. Адже типовою є ситуація, коли подорож з пункту «А» у пункт «Б» - це суцільне маневрування між ямами, вибоїнами, «гулями» на асфальтобетонному покритті. Часто легше їхати обочиною, чи навіть полем, а ніяк не «дорогою». Такі об’єкти зовсім не підпадають під визначення: «Автомобільна дорога - це лінійний комплекс інженерних споруд, призначений для безперервного, безпечного та зручного руху транспортних засобів»?!**

Давайте згадаємо дорожні об’єкти нашого міста. У задовільному стані – це бульвар Незалежності, вулиці Черняховського, Короленка, Гагаріна та ще декілька. Їх можна перерахувати на пальцях. Стан інших аж ніяк не назвеш навіть умовно задовільним.

А про те, скільки грошей було витрачено на розширення та ремонт центральної магістралі Броварів, вулиці Київської – страшно згадувати. Адже рахунок йде вже на десятки, а то й сотні мільйонів гривень! А очікувати швидкого кінця процесу не видно не доводиться. Таке враження, що дорожньо-експлуатаційні організації тільки тим і займаються, що «латають» асфальтове покриття. Згадаємо хоча б як кілька років тому ремонтувалася ділянка дороги поблизу ТРЦ «Термінал». Як коли покриття клалося прямо під сніг. Складається враження, що важливіше було не дорогу зробити, а під кінець року поспіхом списати кошти, які накопичились на кінець поточного року.

Особливо жахливі дороги в Старому місті, де на багатьох вулицях взагалі нема асфальту, тому мешканці вимушені пересуватися ними, долаючи в негоду справжні водойми.

Не меншої уваги потребують _**провулки Деснянський, 8-го з’їзду Рад, вулиці Вербної**_ тощо.

Зі свого боку намагаюся вирішувати ці проблемні питання. Так, зокрема, вже звернувся з клопотанням до голови бюджетного комітету Броварської міськради Ігоря Трощенка з пропозицією передбачити в бюджеті на 2015 рік кошти для ремонту доріг. У своєму зверненні наполягаю на необхідності проведення відповідних робіт вулицях Героїв Сталінграду, Радгоспна і Красна. І хоч наштовхуюся на неабиякі перепони у боротьбі за права броварчан на безпеку, рук не складаю. Зокрема, за власний кошт роблю все можливе, щоб підтримати належний стан на магістралях. Але це не вирішує проблему комплексно. Як би була відповідна підтримка та фінансування з бюджету, Бровари пишалися б своїми дорогами.

А поки нагадаю водіям, що робити, якщо автівка маневруючи українськими дорогами постраждала. Адже коли злетіло колесо, полетіла опора, рама, амортизатор це не просто неприємність – це витрати. Хто повинен заплатити за ремонт?

Відповідь на це питання є. Вона у Законі України «Про дорожній рух». Зокрема, стаття 24 Закону говорить: власники доріг, вулиць та залізничних переїздів або уповноважені ними органи, несуть відповідальність за створення безпечних умов руху на дорогах, вулицях та залізничних переїздах, які знаходяться у їх юрисдикції. Більше того, Закон України «Про дорожній рух» вимагає, щоб усі перешкоди на дорогах мають обгороджувати!

\[gallery size="medium" ids="33957,33958,33959,33960,33961,33962,33963,33964,33965,33966,33967,33968,33969,33970,33971,33972,33973"\]

Ото ж правники радять: якщо ви через жахливу дорогу потрапили в ДТП, пошкодили автомобіль - пишіть на шляховиків і комунальників позови. Для цього спершу потрібно викликати працівників Державтоінспекції на місце пригоди. Вони повинні скласти схему ДТП та акт огляду місця події. Крім цього, водію варто самому зафіксувати що і як: зібрати докази і знайти свідків, зняти все на фото чи відео. Ще дуже важливо - звернутися до ДАІ, отримати акти обстеження доріг, які б підтвердили, що автомобіль зазнав ушкоджень саме через стан дороги. А вже з цими документами кожен водій може звернутися до суду.
