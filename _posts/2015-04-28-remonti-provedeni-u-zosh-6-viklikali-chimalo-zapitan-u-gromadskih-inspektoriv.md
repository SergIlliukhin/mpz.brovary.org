---
title: "Ремонти, проведені у ЗОШ № 6, викликали чимало запитань у громадських інспекторів"
date: 2015-04-28
author: 
  username: "pravoznaty"
  display_name: "Маєш право знати"
categories: 
  - "hromada"
tags: 
  - "asotsiatsiya-batkiv"
  - "brovary"
  - "brovarskiy-narodniy-kontrol"
  - "vibir-redaktsiyi"
  - "zosh-6"
  - "novini"
  - "onishhenko"
  - "osvita"
coverImage: "wp-content/uploads/2015/04/271.jpg"
---

**[![школа№6_3](https://mpz.brovary.org/wp-content/uploads/2015/04/123.jpg)](https://mpz.brovary.org/wp-content/uploads/2015/04/123.jpg)Нещодавно представники організацій "Асоціація батьків міста Бровари" та "Броварський народний контроль" вже [відвідували броварську ЗОШ №2](https://mpz.brovary.org/brovarskiy-narodniy-kontrol-pereviriv-na-shho-pishli-byudzhetni-koshti-v-zosh-2/) і залишилися задоволені побаченим. Наступний візит відбувся до ЗОШ №6, до якої в у громадських інспекторів виникло чимало запитань.**

Отже, на ремонт шостої школи з міського бюджету було витрачено **270 000 грн** (57 719 грн - на ремонт харчоблоку, 128 204 грн - на ремонт санвузлів та душових, 84 148 грн - на ремонт спортзалу, 50 000 грн - на встановлення майданчику). Також на кошти батьків були встановлені металопластикові вікна (56 шт.) на суму **168 000 грн**.

То як же були витрачені бюджетні кошти? [Ось що пише про це "Народний контроль"](https://nk.mybrovary.com/shkola-6-nu-duzhe-bagato-pitan/):

> Насправді, був проведений не капітальний ремонт усіх приміщень, а лише підсобних приміщень, де зберігаються овочі, встановлена картоплечистка і т.д. Розпочався ремонт цих приміщень повною заміною електропроводки, а вже потім робились усі ремонтні роботи, включаючи приміщення службового туалету та душової кімнати.
> 
> Ремонт самого харчоблоку не виконувався, хоча проблем на ньому вистачає.
> 
> Звісно, що такий стан приміщення зафіксовано у цьому році, але, здається нам, що почалося занедбання харчоблоку набагато раніше ніж, навіть, рік тому.

[![школа№6_2](https://mpz.brovary.org/wp-content/uploads/2015/04/271.jpg)](https://mpz.brovary.org/wp-content/uploads/2015/04/271.jpg)

> Ремонт двох туалетів та двох душових кабінок, що знаходяться в переодягальнях школи при спортзалі робився за вимогою Санстанції і обійшовся місту у 128 204 грн. В цей ремонт входили повна заміна електрики та сантехніки, встановлення фільтрів для очищення води, шпаклювання та часткове оновлення фарбування стін і підлоги, плитка для стін та підлоги, покладена на відповідно підготовлену основу та встановлення нового освітлення.
> 
> Виглядають відремонтовані приміщення красиво, але знов виникає питання: навіщо робити ремонт душових кабінок, якщо вони ЗОВСІМ не використовуються за призначенням?
> 
> Народний контроль згодний, що переодягальні та туалети при спортзалі необхідні, щоб не виникало ніяких труднощів під час уроку, але ремонт цих приміщень міг би обійтися дешевше, якби не ремонтувались душові кабінки.

[![школа№6_1](https://mpz.brovary.org/wp-content/uploads/2015/04/521.jpg)](https://mpz.brovary.org/wp-content/uploads/2015/04/521.jpg)

Як було проведено ремонт спортзалу, тріщина в аварійній стіні, коментар щодо цього начальника броварського відділу освіту Оніщенка, а також: встановлення ігрового майданчика, нових вікон та проблеми з "лежачими поліцейськими" біля виходу зі школи. Про все це читайте далі за посиланням: "[Броварський народний контроль](https://nk.mybrovary.com/shkola-6-nu-duzhe-bagato-pitan/)".

**Фото з сайту ГО "Броварський народний контроль"**
