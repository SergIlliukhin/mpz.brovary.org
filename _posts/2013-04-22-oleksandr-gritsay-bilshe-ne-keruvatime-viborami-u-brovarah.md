---
title: "Олександр Грицай більше не керуватиме виборами у Броварах"
date: 2013-04-22
tags: 
  - "vibir-redaktsiyi"
  - "gritsay"
  - "novini"
  - "piskarova"
  - "promizhni-vibori"
  - "tvk"
  - "torgmash"
  - "tsvk"
---

[![Грицай Піскарьова](https://mpz.brovary.org/wp-content/uploads/2013/04/Gritsay-Piskarova.jpg)](https://mpz.brovary.org/wp-content/uploads/2013/04/Gritsay-Piskarova.jpg) **У Броварської міської виборчої комісії змінився голова. Замість Олександра Грицая, який керував ТВК під час місцевих виборів 2010 року, комісію очолила інший член ТВК - Галина Піскарьова.**

Дані зміни у складі територіальної виборчої комісії Центральна виборча комісія затвердила 18 квітня 2013 року [постановою № 78](http://www.cvk.gov.ua/pls/acts/ShowCard?id=34246&what=0). Як бачимо, екс-керівник склав свої повноваження добровільно, проте залишився у складі комісії:

> **Додаток 2** до постанови Центральної виборчої комісії від 18 квітня 2013 року № 78
> 
> Звільнити від виконання обов'язків без припинення членства в комісії: **Грицай Олександр Валерійович**, 1978 року народження – голова комісії, від місцевої організації Партії регіонів (у зв'язку з особистою заявою про складення повноважень голови комісії). Призначити головою комісії члена цієї комісії: **Піскарьова Галина Григорівна**, 1947 року народження – від місцевої організації Політичної партії "Зелені".

Нагадаємо, кілька тижнів тому у Броварській виборчій комісії уже були зміни: з її складу було [виключено трьох представників партії "Батьківщина"](https://mpz.brovary.org/brovarsku-viborchu-komisiyu-zachistili-vid-predstavnikiv-batkivshhini/).

Нинішній склад та розподіл посад у броварській ТВК можна переглянути [за цим посиланням](http://www.cvk.gov.ua/pls/vm2010/WM028?PID112=30&PID102=1554&PF7691=1554&PT001F01=800&rej=0&pt00_t001f01=800). Саме ці люди відповідатимуть за підготовку та проведення [проміжних виборів у 20 мажоритарному окрузі](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/), що мають відбутись на початку літа - 2 червня.
