---
title: "Непрозоре Prozorro в Броварах, або #ТребаПоважатиВибірЛюдей"
date: 2016-03-19
author: 
  username: "berestovyj"
  display_name: "Олег Берестовий"
categories: 
  - "kolonka-avtora"
---

#ТребаПоважатиВибірЛюдей - лозунг, який вправно почали розкручувати досвідчені політтехнологи Ігоря Сапожка відразу після виборів, боячись скорого імпічменту, як розплату за старі гріхи. З цією влучною тезою я не можу не погодитись, але ці слова не змусять мене поважати вчинки чинного мера, та методи, які він використовує "керуючи містом", чи то пак роблячи вигляд.

- Перебиває під час виступу;
- часто ігнорує та не надає слово опозиційним депутатам;
- вводить в оману, свідомо не даючи достовірної інформації, щодо процесів в місті та раді;
- витрачає сотні тисяч на замовлення бруду в місцевих ЗМІ та розповсюджує брехню про незгодних з його політикою;
- наймає молодиків та активістів, які під час сесій провокують та нападають на опозиційних депутатів.
- [Вплутує в політичні ігрища молодь](https://mpz.brovary.org/52796-2/)

І це все на фоні закликів до конструктиву та служіння громаді, а не політиці. Зручна позиція, чи не так?)

Аналізуючи [звіт за 100 днів роботи](https://www.facebook.com/i.sapozhko.official/photos/a.1280198871997016.1073741827.1277675122249391/1286457911371112/?type=3&theater) ми розуміємо, що Бровари зробили правильний вибір!

Завдяки ІВС в Броварах всього за 100 днів:

- з'явилась поліція - Ека Згуладзе та реформа МВС тут ні до чого)
- збільшено доходи бюджету на 42,2% - процеси децентралізації та рішення ВРУ тут ні до чого.
- вручено 11 ордерів на квартири сім'ям, які житимуть в багатоповерхівці, в якому не зможуть загасити пожежу броварські рятівники, бо драбина ледь дістає до половини будинку.
- карантин та епідемію грипу Ігор Васильович теж забезпечив.

- впроваджено систему електронних закупівель Prozorro! - невже, чи не обманює мер броварчан?)

Тут я зупинюсь детальніше.

Сайт міської ради опублікував рішення міського голови  [Про впровадження та експлуатацію в місті Бровари Пілотного проекту «Система електронних закупівель»](http://brovary.kiev.ua/rozporyadzhennya-m%D1%96skogo-golovi-v%D1%96d-04022016-%E2%84%96-26-od-pro-vprovadzhennya-ta-ekspluatats%D1%96yu-v-m%D1%96st%D1%96-br), здавалося б #перемога, якщо закрити очі на відверто неякісне положення, яке містить до чинного законодавства невідповідні формулювання, але за 20 днів всі недоліки були прибрані ["Про внесення змін в додаток розпорядження міського голови від 04.02.2016 року"](http://brovary.kiev.ua/rozporyadzhennya-m%D1%96skogo-golovi-v%D1%96d-24022016-%E2%84%9641-od-pro-vnesennya-zm%D1%96n-v-dodatok-rozporyadzhennya-m%D1%96).

Здавалось би, для чого так поспішати було? Видавати розпорядження, потім відразу вносити зміни до нього.

Відповідь проста! Саме того самого дня 4 лютого 2016 року, наймолодший депутат БМР мав нахабність подати на розгляд сесії **Проект рішення міської ради “Про впровадження системи електронних закупівель та забезпечення прозорості  і відкритості процедури закупівель  товарів, робіт, послуг”** та відповідно до регламенту звернутись до міського голови з проханням внести в порядок денний чергової сесії.

![12644764_938687616218600_6683369029925900365_n](https://mpz.brovary.org/wp-content/uploads/2016/03/12644764_938687616218600_6683369029925900365_n.jpg)

При формуванні порядку денного, мого проекту не було включене, про це мене не повідомили! В той же день з'являється розпорядження мера. "Совпадєніє? Не думаю...")

Розробляв я положення разом з провідними регіональними експертами з цього питання, проект вичитували проект менеджер Prozorro в Національній раді реформ Христина Гуцалова та радник міністра МЕРТ Дмитро Романович. **[Положення написано якісно](https://drive.google.com/open?id=0B4ruCOgC3_5oZGR3Y1psMVdBTlE)**, і депутати б його підтримали, так як більшість декларувала це в своїх передвиборчих програмах. Але для міського голови це був би тактичний політичний програш. Тому він наважився на такий відверто.... скажімо, негарний вчинок.

Для мене ціль була запровадити Prozorro в Броварах, яке дало б змогу знищити накатані схеми відкатів забезпечити ефективне використання бюджетних коштів, розширити реальну конкуренції при здійсненні закупівель для місцевих підприємців, тому **для мене не важливо яким чином було здійснено рішення**. Але у відносинах із Сапожком не може бути без але, на жаль!

Прочитавши вже навіть виправлену версію рішення міського голови, постає питання, чи дійсно Prozorro запроваджено в Броварах.

Як всім відомо застосовується для допорогових закупок визначених в [ст. 2 ЗУ "Про державні закупівлі"](http://zakon5.rada.gov.ua/laws/show/1197-18), тобто для закупівель товарів вартістю до 200 000 грн., а **робіт та послуг до 1 500 000 грн.** Ці межі потрібно було прописати в положенні про застосування.

І міський голова дійсно запровадив систему електронних закупівель в Броварах для товарів, але "забув" про найпопулярнішу та корупційно критичнішу гілку - роботи та послуги.

Звісно, випадково забувши про цю норму можна буде далі ремонтувати дах в Прометеї за 350 тисяч при ринковій ціні в 150; далі будувати в парках за 300 тис. туалети-відстійники, які не працюють по півроку; з останнього з останніх сил лобіюють свої фірми, які будуть замінювати вікна в школах.... і це все йде повз наші очі та й чиновникам в кешені.

Я подав відповідне звернення до Ігоря Васильовича з подякою, що він відслідковує мої ініціативи та відчайдушно, не відкладаючи в довгий ящик, їх підтримує, та найголовніше з вимогою негайно внести зміни до розпорядження та внести зміни в положення, прописати роботи та послуги!

![12278263_964023283685033_312036325_n](https://mpz.brovary.org/wp-content/uploads/2016/03/12278263_964023283685033_312036325_n.jpg)

 

Чи прислухається так блискавично Ігор Васильович цього разу, побачимо, бо вже встиг публічно вибачити та та внести мої пропозиції.

\[embed\]http://https://www.youtube.com/watch?v=KQn9M\_MzdNI&feature=youtu.be\[/embed\]

**В будь якому випадку вже дуже скоро запрацює новий Закон "Про публічні закупівлі".**

![Безымянный](https://mpz.brovary.org/wp-content/uploads/2016/03/Bezymyannyj.png)

Нам з вами лише доведеться навчитись слідкувати за броварськими закупівлями та швидко реагувати на спроби обдурити систему.

> **Хто хоче долучитись до групи моніторингу закупівель БМР з боку громадськості пишіть мені у [Facebook](https://www.facebook.com/berestovy)  та [Vkont](https://vk.com/olehberestovy)[akte](https://vk.com/olehberestovy)**

 

Тоді дасть Бог і на нові школи грошей з'явиться, а то кажуть, що їх нема.....
