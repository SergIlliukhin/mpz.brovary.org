---
title: "15 серпня міськрада продасть через аукціон 44 сотки землі по вул. Козацькій"
date: 2014-07-21
author: 
  username: "pravoZnaty"
  display_name: "Маєш право знати"
tags: 
  - "auktsion"
  - "brovary"
  - "brovariinvestbud"
  - "vibir-redaktsiyi"
  - "vul-kozatska"
  - "zemelni-torgi"
  - "zemelna-dilyanka"
  - "lot"
  - "novini"
  - "torgi"
---

**[![Козацька аукціон 3](https://mpz.brovary.org/wp-content/uploads/2014/07/Kozatska-auktsion-3.jpg)](https://mpz.brovary.org/wp-content/uploads/2014/07/Kozatska-auktsion-3.jpg)15 серпня 2014 року об 11:00 за адресою: м. Бровари, вул. Гагаріна, 18, мала зала, 3 поверх відбудеться [аукціон з продажу земельної ділянки по вул. Козацькій, 20](http://torgy.land.gov.ua/auction/lot-card/1566). Площа земельної ділянки - 44,2 сотки, стартова ціна лоту - 1 161 576 грн (26 280 грн за сотку). Цільове призначення землі - для будівництва та обслуговування будівель торгівлі.**

Ділянка вул. Козацькій, 20 була внесена до переліку земельних ділянок, які виставляються на земельні торги окремими лотами, рішенням Броварської міської ради [№1239-45-06](http://docs.pravo-znaty.org.ua/p11976/22.05.2014/1239-45-06) від 22.05.2014.

> 1\. Затвердити технічну документацію із землеустрою щодо відновлення меж земельної ділянки в натурі (на місцевості) Броварській міській раді, яка виставляється на земельні торги, площею 0,4420 га, з них 0,0975га – землі обмеженого використання– інженерний коридор мереж комунікацій, для будівництва та обслуговування будівель торгівлі (будівництво та обслуговування об’єкту комерційного призначення) – землі житлової та громадської забудови, по вул. Козацькій, 20. Кадастровий номер земельної ділянки 3210600000:01:063:0021. 2. Затвердити звіт про експертну грошову оцінку земельної ділянки несільськогосподарського призначення площею 0,4420га для будівництва та обслуговування будівель торгівлі (будівництво та обслуговування об’єкту комерційного призначення) - землі житлової та громадської забудови, по вул. Козацькій, 20. Визначити стартову ціну лоту в розмірі 1 161 576,00 грн. (один мільйон сто шістдесят одна тисяча п’ятсот сімдесят шість гривень 00 коп.).

Конкурс на виконавця земельних торгів виграло комунальне підприємство "Бровариінвестбуд", яке розмістило [оголошення про проведення аукціону](http://torgy.land.gov.ua/auction/lot-card/1566) на сайті Державного агенства земельних ресурсів України. На цьому сайті можна завантажити [матеріали лота](http://torgy.land.gov.ua/auction/download-attaches/1566): проект договіру купівлі-продажу земельної ділянки несільськогосподарського призначення, звіт про експертну грошову оцінку земельної ділянки, містобудівні умови та обмеження забудови земельної ділянки, технічну документацію із землеустрою щодо встановлення (відновлення) меж ділянки та інші важливі документи.

[![Козацька аукціон](https://mpz.brovary.org/wp-content/uploads/2014/07/Kozatska-auktsion.jpg)](https://mpz.brovary.org/wp-content/uploads/2014/07/Kozatska-auktsion.jpg)

[![Козацька аукціон 4](https://mpz.brovary.org/wp-content/uploads/2014/07/Kozatska-auktsion-4.jpg)](https://mpz.brovary.org/wp-content/uploads/2014/07/Kozatska-auktsion-4.jpg)

[![Козацька аукціон 2](https://mpz.brovary.org/wp-content/uploads/2014/07/Kozatska-auktsion-2.jpg)](https://mpz.brovary.org/wp-content/uploads/2014/07/Kozatska-auktsion-2.jpg)

Для участі в аукціоні не пізніше ніж за три робочі дні до їх проведення необхідно подати виконавцю земельних торгів (КП "Бровариінвестбуд", м. Бровари, вул. Гагаріна, 15, каб. 206, директор - Сдобнякова Клавдія Борисівна, тел.: (045-94) 5-43-95, (097) 343-48-53):

- заяву про участь у земельних торгах;
- інформацію про фізичну або юридичну особу, що бажає взяти участь в аукціоні, зазначену у [п. 7 ст. 137 Земельного кодексу України](http://zakon4.rada.gov.ua/laws/show/5077-17)
- документи, що підтверджують сплату реєстраційного та гарантійного внесків.

Розмір реєстраційного внеску по земельній ділянці по вул. Козацькій, 20, становить **609** **грн**, розмір гарантійного внеску - **58 078,8 грн**. Реєстраційні та гарантійні внески сплачуються на рахунок виконавця торгів **до 17:00 07 серпня 2014**. З реквізитами КП "Бровариінвестбуд" можна ознайомитись у тексті [оголошення про аукціон](http://torgy.land.gov.ua/auction/lot-card/1566).

> Нагадаємо, 1 липня 2014 року [через аукціон було продано дві земельні ділянки](https://mpz.brovary.org/miska-rada-prodala-cherez-auktsion-dvi-zemelni-dilyanki-u-brovarah-za-1-86-mln-grn/) на території м. Бровари - по бульв. Незалежності, 28-в та по вул. Чороновола, 3. Перший лот (площа ділянки -  0,2652 га) було продано за **533 701, 74 грн**, тобто по 20 014 грн за сотку, другий лот (площа ділянки - 0,400 гра) купили за **1 324 928 грн**, тобто по 33 123 грн за сотку.
