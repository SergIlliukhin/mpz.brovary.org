---
title: "Щосереди броварські любителі здорового способу життя організовують \"Велопокатушкі\""
date: 2015-08-25
author: 
  username: "onikienko"
  display_name: "Вікторія Оникієнко"
categories: 
  - "hromada"
  - "aktsiyi-zahodi"
tags: 
  - "brovary"
  - "velomisto"
  - "velopokatushki"
  - "velorozvitok"
  - "velosipedisti"
  - "vibir-redaktsiyi"
  - "novini"
coverImage: "wp-content/uploads/2015/08/velopokatushki-11.jpg"
---

**Любителів велокатання у Броварах стає з кожним роком усе більше. Щоб підтримати улюблене заняття звичайні броварчани на початку літа почали влаштовувати масові велопоїздки різними маршрутами. Один з таких рухів у Броварах називається [“Велопокатушкі”](https://vk.com/velo_brovary). Активні велосипедисти збираються групою, щоб покататися після робочого дня, і запевняють, що велосипеди - це не єдине, що їх мотивує.**

“Велопокатушкі” збираються **кожної середи** біля сонячного годинника на Майдані Свободи, як правило, час визначається в онлайні, тож усім охочим варто слідкувати за оновлення в спільності ВКонтакте. На кожну покатушку організатори пропонують новий маршрут, де вказують запланований напрямок і дистанцію.

[![велопокатушкі (13)](https://mpz.brovary.org/wp-content/uploads/2015/08/velopokatushki-13.jpg)](https://mpz.brovary.org/wp-content/uploads/2015/08/velopokatushki-13.jpg)

Засновник та один з кураторів покатушок  - **Денис Панєвін** - розповідає, що кожного разу до групи доєднуються новачки і вважає це найголовнішим. Перша покатушка була на початку червня: тоді 12 велосипедистів поїхали в Пухівку. Учасники тепло згадують першу експромтну поїздку і кажуть, що вийшло досить атмосферно. “_Ми це все робимо для спілкування. Сьогодні нас зібралося 20 людей, ми поїдемо на Биківню, хочемо розпалити багаття, посмажити сосиски, а потім назад”._

[![велопокатушкі](https://mpz.brovary.org/wp-content/uploads/2015/08/DGfRIbWKHkM.jpg)](https://mpz.brovary.org/wp-content/uploads/2015/08/DGfRIbWKHkM.jpg)

[![велопокатушкі](https://mpz.brovary.org/wp-content/uploads/2015/08/Yob4ZuzYxKs.jpg)](https://mpz.brovary.org/wp-content/uploads/2015/08/Yob4ZuzYxKs.jpg)

Організатори розповідають, що ідея організувати регулярні спільні велокатання виникла спонтанно. ”_Кататися одному або парою стає нецікаво, ми знаємо, що у Броварах  багато людей пересідають на велосипеди, тому чому б не обєднатися  і кататися компанією. А взагалі хотілося, щоб більше людей_ _долучалося до нас, щоб ми були_ _впізнаваними_”, - каже **Денис**.

[![велопокатушкі (8)](https://mpz.brovary.org/wp-content/uploads/2015/08/velopokatushki-8.jpg)](https://mpz.brovary.org/wp-content/uploads/2015/08/velopokatushki-8.jpg)

[![велопокатушкі (5)](https://mpz.brovary.org/wp-content/uploads/2015/08/velopokatushki-5.jpg)](https://mpz.brovary.org/wp-content/uploads/2015/08/velopokatushki-5.jpg)

Ініціатори радіють, що своїми зусиллями, вони домоглися того, щоб у кожного велосипедиста були задні маячки. _“Ми не порушуємо правила, я завжди пояснюю правила безпеки. Як на мене це дуже круто. Ми хочемо бути не стадом, а групою велосипедистів. Ми ніколи нікого не залишаємо, а працюємо як команда”, -_ підкреслює молодий організатор "Велопокатушок".

_[![велопокатушкі (7)](https://mpz.brovary.org/wp-content/uploads/2015/08/velopokatushki-7.jpg)](https://mpz.brovary.org/wp-content/uploads/2015/08/velopokatushki-7.jpg)_

[![велопокатушкі (6)](https://mpz.brovary.org/wp-content/uploads/2015/08/velopokatushki-6.jpg)](https://mpz.brovary.org/wp-content/uploads/2015/08/velopokatushki-6.jpg)

Зміна пори року не зупинить велосипедистів. Зимою куратори “покатушок” не планують припиняти свою діяльність і хочуть придумати щось цікаве, наприклад, піші прогулянки в ліс: “_Взагалі ми за здоровий спосіб життя, тому занять можна знайти купу_”.

[![велопокатушкі (2)](https://mpz.brovary.org/wp-content/uploads/2015/08/velopokatushki-2.jpg)](https://mpz.brovary.org/wp-content/uploads/2015/08/velopokatushki-2.jpg) [![велопокатушкі (11)](https://mpz.brovary.org/wp-content/uploads/2015/08/velopokatushki-11.jpg)](https://mpz.brovary.org/wp-content/uploads/2015/08/velopokatushki-11.jpg)

Найближчим часом велоактивісти планують зареєструвати громадську організацію.

**Фото - Микола Кожемяко** **та зі спільноти "Велопокатушки Бровары"**
