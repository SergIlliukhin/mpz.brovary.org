---
title: "На підтримку свого виробника: у Броварах з’являться  МАФи броварського хлібзаводу?"
date: 2017-07-11
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "brovarskyj-hlibzvod"
  - "vibir-redaktsiyi"
  - "maf"
  - "novini"
coverImage: "wp-content/uploads/2017/07/SAM_1781.jpg"
---

**У ніч з 10 на 11 липня на комунальному міні-ринку, що по вул. Незалежності, 10, за ніч «виріс» сучасний магазинчик – МАФ. Продавчині-бабусі висувають свою версію появи малої архітектурної споруди: ймовірно, ринок буде розширюватися та облагороджуватися? У спецвідділі з благоустрою Броварської міської ради здивовані й переконують: у планах розширення та облагородження ринку є, а от встановлення МАФів на ньому – не заплановано. Тим більше, у місті діє мораторій на монтаж малих архітектурних форм. Хто ж насмілився порушити закон та з якою метою?**

_«Вчора ввечері тут ще нічого не було, а ранком дивимося – стоїть магазинчик, -_ розповідає  бабуся Марина, яка практично щодня торгує на міні-ринку зеленню. – _Думали, ринок розширюватимуть. Але в обід приїхали якісь люди і поліція, приклеїли на дверях магазину папірець: цю споруду мають прибрати»._

\[caption id="attachment\_72373" align="aligncenter" width="600"\][![](https://mpz.brovary.org/wp-content/uploads/2017/07/SAM_1782.jpg)](https://mpz.brovary.org/wp-content/uploads/2017/07/SAM_1782.jpg) Комунальний міні-ринок на вул. Незалежності, 10\[/caption\]

\[caption id="attachment\_72374" align="aligncenter" width="600"\][![](https://mpz.brovary.org/wp-content/uploads/2017/07/SAM_1784.jpg)](https://mpz.brovary.org/wp-content/uploads/2017/07/SAM_1784.jpg) Нововстановлений МАФ\[/caption\]

\[caption id="attachment\_72371" align="aligncenter" width="450"\][![](https://mpz.brovary.org/wp-content/uploads/2017/07/SAM_1780.jpg)](https://mpz.brovary.org/wp-content/uploads/2017/07/SAM_1780.jpg) Припис\[/caption\]

Як повідомив начальник спецвідділу БМР з питань благоустрою та зовнішнього дизайну міста **Олег Єжаков,** торгова комісія надала [_**«**_**ПАТ «Київхліб», виробничий цех №2»**](https://mpz.brovary.org/hlibzavod-u-brovarah-velykodnya-vypikaye-pasky-za-babusynym-retseptom-foto/) дозвіл на виїзну торгівлю - встановлення «Купави» (торговий причіп з колесами), однак директор підприємства **Олексій Хорьков** цей дозвіл кваліфікував по-своєму і вчора пізно ввечері привіз МАФ, а сьогодні в обідню пору відбувся його монтаж.

_«Мені зателефонували мешканці будинку №10, які побачили, що до МАФа прибув маніпулятор, і я викликав спецвідділ та поліцію»_, - розповідає депутат міськради **Сергій Батюк.** По прибуттю на місце порушення, працівники спецвідділу, депутати та поліція перекрили рух спецтехніці  та викликали директора броварського хлібзаводу. Як повідомив нашому журналісту Олексій Хорьков, сталося звичайне непорозуміння: він не знав, що на встановлення у місті МАФів - заборона, тож і вирішив не дуже привабливий ззовні причіп замінити сучасним магазинчиком із подальшим облагородженням території. _«Броварський хлібзавод потребує об’єктів для реалізації своєї продукції. А це – нові робочі місця_, _розвиток  підприємства»_, - пояснює Олексій Хорьков.

\[caption id="attachment\_72375" align="aligncenter" width="600"\][![](https://mpz.brovary.org/wp-content/uploads/2017/07/34.jpg)](https://mpz.brovary.org/wp-content/uploads/2017/07/34.jpg) Олексій Хорьков\[/caption\]

За інформацією Олега Єжакова, директору ПАТ працівники спецвідділу надали припис - до 13 липня МАФ демонтувати, а також склали адмінпротокол про порушення правил благоустрою – розміщення автотранспорту на зеленій зоні. Куди перенести новенький МАФ, тим більше в короткий термін,  директор не знає, адже встановлення магазинчика вимагає, перш за все, отримання згоди від депутатів міськради на оренду земельної ділянки.

_«Я «проти» МАФів, але «за» підтримку нашого виробника,_ - каже депутат Сергій Батюк. - _Думаю, депутатський корпус піде нашому підприємцю назустріч і дозволить встановлення МАФу. Але! Якщо він звернеться  з програмою розвитку броварського хлібзаводу»_.

_«Ми маємо програму розвитку хлібзаводу, -_ запевняє Олексій Хорьков. - _У розвиток підприємства вже інвестовано 10 млн грн. Встановлення МАФів надасть можливість відродити кондитерський цех і дозволить щодня забезпечувати броварчан свіжою різноманітною випічкою від власного виробника»._

**Фото - авторки**
