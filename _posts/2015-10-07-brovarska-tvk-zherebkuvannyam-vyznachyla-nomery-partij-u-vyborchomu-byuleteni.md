---
title: "Броварська ТВК жеребкуванням визначила номери партій у виборчому бюлетені"
date: 2015-10-07
author: 
  username: "pravoZnaty"
  display_name: "Маєш право знати"
categories: 
  - "vlada"
  - "aktsiyi-zahodi"
tags: 
  - "brovary"
  - "byuleten"
  - "vibir-redaktsiyi"
  - "zherebkuvannya"
  - "mistsevi-vybory-2015"
  - "novini"
  - "partiyi"
  - "tvk"
coverImage: "wp-content/uploads/2015/10/TVK-ZHerebkuvannya-IMG_059411.jpg"
---

**Вчора, 6 жовтня, на засіданні Броварської міської виборчої комісії відбулось жеребкування щодо порядку розміщення назв 16 політичних партій у виборчому бюлетені 25 жовтня. Перший номер дістався партії "ВО "Свобода", а замикатиме перелік учасників виборчих перегонів "Блок Петра Порошенка "Солідарність", якому дістався № 16.**

Почалось вечірнє засідання ТВК з іншого жеребкування - формування дільничних виборчих комісії. Всі ДВК на території міста належать до категорії великих, відповідно можуть мати максимально по **18** членів комісії. Загалом **15** суб'єктів виборчого процесу у Броварах зробили свої подання на ДВК, а оскільки ще **6** партій автоматично отримують місця у ДВК за квотою парламентських фракцій, то довелось проводити жеребкування.

[![ТВК Жеребкування IMG_051702](https://mpz.brovary.org/wp-content/uploads/2015/10/TVK-ZHerebkuvannya-IMG_051702.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_051702.jpg)

[![ТВК Жеребкування IMG_061013](https://mpz.brovary.org/wp-content/uploads/2015/10/TVK-ZHerebkuvannya-IMG_061013.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_061013.jpg)

[![ТВК Жеребкування IMG_066822](https://mpz.brovary.org/wp-content/uploads/2015/10/TVK-ZHerebkuvannya-IMG_066822.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_066822.jpg)

З барабану витягнули 12 конвертів з цифрами, які мають допомогти відсіяти по 3 кандидатури в члени ДВК. Остаточний склад дільничних комісій у ТВК обіцяють визначити вже найближчим часом, бо ще мають пропорційно розподілити посади голови, заступника і секретаря, і якнайскоріше оприлюднити.

[![ТВК Жеребкування IMG_059210](https://mpz.brovary.org/wp-content/uploads/2015/10/TVK-ZHerebkuvannya-IMG_059210.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_059210.jpg)

[![ТВК Жеребкування IMG_055708](https://mpz.brovary.org/wp-content/uploads/2015/10/TVK-ZHerebkuvannya-IMG_055708.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_055708.jpg)

Після цього перейшли до найцікавішого - жеребкування місць партій у бюлетені. Для того, щоб тягнути конверти, на засідання прийшли представники усіх (!) партій, які змагаються за місце у Броварській міській раді. Дехто з політичних сил "делегував" для цієї місії просто уповноважених осіб, однак на засідання в ТВК прийшло чимало "перших номерів" виборчого списку: зокрема від партій "Демократичний альянс" - **Аліна Дяченко**, "Свобода" - **Олег Шевчук**, "Народна опозиція" - **Ігор Романенко**, "Радикальна партія Олега Ляшка" - **Вадим Андрієвський**, "Патріот" - **Ганна Брусенська**, "Нові обличчя" - **Святослав Чабур** та інші.

[![ТВК Жеребкування IMG_070725](https://mpz.brovary.org/wp-content/uploads/2015/10/TVK-ZHerebkuvannya-IMG_070725.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_070725.jpg)

[![ТВК Жеребкування IMG_072227](https://mpz.brovary.org/wp-content/uploads/2015/10/TVK-ZHerebkuvannya-IMG_072227.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_072227.jpg)

[![ТВК Жеребкування IMG_063919](https://mpz.brovary.org/wp-content/uploads/2015/10/TVK-ZHerebkuvannya-IMG_063919.jpg)](https://mpz.brovary.org/wp-content/uploads/2015/10/TVK-ZHerebkuvannya-IMG_063919.jpg)

Спершу через барабан було "розіграно" черговість - хто після кого тягнутиме "жеребки", а потім власне й відбулось визначення порядку розміщення партій у виборчому бюлетені. Отже, за результатами жеребкування, партії матимуть наступні номери:

> № 1 - ВО "Свобода" № 2 - Опозиційний блок № 3 - Партія простих людей Сергія Капліна № 4 - "Патріот" № 5 - "Нові обличчя" № 6 - "Соціалісти" № 7 - "УКРОП" № 8 - "Об'єднання "Самопоміч" № 9 - "Народна опозиція" № 10 - "Наш край" № 11 - "Батьківщина" № 12 - "Демократичний альянс" № 13 - Радикальна партія Олега Ляшка № 14 - Партія Пенсіонерів України № 15 - "Єдність" № 16 - "Блок Петра Порошенка "Солідарність"

 **Фото - Микола Кожемяко**
