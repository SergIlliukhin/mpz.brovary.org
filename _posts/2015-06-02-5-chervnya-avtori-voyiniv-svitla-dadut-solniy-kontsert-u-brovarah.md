---
title: "5 червня автори «Воїнів світла» дадуть сольний концерт у Броварах"
date: 2015-06-02
author: 
  username: "pravoznaty"
  display_name: "Маєш право знати"
categories: 
  - "announce"
  - "brovary"
tags: 
  - "brutto"
  - "brovary"
  - "vibir-redaktsiyi"
  - "voyini-svitla"
  - "kontsert"
  - "kontsert-hol"
  - "novini"
coverImage: "wp-content/uploads/2015/05/BRUTTO__BAND___promo-2014__Sergio.jpg"
---

**[![brutto1](https://mpz.brovary.org/wp-content/uploads/2015/05/unnamed.jpg)](https://mpz.brovary.org/wp-content/uploads/2015/05/unnamed.jpg)Цієї п’ятниці, 5 червня, новий музичний проект Сергія Міхалка BRUTTO (екс-«Ляпіс Трубєцкой») у рамках всеукраїнського туру виступить з концертом у Концерт-Холі броварського ТРЦ «Термінал». Початок - о 19:00.**

Квитки на концерт BRUTTO вже реалізуються у касах міста та [на сайті concert.ua](http://www.concert.ua/booking/brutto-brovary?utm_source=home&utm_medium=slider&utm_campaign=booking). Як повідомляють організатори, увесь зал складатиметься з однієї фан-зони, за попередніми підрахунками у Броварах очікується близько 1000 людей.

За повідомленням концертної агенції VIRUS music, у лютому та березні в рамках всеукраїнського туру BRUTTO дали концерти у понад 20-ти містах України, в більшості випадків квитки були повністю розкуплені за кілька днів до концертів.

<iframe src="//vk.com/video_ext.php?oid=-93575684&amp;id=171371762&amp;hash=6b906fe5ddf7f929&amp;hd=1" width="640" height="360" frameborder="0"></iframe>

Через свою громадянську і політичну позицію, команді BRUTTO (як перед тим і попередньому проекту Міхалка – гурту «Ляпіс Трубєцкой») заборонили виступати в Білорусі та Російській Федерації. Відтак фронтмен гурту та його продюсер переїхали до Києва, де й планують мешкати в найближчий час. Пісня «Воїни світла» стала неофіційним гімном Євромайдану та Революції Гідності, так само як і пісні «Рабкор», «Броненосець», «Грай» та «Не быць скотам» стали символічними для білоруських опозиціонерів.

<iframe src="https://www.youtube.com/embed/71QQU6awLU4" width="640" height="360" frameborder="0" allowfullscreen="allowfullscreen"></iframe>

«Маєш право знати» є інформаційним партнером концерту BRUTTO у Броварах, тож після концерту очікуйте на ексклюзивний репортаж на нашому сайті.
