---
title: "ЦВК зареєструвала кандидатами в нардепи від Броварів Федоренка, Ратнікова, Мельник та Бакала"
date: 2012-08-08
author: 
  username: "pravoZnaty"
  display_name: "Маєш право знати"
tags: 
  - "bakal"
  - "vibori"
  - "vibori-2012"
  - "kandidat-u-narodni-deputati"
  - "melnik"
  - "novini"
  - "ratnikov"
  - "reyestratsiya-kandidativ"
  - "samovisuvannya"
  - "fedorenko"
  - "tsvk"
---

[![](https://mpz.brovary.org/wp-content/uploads/2012/08/TSVK.jpg "ЦВК")](https://mpz.brovary.org/wp-content/uploads/2012/08/TSVK.jpg)Сьогодні на офіційному веб-сайті Центральної виборчої комісії було оприлюднено ухвалені постанови за 6 та 7 серпня 2012. Серед них є чотири постанови, якими зареєстровано кандидатів в народні депутати в одномандатному виборчому окрузі №97, до складу якого входять Бровари: один самовисуванець та три кандидата від політичних партій.

Постановою  ЦВК від 06.08.2012 № **170** (додаток 10) кандидатом у народні депутати зареєстровано нинішнього депутата Київської обласної ради, голову обласної організації політичної партії «Європейська партія України» Дмитра Ратнікова:

> **Ратніков Дмитро Геннадійович**, народився 3 квiтня 1977 року в місті Бровари Київської області, громадянин України, протягом останніх п'яти років проживає на території України, освіта вища, директор, ТОВ "Обнова", член Політичної партії "Європейська партія України", проживає в місті Бровари Київської області, судимість відсутня, самовисування.

Постановою  ЦВК від 07.08.2012 № **181** (додаток 10) кандидатом у народні депутати зареєстровано нинішнього депутата Броварської міської ради, голову міської організації Партії регіонів Сергія Федоренка:

> **Федоренко Сергій Миколайович**, народився 28 вересня1962 року в місті Ніжин Чернігівської області, громадянин України, протягом останніх п'яти років проживає на території України, освіта вища, директор, ПП "Феско", член Партії регіонів, проживає в місті Бровари Київської області, судимість відсутня, суб'єкт висування – Партія регіонів.

Постановою  ЦВК від 06.08.2012 № **168** (додаток 1) кандидатом у народні депутати зареєстровано нинішню директорку броварської школи №2 Мельник Оксану:

> **Мельник Оксана Миколаївна**, народилася 31 серпня 1967 року в місті Бровари Київської області, громадянка України, протягом останніх п'яти років проживає на території України, освіта вища, директор, Броварська загальноосвітня школа № 2, безпартійнa, проживає в місті Бровари Київської області, судимість відсутня, суб'єкт висування – Партія "Солідарність жінок України".

Постановою  ЦВК від 06.08.2012 № **187** (додаток 2) кандидатом у народні депутати зареєстровано колишнього директора 10 школи Сергія Бакала:

> **Бакал Сергій Миколайович**, народився 26 липня 1972 року в селі Карапиші Миронівського району Київської області, громадянин України, протягом останніх п'яти років проживає на території України, освіта вища, інженер, ТОВ "ISET", безпартійний, проживає в місті Бровари Київської області, судимість відсутня, суб'єкт висування – Ліберальна партія України.

Нагадаємо, 3 серпня 2012 року Центральна виборча комісія зареєструвала чотирьох кандидатів у народні депутати Україні, які балотуватимуться в одномандатному (мажоритарному) виборчому окрузі № 97 [у порядку самовисування](https://mpz.brovary.org/yaroshenko-ivanenko-shapran-ta-semenyaka-balotuvatimutsya-po-viborchomu-okrugu-97-u-poryadku-samovisuvannya/) – **Олега Іваненка**, **Миколу Семеняку**, **Сергія Шапрана** та **Олександру Ярошенко**, а також [кандидатів, висунутих політичними партіями](https://mpz.brovary.org/tsvk-zareyestruvala-kandidativ-mazhoritarnkiv-vid-chotiroh-politichnih-partiy-u-97-mu-viborchomu-okruzi/): **Володимира Галицького** (Комуністична партія України), **Олену Крупу** (Молодіжна партія України), **Ольгу Єрухимович** («Народна ініціатива») та **Хазар Думан Огли** **Аскєрова** («Соціалістична Україна»).

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, Броварський та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів
