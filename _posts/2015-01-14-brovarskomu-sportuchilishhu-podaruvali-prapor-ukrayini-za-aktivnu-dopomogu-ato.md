---
title: "Броварському спортучилищу подарували прапор України - за активну допомогу АТО"
date: 2015-01-14
author: 
  username: "koorcentr"
  display_name: "Коордцентр допомоги військовим"
categories: 
  - "kolonka-avtora"
tags: 
  - "brovary"
  - "dopomoga-ato"
  - "dopomoga-brovarskim-viyskovim"
  - "koordinatsiyniy-tsentr-dopomogi-brovarskim-viyskovim"
  - "koordtsentr"
coverImage: "wp-content/uploads/2015/01/Koordtsentr-BVUFK-DSC01409.jpg"
---

**[![Коордцентр БВУФК DSC01409](https://mpz.brovary.org/wp-content/uploads/2015/01/Koordtsentr-BVUFK-DSC01409.jpg)](https://mpz.brovary.org/wp-content/uploads/2015/01/Koordtsentr-BVUFK-DSC01409.jpg)13 січня, напередодні Старого Нового року, волонтери Координаційного центру допомоги броварським військовим та доброволець 25 батальйону "Київська Русь" Леонід завітали до Броварського вищого училища фізичної культури, яке постійно надає допомогу нашим захисникам.**

Гості не очікували такого прийому і спочатку дуже зніяковіли: квіти, вщерть заповнена актова зала, виступи вихованців училища на сцені, передані малюнки й листи для солдатів. Своєю чергою, від військових та волонтерів училищу передали прапор України з багатьма підписами наших захисників із різних батальйонів.

[![Коордцентр БВУФК DSC01404](https://mpz.brovary.org/wp-content/uploads/2015/01/Koordtsentr-BVUFK-DSC01404.jpg)](https://mpz.brovary.org/wp-content/uploads/2015/01/Koordtsentr-BVUFK-DSC01404.jpg)

[![Коордцентр БВУФК DSC01403](https://mpz.brovary.org/wp-content/uploads/2015/01/Koordtsentr-BVUFK-DSC01403.jpg)](https://mpz.brovary.org/wp-content/uploads/2015/01/Koordtsentr-BVUFK-DSC01403.jpg)

У своєму виступі перед присутніми **Леонід** наголосив, що листи й малюнки дуже цінують на передовій: зазвичай ними обклеюють намет усередині, як шпалерами, щоб завжди мати перед очима. Говорили й про те, як важливо, коли діти у листах залишають свої номери телефони, за якими бійці можуть перетелефонувати й подякувати.

[![Коордцентр БВУФК DSCF2796](https://mpz.brovary.org/wp-content/uploads/2015/01/Koordtsentr-BVUFK-DSCF2796.jpg)](https://mpz.brovary.org/wp-content/uploads/2015/01/Koordtsentr-BVUFK-DSCF2796.jpg)

Від навчального закладу просили переказувати хлопцям побажання перемоги й миру, сподівання на якнайшвидше закінчення війни. В училищі дуже переймаються ситуацією в країні, адже їхній колектив прийняв до себе вчитися дітей-переселенців із зони бойових дій, які потроху відходять від пережитих жахіть і освоюються у нових умовах.

По завершенні заходу - спільне фото на згадку з педагогами та учнями.

[![Коордцентр БВУФК DSC01409](https://mpz.brovary.org/wp-content/uploads/2015/01/Koordtsentr-BVUFK-DSC01409.jpg)](https://mpz.brovary.org/wp-content/uploads/2015/01/Koordtsentr-BVUFK-DSC01409.jpg)

Координаційний центр допомоги броварським військових висловлює вдячність директору Броварського вищого училища фізичної культури **Олександрові Григоровичу Чигирину** та всьому педагогічному й учнівському колективу за активну життєву позицію у такий складний для України час.

[![Коордцентр БВУФК DSC01397](https://mpz.brovary.org/wp-content/uploads/2015/01/Koordtsentr-BVUFK-DSC01397.jpg)](https://mpz.brovary.org/wp-content/uploads/2015/01/Koordtsentr-BVUFK-DSC01397.jpg)
