---
title: "Для броварчан запрацював сервіс онлайн-петицій від \"ДемАльянсу\""
date: 2015-11-25
categories: 
  - "novyny"
tags: 
  - "brovary"
  - "demokratichniy-alyans"
  - "elektronni-petytsiyi"
  - "novini"
---

**"Демократичний Альянс" відкрив сервіс онлайн-петицій для броварчан, [повідомляє](https://www.facebook.com/demalliancebrovary/posts/1646711418925480) броварська команда "ДА" у соцмережах. Звернення громадян, які отримають 300 підписів, будуть опрацьовані "демальянсівцями" та відправлені на розгляд до Броварської міської ради. На сьогодні на сайті вже зареєстровано більше 20 петицій, найбільш популярною є "Впроваждення системи електронних черг у броварських поліклініках", вона набрала 81 голос.**

Вже декілька місяців як в Україні з'явилася законодавчо затверджена можливість подати електронну петицію до органів влади онлайн. Однак у Броварах до цього часу такої можливості не було: на сайті міськради відсутній розділ, через який можна створити, зібрати підписи та подати електронну петицію до Броварської міської ради чи виконавчого комітету, зауважують у "ДемАльянсі".

_"Як новообрані депутати міськради ми активізуємо вирішення цього питання у передбачений законом спосіб, щоб броварчани також могли скористатись цим зручним інструментом місцевої демократії",_ - обіцяють "демальянсівці". А тим часом пропонують своє рішення: сервіс онлайн-петицій для броварчан, який розробили ІТ-спеціалісти команди "ДемАльянсу", - [http://petition.brovary.org/](http://l.facebook.com/l.php?u=http%3A%2F%2Fpetition.brovary.org%2F&h=sAQHkS-WeAQEIUCUd3AHxeH79MXx6DT_U9IdLWAOzv21UUA&enc=AZObSNWNNP-gWYdVUNxqWFUGWICeWwlUYQLEoHbrAOyPEzjYKZ_D1I4XSRTxsW2imxDWxN3fg3ul8fdqQJ68xAuq9Ocz2c48gXSkAjmg7CCrEMnxEk2j9HAR1bcfMbrKA2EeBz2LOZPZ9FeHhoV5A0iFU8Oxa1HLwSnexpVOdqudRIOp0uzIqvXrOY3MsyUUDfph717PrUex5HVD9c-JwF4T&s=1)

На цьому сайті можна створити онлайн-петицію, зібрати 300 підписів, після чого петиція буде опрацьована командою "ДемАльянсу" та направлена на розгляд до Броварської міської ради.

[![петиції](https://mpz.brovary.org/wp-content/uploads/2015/11/petytsiyi.jpg)](https://mpz.brovary.org/wp-content/uploads/2015/11/petytsiyi.jpg)

_"Закликаємо вас активно користуватись цим інструментом - щоб, по-перше, депутати краще розуміли, які питання броварчани вважають найбільш нагальними та вартими їх уваги, а по-друге, щоб ми з вами разом перевірили, наскільки зручним є цей інструмент та під час створення сервісу електронних петицій на офіційному сайті міської ради врахували всі можливі недопрацювання. Розвиваймо демократію у Броварах разом!"_ - закликає "Демократичний Альянс".

Сервіс запрацював лише вчора, але на сайті зареєстровано вже більше 20 петицій, більшість з них стосується питань ЖКГ (ремонти, освітлення, дороги, маршрутки, благоустрій тощо), але є й такі, як "Впровадження системи "електронних черг" у броварських поліклініках" (81 голос), "Будівництво школи в 4-му мікрорайоні" (27 голосів), "Приєднати м. Бровари до іGov та edata" (29 голосів) та "Відмінити проведення ярмарок на бул. Незалежності" (21 голос).

\[caption id="attachment\_48834" align="aligncenter" width="1000"\][![петиція](https://mpz.brovary.org/wp-content/uploads/2015/11/petytsiya.jpg)](https://mpz.brovary.org/wp-content/uploads/2015/11/petytsiya.jpg) Найбільш популярна петиція\[/caption\]
