---
title: "Ініціація у владі: нові броварські депутати провели першу сесію"
date: 2015-11-18
author: 
  username: "kachor"
  display_name: "Андрій Качор"
categories: 
  - "vlada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "novini"
  - "sesiya"
---

**Незважаючи на те, що вибори відбулися майже місяць тому, броварський тервиборчком не поспішав оголошувати їхні офіційні результати та скликати першу сесію новообраної міськради.**

Формальною причиною була невизначеність окремих депутатів, котрі одночасно пройшли і до міської, і до обласної рад: «подвійні» переможці зволікали з остаточним рішенням, який мандат все ж обрати. ([Остаточний перелік депутатів Броварської міської ради](http://brovary-rada.gov.ua/postanova-%E2%84%96137-shchodo-re%D1%94strats%D1%96%D1%97-deputat%D1%96v-brovarsko%D1%97-m%D1%96sko%D1%97-radi-ki%D1%97vsko%D1%97-oblast%D1%96-u-bagatomanda-0): Романа Сімутіна та Олега Іваненка, які обрали облраду, замінили співпартійці Сергій Батюк та Володимир Опалько.) Однак головною ж причиною, чому рада так довго не могла зібратися на своє перше засідання, стала відсутність спільної позиції фракцій щодо кандидатури нового секретаря міської ради. Консультації депутатів і мера з цього питання тривали практично щодня протягом майже трьох тижнів, однак консенсусу не вдалося досягнути й до сьогодні. Зрештою час, відведений виборчій комісії на скликання першої сесії вже добігав кінця, тож голові ТВК Андрію Супруну не залишалось нічого іншого, окрім як разом з комісією [оголосити](http://brovary-rada.gov.ua/postanova-%E2%84%96140-pro-sklikannya-persho%D1%97-ses%D1%96%D1%97-brovarsko%D1%97-m%D1%96sko%D1%97-radi-ki%D1%97vsko%D1%97-oblast%D1%96) проведення установчої сесії 17 листопада.

**Що чекали і чого боялись**

Ще минулого тижня більшість фракцій нової міськради були майже впевнені, що саме на цьому засіданні відбудеться розгляд найбільш чутливих питань: голосування за секретаря, розподіл депутатів по комісіям, а на додачу не виключалось і звільнення зі своїх посад заступників мера Сапожка. Саме ці голосування мали би стати сигнальними, які би визначили, на чиєму боці перебуває депутатська більшість: чи працюватиме вона у фарватері міського голови, а чи стане до нього в опозицію. Однак лише напередодні частина депутатів спохватилася: будь-яке голосування на першій сесії може буде розцінено як незаконне, позаяк ні порядок денний, ні жоден проект рішення не був оприлюднений громадськості, що є порушенням ЗУ «Про доступ до публічної інформації».

\[caption id="attachment\_48537" align="aligncenter" width="600"\][![1 сесія (7)](https://mpz.brovary.org/wp-content/uploads/2015/11/1-sesiya-7.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-7/) Цього разу сесію вирішили провести в актовій залі Броварської РДА, а не в малій залі міськвиконкому, як це було усі попередні роки\[/caption\]

В день проведеня установчої сесії фракція «ДемАльянсу» навіть [виступила з офіційною заявою](https://www.facebook.com/demalliancebrovary/posts/1645002425763046), в якій закликала депутатський корпус і міського голову не порушувати законодавство, а відтак обмежитись лише приведенням до присяги депутатів, надавши їм змогу офіційно вступити у повноваження. Проте ще за кілька годин до засідання деякі представники Блоку Порошенка «Солідарність» та «Самопомочі» у соцмережах натякали, що незважаючи на вимогу закону, певні питання такі можуть бути проголосовані вже цього дня. Ставало зрозуміло, що напередодні «стартової» сесії нової міськради назріває конфлікт між депутатами, практично, на рівному місці.

Ще однією «цікавинкою» цього засідання могла стати поява новообраного депутата від «Свободи», відомого активіста, майданів ця і бійця добровольчого батальйону ОУН **Сергія Бойка.** Справа в тому, що ще з жовтня 23-річний Бойко [перебуває  у всеукраїнському розшуку](http://www.mvs.gov.ua/mvs/control/investigation/card/wantedPerson?ID=3015258628865551) по звинуваченню в організації масових заворушень біля Верховної Ради у т.зв. «справі 31 травня». В рамках даної справи ще 26 вересня у помешканні родини Бойка на вул.. Марії Лагунової [був проведений обшук](https://mpz.brovary.org/tsiyeyi-suboty-militsiya-obshukala-kvartyru-materi-brovarskogo-svobodivtsya-ta-dobrovoltsya-sergiya-bojka/), під час якого слідчі також шукали і самого «свободівця». Тоді справа набула всеукраїнського розголосу, адже на місце обшуку прибули представники Комітету визволення політв’язнів та народний депутат **Ігор Луценко.** У зв’язку з цим не виключався варіант, що новообраного депутата можуть затримати правоохоронці прямо під час установчої сесії. Однак вранці 17 листопада стало відомо, що на підтримку Бойка до Броварів їдуть представники добровольчих батальйонів на чолі із самим **Миколою Коханівським** – комбатом батальйону ОУН. Відтак з’явилися всі підстави очікувати особливо гарячої та скандальної сесії.

**"На позитиві" і по процедурі**

Ще за півгодини до початку сесії велика зала Броварської РДА, - а саме тут цього разу вирішили провести засідання – виявилася переповненою. Люди стояли у проходах та попід вікнами – загалом понад дві сотні душ - проте все одно не всі охочі змогли потрапити всередину.

\[caption id="attachment\_48539" align="aligncenter" width="600"\][![1 сесія (8)](https://mpz.brovary.org/wp-content/uploads/2015/11/1-sesiya-8.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-8/) "Свободівець" Руслан Ткаченко поруч з екс-депутатом, племінником мера Сапожка Вадимом Колесниковим\[/caption\]

Переважну більшість присутніх складали представники апарату ради та структурних підрозділів виконкому, яких нібито «зігнало» на сесію начальство. Окремою групою сиділи ветерани АТО та інші люди у військовій формі, також на сесію завітали кандидати в депутати, яким на цих виборах не пощастило перемогти, були й представники районної влади. Скромно біля підвіконня стояв народний депутат від нашого округу **Павло Різаненко**, поруч з ним – новообраний депутат Київської обласної ради, а відтак вже колишній броварський депутат **Роман Сімутін.**

\[caption id="attachment\_48610" align="aligncenter" width="600"\][![12243614_961186060594929_58410018_n](https://mpz.brovary.org/wp-content/uploads/2015/11/12243614_961186060594929_58410018_n.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/12243614_961186060594929_58410018_n/) Фото Бажена Левковця\[/caption\]

Головні ж «винуватці свята» - нові міські депутати VII скликання – розмістилися у чотирьох перших рядах, в той час як в президії засідали члени тервиборчкому. Незадовго до початку сесії до зали зайшов і новий-старий міський голова **Ігор Сапожко**: він непримітно присів на крайньому місці у середньому ряду.

\[caption id="attachment\_48540" align="aligncenter" width="600"\][![1 сесія (1)](https://mpz.brovary.org/wp-content/uploads/2015/11/1-sesiya-1.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-1/) В першому ряду - жіноча частина просапожківської фракції "Єдність" (половина з якої - колишні флени фракції Партії регіонів)\[/caption\]

Приблизно з 15-хвилинною затримкою сесія, зрештою, розпочалася. Місія ведучого засідання – голови ТВК **Андрія Супруна** – полягала у зачитанні останніх протоколів та постанов тервиборчкому про результати місцевих виборів. Супрун педантично називав усі цифри, включно з кількістю невикористаних бюлетенів та доходячи до сотих і навіть тисячних відсотків, оголошуючи кількість голосів, відданих за ту чи іншу партію. Нарешті голова ТВК почав зачитувати прізвища усіх кандидатів, котрі перемогли на виборах і стали депутатами: у залі присутніми виявились усі 100% депутатського корпусу, кожного з них вітали оплесками.

\[caption id="attachment\_48541" align="aligncenter" width="600"\][![1 сесія (3)](https://mpz.brovary.org/wp-content/uploads/2015/11/1-sesiya-3.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-3/) Голова ТВК Андрій Супрун оголошує офіційні результати місцевих виборів у Броварах\[/caption\]

\[caption id="attachment\_48542" align="aligncenter" width="600"\][![Фракція Блоку Порошенка під час виконання гімну: Євген Гредунов, Юрій Чередник, Валерій Іваненко, Ірина Веремчук, Леонід Черепейник, Галина Негода, Володимир Опалько](https://mpz.brovary.org/wp-content/uploads/2015/11/1-sesiya-6.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-6/) Фракція Блоку Порошенка під час виконання гімну: Євген Гредунов, Юрій Чередник, Валерій Іваненко, Ірина Веремчук, Леонід Черепейник, Галина Негода, Володимир Опалько. Позаду - Сергій Батюк\[/caption\]

Незадовго до цього у приміщення увійшла досить велика делегація у камуфляжі, в авангарді – **Микола Коханівский** та не менш відомий мешканець Броварщини – **Віталій Запорожець.** Разом із бійцями на сесію прибув і вже згадуваний Сергій Бойко, котрий зайняв місце у першому ряду поруч з головним броварським «свободівцем» **Олегом Шевчуком.**

\[caption id="attachment\_48543" align="aligncenter" width="600"\][![1 сесія (19)](https://mpz.brovary.org/wp-content/uploads/2015/11/1-sesiya-19.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-19/) Микола Коханівський (крайній ліворуч) разом з підмогою\[/caption\]

\[caption id="attachment\_48544" align="aligncenter" width="600"\][![1 сесія (11)](https://mpz.brovary.org/wp-content/uploads/2015/11/1-sesiya-11.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-11/) Сергій Бойко (праворуч) сів у першому ряду поряд з лідером фракції "Свободи" Олегом Шевчуком\[/caption\]

Прикметно, що міліції у тій кількості, яка могла би позмагатися з групою підтримки Бойка під час його вірогідного затримання, у залі не було.

**"Офіційно вступають у повноваження" - без присяги і без мандатів**

Нарешті голова ТВК перейшов до оприлюднення результатів виборів міського голови. Під час цього процесу присутній у залі переможець Ігор Сапожко двічі отримував оплески на свою адресу, і під час другого сеансу овацій вийшов до трибуни для виголошення промови.

\[caption id="attachment\_48545" align="aligncenter" width="600"\][![1 сесія (14)](https://mpz.brovary.org/wp-content/uploads/2015/11/1-sesiya-14.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-14/) Повторно обраний міський голова Ігор Сапожко виголошує вітальну промову\[/caption\]

Ігор Васильович подякував своїм виборцям за підтримку, а відтак запросив до президії учасника бойових дій в зоні АТО **Анатолія Фатєєва**, котрий в боях на Донбасі втратив обидві ноги.

\[caption id="attachment\_48546" align="aligncenter" width="600"\][![1 сесія (16)](https://mpz.brovary.org/wp-content/uploads/2015/11/1-sesiya-16.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-16/) Поранений герой АТО отримує державну нагороду\[/caption\]

З рук броварського міського комісара Володимира Ноженка та мера міста Фатєєв отримав державну нагороду «Захист Вітчизни» та виголосив коротку промову, в якій закликав депутатів до єдності на благо міста, а також нагадав, що війна триває не лише на зовнішньому, але й на внутрішньому фронті держави.

\[caption id="attachment\_48547" align="aligncenter" width="600"\][![1 сесія (15)](https://mpz.brovary.org/wp-content/uploads/2015/11/1-sesiya-15.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-15/) Анатолій Фатєєв закликає депутатів не забувати боротися з ворогами України і на внутрішньому фронті. Жінка праворуч - представник "Опозиційного блоку" в броварській ТВК\[/caption\]

Під оплески присутніх за допомогою побратимів герой війни полишив сцену, звільнивши місце для мера Броварів.

У своєму другому виступі новообраний міський голова наголосив, що згідно з діючим законодавством та регламентом броварської міськради, під час установчої сесії виключаються будь-які голосування депутатів. Це неабияк здивувало багатьох присутніх, адже раніше броварський мер не те, що не переймався такими «незначними» вимогами законодавства під час проведення сесій, а й толерував значно більш грубі порушення. Однак подібне публічне зауваження мера певним чином зняло напругу серед новообраних депутатів, частина з яких вже були готові до конфлікту з колегами.

\[caption id="attachment\_48548" align="aligncenter" width="600"\][![1 сесія (10)](https://mpz.brovary.org/wp-content/uploads/2015/11/1-sesiya-10.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-10/) Перший номер броварської "Самопомочі" Андрій Василенко поруч зі "свободівцем" Олексієм Здоровцем\[/caption\]

\[caption id="attachment\_48549" align="aligncenter" width="600"\][![1 сесія (13)](https://mpz.brovary.org/wp-content/uploads/2015/11/1-sesiya-13.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-13/) Лідер "команди Сапожка" - партії "Єдність" - Володимир Оксютенко (ліворуч) поруч з першим номером "Батьківщини" та вірогідним кандидатом на посаду секретаря міськради Олександром Резніком\[/caption\]

\[caption id="attachment\_48550" align="aligncenter" width="600"\][![1 сесія (12)](https://mpz.brovary.org/wp-content/uploads/2015/11/1-sesiya-12.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-12/) Фракція "ДемАльянсу" у повному складі (справа наліво): Олег Берестовий, Андрій Саук (екс-кандидат в мери) та лідер партії Аліна Дяченко\[/caption\]

Після Сапожка до присутніх звернувся вже згаданий Сергій Бойко, який від імені ВО «Свобода» зачитав заяву про неприпустимість переслідування новою владою активістів, майданівців та бійців добровольчих батальйонів.

\[caption id="attachment\_48551" align="aligncenter" width="600"\][![1 сесія (18)](https://mpz.brovary.org/wp-content/uploads/2015/11/1-sesiya-18.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-18/) Сергій Бойко вимагає у влади припинити переслідування активістів, а натомість - боротися з "недобитками режиму Януковича". Ігор Сапожко уважно слухає\[/caption\]

Також Сергій запевнив, що «Свобода» і надалі «боротиметься з регіоналівськими ставлениками» на місцях. На цих словах екс-член Партії регіонів Ігоря Сапожко та його колишні однопартійці, багато з яких були присутні в залі в т.ч. в якості новообраних депутатів, помітно напружилися.

\[caption id="attachment\_48552" align="aligncenter" width="600"\][![1 сесія (17)](https://mpz.brovary.org/wp-content/uploads/2015/11/1-sesiya-17.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-17/) Депутатці Лідії Сенько від "Єдності", яка раніше у міськраді представляла партію Януковича, вочевидь не дуже подобаються заклики "Свободи" боротися з "регіоналами"\[/caption\]

Проте забігаючи наперед, слід зазначити, що незважаючи на грізний тон заяви «Свободи», це не завадило її лідеру у Броварах, новообраному депутату Олегу Шевчуку та й власне Сергію Бойку привітно спілкуватися з тим же Ігорем Сапожком у кулуарах вже після сесії.

\[caption id="attachment\_48557" align="aligncenter" width="600"\][![1 сесія (9)](https://mpz.brovary.org/wp-content/uploads/2015/11/1-sesiya-9.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-9/) Заступник голови броварського СБУ п. Ганчук усе записує\[/caption\]

За тим слово взяла депутат від «Демократичного Альянсу» **Аліна Дяченко**, котру сьогодні називають одним з найбільш вірогідних претедентів на посаду секретаря міськради.

\[caption id="attachment\_48553" align="aligncenter" width="600"\][![1 сесія (20)](https://mpz.brovary.org/wp-content/uploads/2015/11/1-sesiya-20.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-20/) Лідер "Демократичного Альянсу" Аліна Дяченко просить Сапожка надати їй слово\[/caption\]

З трибуни РДА вона звернулася до новопризначеного тимчасово виконуючого обов'язки начальника броварської поліції (якого, до речі, не було того дня в залі) з проханням таки показатися депутатам та громаді.

[![1 сесія (21)](https://mpz.brovary.org/wp-content/uploads/2015/11/1-sesiya-21.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-21/)

Тему Дяченко продовжив  представник фракції «Солідарності» **Сергій Батюк**, який звернувся до депутатів з проханням підтримати на посаді начальника броварської поліції **Миколу Клименка** – попереднього начальника міської міліції.

\[caption id="attachment\_48556" align="aligncenter" width="600"\][![1 сесія (22)](https://mpz.brovary.org/wp-content/uploads/2015/11/1-sesiya-22.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-22/) Сергій Батюк від "Солідарності" просить громаду підтримати звільненого з посади начальника міліції Миколу Клименка. За це Батюк пропонував навіть проголосувати, але Сапожко не дозволив\[/caption\]

З середини виголошення заяви Батюка у залі вже майже не слухали, розпочався гул, адже було зрозуміло, що сьогодні жодного голосування вочевидь не відбудеться. Моментом скористався Ігор Сапожко, який втретє зійшовши на трибуну, нагадав вимоги закону і оголосив сесію закритою. По тому знову прозвучав гімн України, після якого депутати та присутні розійшлися по залу, ділячись враженнями перших хвилин у статусі новообраної міської влади.

\[caption id="attachment\_48558" align="aligncenter" width="600"\][![1 сесія (23)](https://mpz.brovary.org/wp-content/uploads/2015/11/1-sesiya-23.jpg)](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/1-sesiya-23/) Установчу сесію завершили українським славнем\[/caption\]

Цікаво, що власне до присяги – у звичному розумінні цього слова – броварських депутатів так і не привели. Так само як і не вручили їм – омріяні мандати, що здобувалися в тяжких передвиборчих боях – пообіцявши видати їх пізніше.

**Що далі?**

По завершенню цієї символічної сесії, на якій не було прийнято жодного рішення, автоматично постало питання, коли ж відбудеться «справжня» сесія: з голосуваннями, дебатами та розподілом сфер впливу? Адже на порядку денному у нового депутатського корпусу є маса надважливих питань: починаючи від обрання секретаря ради та голів депутатських комісій, закінчуючи прийняттям бюджету міста на наступний рік. Як стало відомо з неофіційних джерел, єдиної думки з цього приводу ані в міського голови, ані в депутатів наразі немає. Вочевидь, сесія буде призначена тоді, коли обидва полюси остаточно визначаться з кандидатурами на секретаря міськради у своїх внутрішніх «тусовках». Тож наступним етапом захопливого процесу формування нової міської влади стане т.зв. «секретаріада». А тому вже відсьогодні пристрасті у броварському політикумі закиплять з новим розмахом, що стане першим серйозним випробуванням для нової броварської політичної еліти.

**Фото - Микола Кожемяко**
