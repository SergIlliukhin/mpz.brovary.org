---
title: "Приблизний прорахунок тарифів на маршрутки від Леоніда Черепейніка"
date: 2017-02-07
categories: 
  - "kolonka-avtora"
---

Останнім часом все більше і більше читаю у соцмережах незадоволені пости, в тому числі і у своїх знайомих, про збільшення тарифів на проїзд. Люди пишуть про вартість автобусу «Богдан» у 350 тис, про розхід палива 7 літрів на 100 км і т.д. Це свідчить, що люди не до кінця обізнані про сьогоднішні ціни на автомобільному ринку, не мали власного бізнесу і не створювали робочі місця. Я не маю бізнесу, пов’язаного з перевезеннями пасажирів, але у своєму бізнесі маю транспортну діяльність. Тому, я особисто вирішив прорахувати тарифікацію проїзду. Звісно, розрахунки приблизні по місту Бровари.

Отже:

1. Рейс Бровари-Київ-Бровари 40 км.
2. Розхід палива по паспорту 20.
3. Вартість сьогодні палива 24, але ж я розумію, що там оптова закупівля, тому 20 грн./літр.
4. Кількість рейсів в день - 11, кількість робочих днів - 28, бо є ремонт, ТО –зараз говоримо про б/у машини.
5. Вартість б/у автобуса «Богдан» 400000 грн.. Якщо я хочу поставити на рейс мінімум 10 автобусів, то, звісно, беру розстрочку. У цьому разі я повинен протягом трьох років щомісяця повертати (400000/36міс.) 11111 грн. А враховуючи інфляцію долару, доведеться сплачувати ще до 4000 грн., що складе вже 15111 грн./місяць. Для полегшення розрахунків беремо 15000
6. Обслуговування, ТО, ремонт – 15 000 грн. З власного досвіду по ремонту автомобілів по збору і вивозу вторинної сировини точно можу сказати, що за 400 тис. - це автобус б/у, який потребує постійного ремонту, враховуючи поїздки по нашим дорогам і «лежачим поліцейським» з пробігом 10 000 км в місяць)
7. Зарплати на одну маршрутку з графіком роботи – 5.00 – 24.00 - 39000 грн. Це водій ЗП 10000 грн + податок 22% (2200 грн) і кондуктор 6000 грн + 22% (1320 грн). На один автобус потрібно 2 водія і 2 кондуктора: (10000+6000)\*2 чол. і +22%. Ми ж хочемо жити в правовій державі, чи вимагаємо низький проїзд за рахунок ухилянь від прозорої ЗП і податків?!? **Хочу зразу зазначити, що це нараховані ЗП, на руки мінус 20%!**
8. Заплата обслуговуючого персоналу по ліцензійним вимогам: механік - 8000 грн. помічник механіка-слюсар – 7000 грн., медсестра – 4000 грн., зварювальник – 8000 грн., інженер – 7000 грн., електрик – 7000 грн. (Зауважу, що це «брудні» зарплати, а на руки - мінус 20%). Якщо автобусів більше, то повинні бути ще кадровик, начальник охорони праці, головний енергетик, постачальник і т. д. З розрахунку на 10 автобусів: (8000+7000+4000+8000+7000+7000) \* 22% (податок) = 50000 грн. Ділимо на 10 авто, щоб узнати середню зарплату на 1 автобус = 5000 грн на авто.
9. Зарплата адміністративного корпусу: директор - 20000 грн, головний бухгалтер – 15000 грн, секретар – 6000 грн, диспетчер – 6000грн, 3 охоронця - 9000 грн., прибиральниця – 3200 грн, 2 мийники авто (щоночі) – 10000 грн. Рахуємо: (20000+15000+6000+6000+9000+3200+10000)\*22%=84424 і ділимо на 10, маємо 8442 грн на один автобус. Округляємо до 8500 грн.
10. Затрати на офіс, стоянку, канцтовари, інтернет, МЕДОК, 1С, телефонний зв’язок, світло, опалення, банківські послуги і т.д. – 30 000 грн. на місяць, тобто на 1 автобус 3000 грн.
11. Страховки, ГО, ліцензія – 5000 грн. в місяць на авто.

1. Тепер складаємо всі видатки за місяць:
    
    - 400 км/дн\*20 л/100км\*20 грн/л\*26 дн = 41 600 грн.
    - вартість автобусу «Богдан» - 15 000 грн,
    - ремонт і обслуговування – 15 000 грн.,
    - ЗП робітників автобусу – 39 000 грн,
    - ЗП обслуговуючого персоналу – 5000 грн,
    - ЗП адміністрації – 8500 грн,
    - офіс – 3000 грн,
    - ГО, страховки, ліцензія – 5000 грн.
    
    Видатків всього:
    
    41600+15000+15000+39000+5000+8500+3000+5000=132 100 грн.
    
    Тепер же рахуємо валовий дохід (дохід до оподаткування) в середньому:

1. 1. За рейс на Київ і назад перевозиться 40 чол. за **9 грн**. За день 440 чол. + 25 пільговиків  у день.
    
    Маємо 440\*9\*28 робочих днів = 110900 грн/місяць.
    
    2. За рейс по Броварам на день перевозиться 40 чол. за **3,50 грн**. За день 440 чол+ 25 пільговиків у день.
    
    Маємо 440\*3,50\*28 = 43100 грн/місяць.
    
    3. Всього доходу (виручки) за місяць 110900+43100=**154 000 грн.**
    
    Що ми маємо з тарифом 9 грн і 3,5 грн:
    
    154 000 (з урахуванням ПДВ) - 132100 = **22 000 на кожній маршрутці**
    
    Тепер про податки (ПДВ і податок на прибуток), які з цієї суми ми повинні заплатити. Якщо скласти всі витрати, що без ПДВ (39000+5000+8500+15000)  отримаємо суму 67500 грн. Тобто з ПДВ буде витрат на суму: 132100 - 67500 =  64600 грн. Далі, ми повинні сплатити до бюджету ПДВ з різниці ((154000-64600)/6) суму в розмірі 14900 грн. Тобто, з валового прибутку 22000 грн. ми повинні сплатити ПДВ 14900 грн., а з залишку прибутку (7100 грн) ми сплачуємо 18% податок на прибуток, що в сумі складає 1278 грн. Чистий прибуток підприємства складає **+5822 грн. в місяць з однієї маршрутки**
    
    Тепер рахуємо дохід з тарифом **12 грн** до Києва і **5 грн** по Броварах:
    
    440\*12\*28=**147800 грн.**
    
    440\*5\*28=**61700 грн.**
    
    Що ми маємо з тарифом 12 грн і 5 грн:
    
    **209500** (з урахуванням ПДВ) – 132100 **\= 77400 грн**. **на кожній маршрутці**
    
    Тепер знову про податки (ПДВ і податок на прибуток), які з цієї суми ми повинні заплатити. Якщо скласти всі витрати, що без ПДВ (39000+5000+8500+15000)  отримаємо суму 67500 грн. Тобто з ПДВ буде витрат на суму: 132100 - 67500 =  64600 грн. Далі, ми повинні сплатити до бюджету ПДВ з різниці ((209500-64600)/6) суму в розмірі 24150 грн. Тобто, з валового прибутку 77400 грн. ми повинні сплатити ПДВ 24150 грн., а з залишку прибутку (53250 грн) ми сплачуємо 18% податок на прибуток, що в сумі складає 9585 грн. Чистий прибуток підприємства складає **+43665 грн. в місяць з однієї маршрутки**
    
    Щоб власник отримав свої дивіденди, йому потрібно сплатити до бюджету 5% податку на доходи фізичних осіб і 1,5% військового збору, тому дивідендів до виплати становить **40 800 грн** з однієї маршрутки в місяць.
    
    **Далі я прорахував скільки буде коштувати проїзд на новокуплених автобусах «Богдан» в лізинг на 60 місяців.**
    
    Новий «Богдан» коштує майже 2 млн. і хто купував такі автобуси, працював з лізингом, знає, що в такому випадку КАСКО 5% це 100 000 на рік (8333 грн. на місяць) + тіло кредиту 33333 грн. на місяць, + відсотки в середньому в місяць 30 000 грн. Загальний розхід на місяць 8333+33333+30000 = 71666 грн. Так, у цьому випадку, ми економимо на ремонті 10000 грн, але  5000 грн все одно витрачаються на ТО, оновлення колісної гуми і т д. З лізингом і новими автобусами мій попередній розрахунок збільшується на (71666-15000-10000) 46666 грн. на місяць, і це витрати з ПДВ. Це означає, що при тарифі = 12 грн на Київ і 5 грн. по Броварам, власник вже не заробляє нічого, тобто в нуль, але на нових автобусах))
