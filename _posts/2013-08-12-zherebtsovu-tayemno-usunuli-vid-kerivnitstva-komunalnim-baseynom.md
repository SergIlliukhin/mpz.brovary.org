---
title: "Жеребцову таємно усунули від керівництва комунальним басейном"
date: 2013-08-12
author: 
  username: "sergilliukhin"
  display_name: "Сергій Іллюхін"
tags: 
  - "vibir-redaktsiyi"
  - "dobash"
  - "zherebtsova"
  - "kp-orts"
  - "novini"
  - "park-peremoga"
  - "sapozhko"
  - "smirnov"
  - "fedorenko"
  - "fesko"
coverImage: "wp-content/uploads/2012/08/DSC_0018.jpg"
---

\[caption id="attachment\_6225" align="alignleft" width="300"\][![Людмила Жеребцова](https://mpz.brovary.org/wp-content/uploads/2012/08/DSC_0018.jpg "Людмила Жеребцова")](https://mpz.brovary.org/wp-content/uploads/2012/08/DSC_0018.jpg) Людмила Жеребцова\[/caption\]

**Людмилу Жеребцову таємно усунули від керівництва комунальним підприємством "Оздоровчо-реабілітаційний центр".** Згідно з розпорядженням броварського міського голови Ігоря Сапожка від 10.06.2013 №111-ОС, Жеребцову Л. В. звільнено з посади директора підприємства згідно з п.1 ст.36 КЗпП України (згода сторін).

При цьому текст розпорядження на офіційному сайті Броварської міської ради опубліковано не було, а його номер - №111 - суперечить послідовній нумерації рішень, оскільки у червні розпорядження міського голови [мали номери](http://docs.brovary.org/s/0/20/2/1?from=01.01.2013&type=2&fld=0&status=0) від №85 до №108. "Маєш право знати" вдалось отримати цей документ лише через подання запиту на інформацію.

[![Звільнення Жеребцової](https://mpz.brovary.org/wp-content/uploads/2013/08/rishennya.jpg)](https://mpz.brovary.org/wp-content/uploads/2013/08/rishennya.jpg)

**Новий керівник скандального підприємства**

\[caption id="attachment\_20039" align="alignleft" width="300"\][![Максим Добаш](https://mpz.brovary.org/wp-content/uploads/2013/08/dobash.jpg)](https://mpz.brovary.org/wp-content/uploads/2013/08/dobash.jpg) Максим Добаш\[/caption\]

Новим директором КП "Оздоровчо-реабілітаційний центр" став **Добаш Максим Олександрович** 1980 р.н., мешканець Дарницького району м.Києва, має вищу освіту.

З новопризначеним керівником [скандального](https://mpz.brovary.org/tag/kp-orts/) басейну було укладено контракт на 5 років: з 11.06.2013 по 10.06.2018 року.

Варто зазначити, що Максим Олександрович - людина невипадкова і вже неодноразово був помічений під час подій, так чи інакше пов'язаних з особою головного "регіонала" Броварів **Сергія Федоренка**.

Вперше новий директор КП ОРЦ потрапляє у об'єктиви журналістів "Маєш право знати" 16 лютого 2013 року під час "[Казки про чарівний броварський ліс](https://mpz.brovary.org/brovarchanam-poyasnili-yak-zupiniti-hitru-lisichku-zherebtsovu/)", коли активісти показували броварчанам, як у них відбирають комунальний басейн. Киянин Максим Добаш, вдаючи звичайного броварського татуся, дає коментар телеканалу ЕКТА і розповідає, що його дитина 4 рази на тиждень відвідує басейн і він дуже задоволений обслуговуванням, незважаючи на те, що змушений платити 800 грн. на місяць.

<iframe width="420" height="315" src="//www.youtube.com/embed/5RuZ7cYVqVY" frameborder="0" allowfullscreen></iframe>

Кількома місяцями пізніше, напередодні "Суботника у парку Перемога", виступаючи вже від імені ПП Феско, Максим [виходить до громадських активістів](https://mpz.brovary.org/chastinu-parku-peremoga-obgorodili-parkanom-pid-zabudovu-fedorenkom/), які обмальовували будівельний паркан і намагається довести, що будівництво у парку ведеться законно.

25 травня, під час [кривавих сутичок](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) у парку Перемога, Максим Добаш разом з іншими бойовиками Сергія Федоренка стає на захист незаконної забудови. У провокаціях він участі не бере, однак пізніше стає одним із основних свідків [обвинувачення проти захисників парку](https://mpz.brovary.org/militsiya-zvinuvachuye-zahisnikiv-parku-peremoga-u-kriminali/).

\[caption id="attachment\_17837" align="alignright" width="300"\][![Затримання Смірнова](https://mpz.brovary.org/wp-content/uploads/2013/05/Zatrimannya-Smirnova.jpg)](https://mpz.brovary.org/wp-content/uploads/2013/05/Zatrimannya-Smirnova.jpg) Затримання Миколи Смірнова\[/caption\]

Як зазначено у протоколі допиту пана Добуша, він "_бачив працівника в званні підполковника міліції та капітана міліції, до яких було застосовано фізичний вплив з боку мітингуючих_". Пізніше, під час впізнання за фотознімками, саме він вказав на **Миколу Смірнова**, який нібито "_під час мітингу заподіяв тілесних ушкоджень працівникам міліції та ломав ногами паркан_". Нагадаємо, суд поки що триває, Смірнову та іншим захисникам парку [призначено](https://mpz.brovary.org/sud-posadiv-troh-brovarskih-svobodivtsiv-pid-domashniy-aresht/) запобіжний захід у вигляді домашнього арешту на 2 місяці. Їм загрожує кількарічне позбавлення волі.

Вже через 2 тижні після згаданих подій Максима Добуша було призначено директором КП "Оздоровчо-реабілітаційний центр".

> Таким чином, у скандальному басейні закінчилась "ера Жеребцової", яка запам'яталась, перш за все, відвертим і неприхованим нехтуванням законів та агресивною поведінкою. Новий керівник підприємства виглядає значно стриманішим і холоднокровнішим, однак він вже встиг зарекомендувати себе, як відданий захисник інтересів Сергія Федоренка. Тому не виключено, що нова ера ("ера Добуша") може відзначитись ще зухвалішими і нахабнішими порушеннями законів та прав звичайних броварчан - справжніх власників комунального басейну.
