---
title: "Невідоме підприємство в селі Семиполки Броварського району тероризує селян"
date: 2013-07-30
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
tags: 
  - "vo-svoboda"
  - "zemlya"
  - "semipolki"
---

[![семипо5](https://mpz.brovary.org/wp-content/uploads/2013/07/semipo5.jpg)](https://mpz.brovary.org/wp-content/uploads/2013/07/semipo5.jpg)**21 липня 2013 року до Броварської районної організації ВО Свобода в усній формі звернулися по допомогу мешканці села Семиполки, що на Київщині. Зі слів селян, у них на території населеного пункту в старих сільськогосподарських будівлях з'явилося невідоме підприємство, яке з димаря викидає великий стовбур чорного диму; постійно чути гучний гуркіт, який заважає мешканцям. Націоналісти районної Броварської організації оперативно відреагували на цей факт та виїхали з журналістами для з'ясування обставин.**

Люди зазначають, що на їхню ввічливу вимогу пояснити, що відбувається в їхньому рідному селі та чи це законно, чи не шкідливо для них та їхніх дітей, як впливає на екологічний стан робота підприємства, робітники не надали жодних документів та нецензурною лайкою з погрозами та спусканням собаки вигнали селян. Також із розповідей селян районним свободівцям стало відомо, що охоронці підприємства в стані алкогольного сп'яніння використовували травматичну зброю, поранивши задля розваги собаку.

Після розмов із селянами націоналісти рушили до підприємства. Свободівець Олег Шевчук пояснює: "Нас одразу зустріли непривітно і заборонили фото- та відеозйомку. Усі звинувачення на їхню адресу заперечували й дали номер телефону власника цього підприємства, з яким поговорити не вдалося. Задля з'ясування подробиць ми вирушили до сільського голови якого обирала громада села, який мав би знати, що робиться в довіреному йому населеному пункті. Голова Семиполків Микола Василенко неохоче почав розповідати, що підприємство стоїть на землі, яка вже не зрозуміло як давно належить місцевому земельному магнату, міському депутатові від "Фронту Змін" Юрієві Плаксію. Депутат цю землю з будівлею здав в оренду під підприємство, власником якого є якийсь таємничий Руслан. У сільській раді голова пояснює, що документів ніхто ніяких не пред'являв. Свою пасивність сільський керманич виправдовував тим, що до нього селяни не зверталися в письмовому вигляді, згідно з чинним законодавством. За підтримки юридичного відділу районного осередку свободівців люди написали звернення до сільського голови. Не на камеру селяни розповіли, що це підприємство покриває якийсь Броварський міліціянт, якого бачили на підприємстві. Також, зі слів селян, він є в родинних зв'язках із працівниками Броварської прокуратури".

Після від'їзду активістів "Свободи" та журналістів з села на другий день селяни повідомили, що на них чинять тиск і погрожують, залякують. Близько 22:00 до жителів Семиполків приходив дільничній міліціянт разом із працівниками підприємства, які погрожували спалити помешкання селян, якщо продовжуватимуть допитуватися. На ранок 22.07.2013 одну з мешканок села, яка була присутня під час розмови свободівців із працівниками підприємства, викликали на допит до міліції й погрожували відкрити кримінальне провадження, мовляв вона підбурює селян на протиправні дії. Нині, як зазначили активісти "Свободи", триває встановлення дійових осіб підприємства цієї подій, що дасть змогу далі рішуче діяти на захист селян у Семиполках. [![pYb0Z-JsUWo.jpgсемиполки](https://mpz.brovary.org/wp-content/uploads/2013/07/pYb0Z-JsUWo1.jpgsemipolki1.jpg)](https://mpz.brovary.org/wp-content/uploads/2013/07/pYb0Z-JsUWo1.jpgsemipolki1.jpg)[![сепио9](https://mpz.brovary.org/wp-content/uploads/2013/07/sepio91.jpg)](https://mpz.brovary.org/wp-content/uploads/2013/07/sepio91.jpg)[![hbJ2I8vVOiY.jpgсемпо6](https://mpz.brovary.org/wp-content/uploads/2013/07/hbJ2I8vVOiY1.jpgsempo61.jpg)](https://mpz.brovary.org/wp-content/uploads/2013/07/hbJ2I8vVOiY1.jpgsempo61.jpg)[![8MaEnUOoJiE.jpgсемипо8](https://mpz.brovary.org/wp-content/uploads/2013/07/8MaEnUOoJiE.jpgsemipo8.jpg)](https://mpz.brovary.org/wp-content/uploads/2013/07/8MaEnUOoJiE.jpgsemipo8.jpg)[![AhcodL2wmY4.jpgсемипо7](https://mpz.brovary.org/wp-content/uploads/2013/07/AhcodL2wmY4.jpgsemipo7.jpg)](https://mpz.brovary.org/wp-content/uploads/2013/07/AhcodL2wmY4.jpgsemipo7.jpg)[![семиполки3](https://mpz.brovary.org/wp-content/uploads/2013/07/semipolki3.jpg)](https://mpz.brovary.org/wp-content/uploads/2013/07/semipolki3.jpg)[![семиполки4](https://mpz.brovary.org/wp-content/uploads/2013/07/semipolki4.jpg)](https://mpz.brovary.org/wp-content/uploads/2013/07/semipolki4.jpg)
