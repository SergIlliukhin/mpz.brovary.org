---
title: "Незаконне будівництво на Грушевського, 3 призупинене. Забудовник не здається"
date: 2012-12-03
author: 
  username: "trydence"
  display_name: "Дмитро Карпій"
tags: 
  - "vibir-redaktsiyi"
  - "grushevskogo-3"
  - "dorosh"
  - "kisyelnikova"
  - "nezakonne-budivnitstvo"
  - "novini"
  - "ribakova"
coverImage: "wp-content/uploads/2012/12/DSC_0557-1600x1200.jpg"
---

[![](https://mpz.brovary.org/wp-content/uploads/2012/12/DSC_0557-1600x1200.jpg)](https://mpz.brovary.org/wp-content/uploads/2012/12/DSC_0557-1600x1200.jpg)Два тижні тому я, йдучи по своїх справах, помітив поблизу перехрестя вулиць Возз’єднання та Грушевського купу піску. Тоді я не надав цьому факту ваги, але згодом до редакції «Маєш право знати» почали звертатися мешканці будинку по **вул. Грушевського, 3**, які розповідали, що власник однієї з квартир на першому поверсі хоче звести впритул до багатоповерхівки незрозуміло що, не гребуючи при тому погрозами тим, хто проти цього виступає.

Забудовником виявився власник квартири №73, що розміщена на першому поверсі у 4-му під’їзді, **Дорош** **Павло Володимирович**. За словами голови ініціативної групи жителів будинку, мешканки квартири №74 **Тамари Кісєльнікової**, у ніч з 13 на 14 жовтня під балкон його квартири було завезено 4-5 КаМАЗів піску. 15-16 жовтня вже активно тривало будівництво. Робітники за наказом пана Дороша позрізали кришки приватних погребів, розташованих безпосередньо на будівництві, та позасипали їх піском. За словами Тамари, лише деякі сусіди встигли повиносити з них свої запаси харчів.

[![](https://mpz.brovary.org/wp-content/uploads/2012/12/Image00006.jpg)](https://mpz.brovary.org/wp-content/uploads/2012/12/Image00006.jpg)

Однак історія непорозумінь Павла Володимировича із мешканцями під’їзду почалася не зараз. За словами останніх, ще у 2009 році майбутній забудовник на місці подій почав заливати приватні погреби водою та зрізав декілька вишневих і сливових дерев. Це сталося тоді, коли Дорошу надали дозвіл на переведення своєї квартири з житлового фонду у нежитловий.

[![](https://mpz.brovary.org/wp-content/uploads/2012/12/Image00001.jpg)](https://mpz.brovary.org/wp-content/uploads/2012/12/Image00001.jpg)

_Поодинокі залишки спиляних раніше дерев_

Згідно з рішенням Броварської міської ради №1422-79-05 від 18 лютого 2010 року затверджено «Порядок переведення житлових приміщень  у нежитлові та їх реконструкції під розміщення об’єктів невиробничої сфери і нежитлових приміщень у житлові в м. Бровари», встановлено, що _для отримання дозволу на переведення житлового приміщення у нежитлові та проведення їх реконструкції перепланування під об’єкти невиробничої сфери, власник повинен якщо приміщення  розміщене у багатоквартирному будинку надати **письмову згоду, повнолітніх власників суміжних  квартир** чи приміщень **на поверсі, вище** та нижче на один поверх, згоду  завірену ЖЕКом. **Рішення загальних зборів**, щодо надання згоди на переведення житлових приміщень із житлового фонду у нежитловий_.

Забудовник не зміг назвати ні номери квартир, власники яких надали йому такий дозвіл, ні прізвища мешканців, що погодились на таке, а також показати самі документи. Загальних зборів тоді, за свідченням мешканців, також не проводили. З приводу надання дозволу у 2009 році жителі будинку 26 листопада цього року заявили, що Дорош вчинив шахрайство.

_Скарга на ім'я міського голови І. Сапожка від 19 листопада:_

[![](https://mpz.brovary.org/wp-content/uploads/2012/12/Image00005.jpg)](https://mpz.brovary.org/wp-content/uploads/2012/12/Image00005.jpg)[![](https://mpz.brovary.org/wp-content/uploads/2012/12/Image00004.jpg)](https://mpz.brovary.org/wp-content/uploads/2012/12/Image00004.jpg)

_Заява на ім'я прокурора м. Бровари М. Гарника від 20 листопада:_

[![](https://mpz.brovary.org/wp-content/uploads/2012/12/2012.11.20-Zayava_Garniku_1.jpg)](https://mpz.brovary.org/wp-content/uploads/2012/12/2012.11.20-Zayava_Garniku_1.jpg) [![](https://mpz.brovary.org/wp-content/uploads/2012/12/2012.11.20-Zayava_Garniku_2.jpg)](https://mpz.brovary.org/wp-content/uploads/2012/12/2012.11.20-Zayava_Garniku_2.jpg) [![](https://mpz.brovary.org/wp-content/uploads/2012/12/2012.11.20-Zayava_Garniku_3.jpg)](https://mpz.brovary.org/wp-content/uploads/2012/12/2012.11.20-Zayava_Garniku_3.jpg) [![](https://mpz.brovary.org/wp-content/uploads/2012/12/2012.11.20-Zayava_Garniku_4.jpg)](https://mpz.brovary.org/wp-content/uploads/2012/12/2012.11.20-Zayava_Garniku_4.jpg)

_Заява на ім'я міського голови І. Сапожка від 26 листопада:_

[![](https://mpz.brovary.org/wp-content/uploads/2012/12/Image000011.jpg)](https://mpz.brovary.org/wp-content/uploads/2012/12/Image000011.jpg) [![](https://mpz.brovary.org/wp-content/uploads/2012/12/Image00002.jpg)](https://mpz.brovary.org/wp-content/uploads/2012/12/Image00002.jpg)

За словами мешканців, у дозволі інспекції Державної архітектурно-будівельної комісії, наданому Дорошу, вказані згоди власників  72, 73 та 77 квартир на будівництво. У той самий час від квартири №72 стоїть підпис колишньої власниці **Журибіди**, яка продала своє помешкання сім’ї **Тодосейчуків** ще у 2007 році, що, в свою чергу, не підписували документ. Квартира №73 і є власністю забудовника, тож вона сама собі підписала дозвіл. А підпис від власниці квартири №77 **Марії Мазур**, за її словами, був отриманий шахрайським способом. Дорош нав'язав підписання, мотивувавши тим, що вона єдина з під'їзду, хто це не зробив. Станом на зараз громадянка відкликала свій підпис. Слід зазначити, що квартира Мазур не є суміжною з квартирою №73. Отже, дозволу на зведення прибудови немає не тільки від усіх мешканців будинку чи під'їзду, а навіть від жодної із суміжних квартир.

_Спростування від власників квартири №72 від 22 листопада та заява мешканців від 23 листопада:_

[![](https://mpz.brovary.org/wp-content/uploads/2012/12/Image00003.jpg)](https://mpz.brovary.org/wp-content/uploads/2012/12/Image00003.jpg)[![](https://mpz.brovary.org/wp-content/uploads/2012/12/2012.11.23-Zayava_Sapozhku.jpg)](https://mpz.brovary.org/wp-content/uploads/2012/12/2012.11.23-Zayava_Sapozhku.jpg)

За словами Кісєльнікової, начальник ЖЕКу навіть не був у курсі про це будівництво, але через декілька днів вже заявляв, що всі дозволи є. В Управлінні житлово-комунального господарства відмовилися коментувати події навколо цієї ситуації, але зазначили що вони нічого не порушували, коли надавали дозвіл у 2009 році, оскільки тоді не було вимоги питати згоди мешканців.

За словами жителів будинку, два роки тому Павло Дорош на питання про те, що саме він збирається відкривати на місці будівництва, називав різне: аптеку, юридичну контору, магазин канцтоварів. Однак зараз, коли почалося будівництво, проти якого повстали мешканці, він заявив, що відкриє у будинку **наркопритон** та «посадить» дітей на наркотики. Свідками цих слів стали жителі та працівники Спеціального відділу контролю за станом благоустрою та зовнішнім дизайном міста. Останні 22 жовтня, після численних звернень мешканців до влади міста та області, прокуратури, міліції тощо, видали припис із зобов'язанням зупинити будівництво до оформлення контрольної картки. Документ посилається на те, що у забудовника відсутні дозволи на проведення земельних, будівельних, монтажних робіт, виданих у встановленому порядку.

[![](https://mpz.brovary.org/wp-content/uploads/2012/12/2012.11.22-Pripis_blagoustriy.jpg)](https://mpz.brovary.org/wp-content/uploads/2012/12/2012.11.22-Pripis_blagoustriy.jpg)

Незважаючи на це, будівництво тривало у наступні два дні. Кожного разу мешканці будинку викликали міліцію. Припинити роботи вдалося лише 24 жовтня. Пан Дорош не дав чіткої відповіді на те, чому відповідні роботи не були призупинені, однак зауважив, що йому потрібно було встановити опалубку та залити бетон, щоб розрахуватися із робітниками. Логіку цих пояснень мені, як колишньому будівельнику, прослідкувати важко. Водночас робітники, заробітчани із Західної України, запевняли, що грошей вони не отримують і працюють на добровільних засадах.

[![](https://mpz.brovary.org/wp-content/uploads/2012/12/Image000041.jpg)](https://mpz.brovary.org/wp-content/uploads/2012/12/Image000041.jpg)

Після значного розголосу Павло Дорош перестав погрожувати мешканцям будинку. Він вирішив спробувати їх підкупити. Тамарі Кісєльніковій Дорош неодноразово слав смс-повідомлення з пропозиціями «домовитись» та «заплатити за заподіяні незручності».

[![](https://mpz.brovary.org/wp-content/uploads/2012/12/Image00008.jpg)](https://mpz.brovary.org/wp-content/uploads/2012/12/Image00008.jpg)

Згідно з рішенням Броварської міської ради № 546-19-06 від 16 лютого 2012 року Павлу Дорошу було затверджено технічну документацію із землеустрою по оформленню права користування земельною ділянкою шляхом укладення договору **особистого строкового [сервітуту](http://rizanenko.org/nezakonne-rishennya-pro-zemelni-servituty-nareshti-skasovano.html)** на 3 роки, «_площею 0,0068 га для облаштування вхідної групи до реконструйованої квартири № 73 під **торгово-офісне приміщення** – землі комерційного використання, по вул. Михайла Грушевського,3_». Рішенням [№ 727-23-06](http://docs.pravo-znaty.org.ua/p4043/13.09.2012/727-23-06) від 13 вересня 2012 року було затверджено цей договір, після чого забудовник і розпочав роботи.

Рішення про укладання договору сервітуту у цьому випадку викликає подив, оскільки згідно із Земельним кодексом України так вчиняють у тих випадках, коли, наприклад, будинок власника знаходиться навколо землі, яка належить іншому власнику, і йому потрібно влаштувати прохід через цю землю, щоб мати сполучення між своїм помешканням та вулицею. Сервітути надаються без аукціону, відповідно той, хто отримав право користуватися землею (Павло Дорош), може не сплачувати орендну плату, принаймні за ринковою ціною.

> Чому чиновники надали такі привілеї цьому підприємцю? Можливо, через родинні зв'язки з керівником Управління містобудування та архітектури Броварської міської ради **Лілією Рибаковою**, а може через хабарі чиновникам, які видавали необхідні дозволи?

Питання із будівництвом не закрите, тому «Маєш право знати» прослідкує за подальшими подіями та розповість про них у наступних публікаціях.

[![](https://mpz.brovary.org/wp-content/uploads/2012/12/DSC_0564.jpg)](https://mpz.brovary.org/wp-content/uploads/2012/12/DSC_0564-1600x1200.jpg)
