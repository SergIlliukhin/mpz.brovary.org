---
title: "Правий сектор приніс до броварської міськради сміттєвий бак"
date: 2014-10-03
tags: 
  - "trashbucketchallenge"
  - "andryeyev"
  - "bagmut"
  - "vibir-redaktsiyi"
  - "novini"
  - "poryadin"
  - "praviy-sektor"
  - "sapozhko"
  - "smittyeviy-bak"
  - "feshhun"
---

**[![DSC_0110](https://mpz.brovary.org/wp-content/uploads/2014/10/DSC_0110.jpg)](https://mpz.brovary.org/wp-content/uploads/2014/10/DSC_0110.jpg)Сьогодні, 3 жовтня близько 9:00 ранку активісти «Правого сектору» прийшли до будівлі міської ради, принісши із собою бак для сміття. Близько півтора десятка кремезних хлопців з прапорами «Правого сектору» заявили, що їхня акція – це попередження колишнім регіоналам та приспішникам режиму Януковича, аби ті відмовились від своїх намірів знову йти у владу.**

Активісти встановили сміттєвий бак прямо перед входом до міськради та обклеїли його портретами чиновників, депутатів та кандидатів в депутати, так чи інакше пов’язаних з Партією регіонів та попередньою владою. Після цього зачитали звернення Правого сектору до вказаних осіб та громади.

[![DSC_0024](https://mpz.brovary.org/wp-content/uploads/2014/10/DSC_0024.jpg)](https://mpz.brovary.org/wp-content/uploads/2014/10/DSC_0024.jpg)

[![DSC_0052](https://mpz.brovary.org/wp-content/uploads/2014/10/DSC_0052.jpg)](https://mpz.brovary.org/wp-content/uploads/2014/10/DSC_0052.jpg)

Як повідомляє ресурс [Molotoff.info](http://molotoff.info/), активісти "Правого сектору" переконані, що колишні регіонали знову хочуть "обдурити народ та пропхатись у владу, зневажаючи пам'ять полеглих героїв, які пролили свою кров у боротьбі саме проти таких виродків та посіпак Януковича". На сміттєвий бак учасники акції почепили портрети кандидатів в народні депутати по 97-му виборчому округу, які, на їхнє переконання, представляють позицію Партії регіонів.

Зокрема, бак для сміття "прикрасили" фотографіями [самовисуванця, екс-регіонала та заступника міського голови](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/) **Василя Андрєєва**, [кандидата від Радикальної партії Олега Ляшка](https://mpz.brovary.org/v-okruzi-97-vid-partiyi-lyashka-balotuyetsya-dovirena-osoba-masazhista-azarova/), екс-довірену особу кандидата від Партії регіонів Сергія Федоренка (більше відомого як "масажист Азарова") **Олександра Фещуна**, начальниці відділу культури, колишньої регіоналки, а тепер [кандидатки в парламент від "Ліберальної партії України"](https://mpz.brovary.org/eks-regionalka-bagmut-yde-na-vibori-vid-liberalnoyi-partiyi-v-okruzi-97/) **Наталії Багмут**, висуванця від "Опозиційного блоку" **Олександра Порядіна** та броварського міського голови, колишнього члена Партії регіонів **Ігоря Сапожка.**

[![DSC_0124](https://mpz.brovary.org/wp-content/uploads/2014/10/DSC_0124.jpg)](https://mpz.brovary.org/wp-content/uploads/2014/10/DSC_0124.jpg)

[![DSC_0099](https://mpz.brovary.org/wp-content/uploads/2014/10/DSC_0099.jpg)](https://mpz.brovary.org/wp-content/uploads/2014/10/DSC_0099.jpg)

"Сьогодні "Правий Сектор" розпочав процес політичного чистилища у Броварах. Наразі у Броварах, як і по всій Україні, знову піднімають голови недобитки Партії регіонів та режиму Януковича. Колишні регіонали, корупціонери, бандити та зрадники масово, відкрито і нахабно знову лізуть у владу, аби й далі грабувати Україну та знущатися з людей. Їхня присутність у владі – це повзуче відкочування України в часи беззаконня та диктатури. Ми захистимо державу від цього", - йдеться у заяві "Правого Сектору".

[![DSC_0079](https://mpz.brovary.org/wp-content/uploads/2014/10/DSC_0079.jpg)](https://mpz.brovary.org/wp-content/uploads/2014/10/DSC_0079.jpg)

На акцію прибув в.о. начальника броварської міліції Микола Клименко, який поспілкувався з активістами та закликав їх не порушувати громадський порядок, а принагідно – запросив на круглий стіл за своєю участю та участю новопризначеного прокурора.

[![DSC_0100](https://mpz.brovary.org/wp-content/uploads/2014/10/DSC_0100.jpg)](https://mpz.brovary.org/wp-content/uploads/2014/10/DSC_0100.jpg)

Як повідомляє «Правий сектор», окремі чиновники, зокрема міський голова Ігор Сапожко, спішно покинули будівлю міської ради, щойно перед входом з’явились активісти зі сміттєвим баком. Близько 10:30 акція завершилася.

[_За матеріалами Molotoff.info_](http://molotoff.info/camera/22-photo/6634-trashbucketchallenge-v-brovarah.html)
