---
title: "Броварчан заохочують працювати замість ЖЕКів шляхом проведення конкурсу на кращий будинок"
date: 2012-06-08
author: 
  username: "pravoznaty"
  display_name: "Маєш право знати"
tags: 
  - "blagoustriy"
  - "brovary"
  - "brovaryi"
  - "vibir-redaktsiyi"
  - "vykonkom"
  - "zheki"
  - "konkurs"
  - "novini"
coverImage: "wp-content/uploads/2012/06/blagoustriy-na-Grushevskogo.jpg"
---

[![](https://mpz.brovary.org/wp-content/uploads/2012/06/blagoustriy-na-Grushevskogo.jpg "благоустрій на Грушевського")](https://mpz.brovary.org/wp-content/uploads/2012/06/blagoustriy-na-Grushevskogo.jpg)З метою "_залучення населення до участі в роботі із забезпечення збереження житлового фонду, благоустрою територій, покращення умов проживання та гідного ставлення мешканців до свого міста_" виконком Броварської міської ради вирішив провести конкурс з благоустрою міста „**Найкращий будинок та благоустрій території**”.

Згідно [Положення про конкурс](http://www.brovary.kiev.ua/sites/default/files/doc/2012/novini/dodatok1_do_rshennja_naikrasc_byd.doc), за звання кращого будинку чи подвір'я можуть позмагатись мешканці, що проживають в одному будинку чи в одному дворі багатоповерхових житлових будинків комунальної власності, будинків відомчого житлового фонду (ОСББ, ЖБК та інші), а також приватних домоволодінь, розташованих на території міста Бровари.

Переможців визначатимуть у таких **номінаціях**:

"_Найкращий багатоквартирний будинок об’єднання співвласників та відомчого житла";_  _„Найкращий багатоповерховий будинок комунальної власності міста”;_ _„Найкращий приватний будинок”;_ _„Найкращий благоустрій території суб’єкта малого підприємництва”_ _„Найкращий благоустрій території, прилеглої до підприємства, організації, установи”_ .

**Критеріями** для визначення кращої багатоповерхівки є:

\- наявність та доглянутість зелених насаджень (дерев, кущів, квітників, вазонів з квітами); - декоративні елементи благоустрою (огорожі клумб, доріжки, естетичні елементи архітектури та дизайну); - виконання робіт з благоустрою силами мешканців (пофарбовані дитячі майданчики, під’їзди тощо); - запровадження енергозберігаючих технологій за кошти жильців будинку; - утримання у зразковому санітарному та технічному стані нежитлових приміщень, ліфтів і під’їздів; - утримання малих архітектурних форм у зразковому санітарному та технічному стані; - відсутність заборгованості за спожиті житлово-комунальні послуги (заборгованість за спожиті житлово-комунальні послуги не повинна перевищувати 10 % від вартості послуг з утримання будинку та прибудинкової території, нарахованої за один місяць).

> Відтак найбільше шансів на перемогу мають ті мешканці, які справно сплачують за житлово-комунальні послуги і які при цьому найбільше самі собі їх надають.

Нагородження переможців всіх номінацій відбудеться напередодні святкування Дня міста. Переможців в номінаціях буде нагороджено почесними дипломами, пам’ятними табличками з металу чи пластикуз написом „Будинок зразкового стану”, а також право на позачерговий ремонт будинку, благоустрою прибудинкової території  та прилеглої територіїсуму 20 тис. грн (для багатоповерхівок) та 2 тис. грн (для приватних будинків).

До складу **конкурсної комісії**, яка визначатиме переможців, входять: - Сапожко Ігор Васильович – міський голова - Голубовський Григорій Павлович – заступник міського голови - Русанов Владислав Олегович – начальник спеціального відділу контролю за станом благоустрою та зовнішнім дизайном міста - Баба-Мірзоєва Альбина Валентинівна – начальник юридичного відділу Броварської міської ради - Вознюк Костянтин Олександрович – начальник управління житлово- комунального господарства Броварської міської ради - Загуменний Микола Васильович – начальник управління економіки Броварської міської ради - Семенюк Олена Валеріївна – секретар Броварської міської ради - Нагорна Тетяна Олександрівна – начальник відділу з питань благоустрою міста управління житлово-комунального господарства Броварської міської ради - Рибакова Лілія Євгенівна – начальник управління містобудування та архітектури Броварської міської ради, головний архітектор міста - Смалько Аліна Петрівна – генеральний директор комунального підприємства „Служба замовника” - Федоренко Сергій Миколайович – депутат міської ради, голова постійної комісії з питань розвитку та благоустрою територій, земельних відносин, архітектури, будівництва, та інвестицій.

[Рішення  виконкому про затвердження](http://docs.brovary.org/p2366/29.05.2012/247) Положення про конкурс з благоустрою міста „Найкращий будинок та благоустрій території” ухвалено 29 травня 2012 року. Дедлайн прийому заявок у ньому визначено - 1 червня.
