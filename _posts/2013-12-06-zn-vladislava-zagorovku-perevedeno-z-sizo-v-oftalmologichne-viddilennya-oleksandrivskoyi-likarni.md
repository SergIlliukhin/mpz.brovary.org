---
title: "Владислава Загоровку перевели з СІЗО до офтальмологічного відділення Олександрівської лікарні"
date: 2013-12-06
author: 
  username: "pravoZnaty"
  display_name: "Маєш право знати"
tags: 
  - "brovarchanin"
  - "vibir-redaktsiyi"
  - "zagorovka"
  - "novini"
  - "oftalmologichne-viddilennya"
  - "sizo"
  - "sud"
coverImage: "wp-content/uploads/2013/12/Zagorovka-Sud.jpg"
---

\[caption id="attachment\_22703" align="alignleft" width="300"\][![Загоровка Суд](https://mpz.brovary.org/wp-content/uploads/2013/12/Zagorovka-Sud.jpg)](https://mpz.brovary.org/wp-content/uploads/2013/12/Zagorovka-Sud.jpg) Суд над Загоровкою. Фото - Денис Гнатюк\[/caption\]

Одного із затриманих під час акцій протесту у Києві Владислава Загоровку переведено з Лук'янівського СІЗО в офтальмологічне відділення Олександрівської лікарні. Про це повідомив журналістам на брифінгу голова парламентського комітету з питань прав людини Валерій Пацкан, - повідомляє [сайт "Дзеркала тижня"](https://dt.ua/UKRAINE/odnogo-iz-zatrimanih-protestuvalnikiv-pereveli-z-sizo-do-likarni-133302_.html).

За його словами, вчора на позачерговому засіданні комітету була озвучена інформація про те, що у Загоровко відшарування сітківки ока, і він вимагає негайного медичного втручання.

"Він буде три доби перебувати в Олександрівській лікарні для повного медичного обстеження і надання лікування в повному обсязі", - сказав Пацкан.

"Я поспілкувався з лікарями, вони обіцяють надати необхідну медичну допомогу. Я щойно відвіз йому необхідні медикаменти", - зазначив депутат.

Пацкан заявив, що після закінчення трьох діб Загоровко повинен повернутися в СІЗО, однак ведеться робота щодо зміни йому запобіжного заходу з утримання під вартою на заставу, підписку або поруки народних депутатів.

Він зазначив також, що по всіх десяти затриманих ведеться робота в плані забезпечення їх правового та, у разі необхідності, медичною допомогою.

**Джерело: "[Дзеркало тижня](https://dt.ua/UKRAINE/odnogo-iz-zatrimanih-protestuvalnikiv-pereveli-z-sizo-do-likarni-133302_.html)"**
