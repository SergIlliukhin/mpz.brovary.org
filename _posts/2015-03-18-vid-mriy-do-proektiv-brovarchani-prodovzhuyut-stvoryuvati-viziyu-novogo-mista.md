---
title: "Від мрій до проектів: броварчани продовжують створювати нове місто"
date: 2015-03-18
author: 
  username: "pravoZnaty"
  display_name: "Маєш право знати"
tags: 
  - "aktivni-gromadyani"
  - "britanska-rada"
  - "vidkritiy-universitet-maydanu"
  - "viziya"
  - "vibir-redaktsiyi"
  - "vum"
  - "nova-krayina"
  - "nove-misto-brovari"
  - "novini"
  - "olena-hil"
  - "proektna-sesiya"
  - "tetyana-boyko"
coverImage: "wp-content/uploads/2015/03/active_citizens_partner_ua4.jpg"
---

**[![active_citizens_partner_ua4](https://mpz.brovary.org/wp-content/uploads/2015/03/active_citizens_partner_ua4.jpg)](https://mpz.brovary.org/wp-content/uploads/2015/03/active_citizens_partner_ua4.jpg)Цими вихідними – 21 та 22 березня – відбудеться проектна сесія «Нове місто - Бровари» яка є логічним продовженням [стратегічної сесії «Нове місто – Бровари»](https://mpz.brovary.org/viziya-novih-brovariv-pershiy-krok-na-pochatku-velikogo-shlyahu/), проведеної громадськими активістами наприкінці лютого.**

Від філософсько-образних роздумів, що [панували на стратегічній сесії](https://mpz.brovary.org/viziya-novih-brovariv-pershiy-krok-na-pochatku-velikogo-shlyahu/), цього разу броварчани мають перейти до конкретики. Під модерацією досвідчених фасилітаторів учасники сесії розроблять низку цілісних проектів, направлених на розвиток міста. Ідеться як про ідеї локальних зрушень у соціально-культурній, освітній, медійній чи громадсько-політичній сферах, так і про масштабні інфраструктурні проекти, що можуть змінити вигляд міста та надати йому нових особливостей і принципових відмінностей від інших міст-супутників Києва. Окремою темою проектної сесії стане питання внесення пропозицій від громадськості до нового Генерального плану Броварів, відкрите обговорення якого відбудеться вже 4 квітня в МКЦ «Прометей». Проектну сесію «Нове місто – Бровари»» проводитимуть **Олена Хіль** (керівник Відкритого Університету Майдану) та **Тетяна Бойко** – сертифіковані фасилітатори курсу «Активні Громадяни», що реалізовується Британською радою спільно з Відкритим університетом Майдану.

Відео про те, як проходила стратегічна сесія "Нове місто - Бровари" 28 лютого у ресторані "Чарівна Тайстра"

<iframe src="https://www.youtube.com/embed/3liL6eanFxw" width="640" height="360" frameborder="0" allowfullscreen="allowfullscreen"></iframe>

Реєстрація на проектну сесію «Нове місто - Бровари» вже розпочата і триватиме до 18:00 п’ятниці,  20 березня. **Зарєструватися на захід можна [за цим посиланням.](https://docs.google.com/forms/d/1RdzgW8sbSZzKjgKxLlAWGskcSl6y9l7-aBaRMZ59ofw/viewform)** У суботу, 21 березня захід триватиме з 11:00 до 19:00, у неділю, 22 березня - з 11:00 до 15:00. **Місце проведення проектної сесії буде повідомлене тільки [зареєстрованим учасникам!](https://docs.google.com/forms/d/1RdzgW8sbSZzKjgKxLlAWGskcSl6y9l7-aBaRMZ59ofw/viewform)**

> Курс «Активні громадяни» є спільним проектом Відкритого університету Майдану (ВУМ) та Британської ради. Мета проекту полягає у сприянні соціальним змінам і забезпеченні сталого розвитку громади шляхом створення і розбудови мережі лідерів, та надання їм знань та навичок, що сприятимуть побудові відносин між людьми на засадах рівності та рівних можливостей, поваги до різноманіття, вміння вести безконфліктний діалог. Курс "Активні громадяни" спрямований на побудову діалогу в громаді, на спільну генерацію ідей розвитку міста, планування і реалізацію проектів соціальної дії.

Нагадаємо, що 28 лютого в ресторані «Чарівна Тайстра» [відбулась стратегічна сесія «Нове місто – Бровари».](https://mpz.brovary.org/viziya-novih-brovariv-pershiy-krok-na-pochatku-velikogo-shlyahu/) В роботі сесії взяло участь близько 60 учасників з понад восьми десятків попередньо зареєстрованих. Проект реалізовується за ініціативи громадських активістів м. Бровари спільно з Громадянською платформою «Нова країна».
