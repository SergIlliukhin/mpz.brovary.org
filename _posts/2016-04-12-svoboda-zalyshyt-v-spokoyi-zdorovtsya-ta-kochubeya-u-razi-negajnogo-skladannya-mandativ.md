---
title: "«Свобода» залишить в спокої Здоровця та Кочубея у разі негайного складання мандатів"
date: 2016-04-12
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
tags: 
  - "zdorovets"
  - "zradnyky"
  - "kochubej"
  - "mandaty"
  - "svoboda"
coverImage: "wp-content/uploads/2016/04/svoboda-otzyv141111-1.jpg"
---

**Заява броварського осередку ВО «Свобода» щодо депутатів міської ради В. Кочубея та О. Здоровця.**

Броварські партійці Всеукраїнського об’єднання «Свобода», члени міського осередку та прихильники партії закликають депутатів  Броварської міської ради Василя Кочубея та Олексія Здоровця добровільно та негайно скласти мандати депутатів міської ради на вимогу своїх виборців, рішення партії та згідно зі статутом ВО «Свобода» - партії, завдяки якій вони і отримали мандати довіри броварчан. Ми заявляємо, що вищезазначені депутати, приєднавшись до корупційної частини міської ради, після голосувань за низку антинародних рішень, які сприяли реваншу регіоналів у Броварах, зрадили іделам Революції Гідності , довіру своїх виборців, інтереси громади Броварів та національні інтереси України.

Окрім того, такими діями Василь Кочубей та Олексій Здоровець зрадили своїх - вже колишніх - побратимів у ВО «Свобода» та порушили засадничі принципи нашої політичної сили. Такі люди не мають ні морального, ні жодного іншого права бути представниками громади у міській раді.

Зі свого боку ВО «Свобода» гарантує гр. В. Кочубею та О. Здоровцю, у разі їхнього добровільного та негайного складання депутатських мандатів, припинити тиск у будь яких формах. В такому разі лише Бог і совість будуть їхніми суддями. Ми очікуємо, що Василь Кочубей та Олексій Здоровець належним чином зареєструють та оприлюднять власні заяви про складання депутатських повноважень до найближчої сесії Броварської міської ради. Лише після цього ми залишимо їх у спокої.

В іншому випадку Всеукраїнське об’єднання «Свобода» залишає за собою право приймати наступні рішення щодо подальшого впливу на депутатів В. Кочубея та О. Здоровця
