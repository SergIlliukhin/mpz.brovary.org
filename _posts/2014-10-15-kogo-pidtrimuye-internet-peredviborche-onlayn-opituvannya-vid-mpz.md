---
title: "Кого підтримує Інтернет? Передвиборче онлайн-опитування від \"Маєш право знати\""
date: 2014-10-15
author: 
  username: "pravoznaty"
  display_name: "Маєш право знати"
tags: 
  - "97-okrug"
  - "brovary"
  - "vibir-redaktsiyi"
  - "vibori-2014"
  - "novini"
  - "parlamentski-vibori-2014"
coverImage: "wp-content/uploads/2014/10/1504691.jpg"
---

**[![1504691](https://mpz.brovary.org/wp-content/uploads/2014/10/1504691.jpg)](https://mpz.brovary.org/wp-content/uploads/2014/10/1504691.jpg)За два тижні до виборів «Маєш право знати» пропонує нашим читачам взяти участь в онлайн-опитуванні, аби визначити, кого з кандидатів-мажоритарників, що змагаються за місце в парламенті від нашого округу, найбільше підтримує інтернет-аудиторія округу.**

Це опитування не можна вважати репрезентативним соціологічним дослідженням, однак воно зможе відобразити електоральні настрої інтернет-аудиторії нашого округу. «Маєш право знати» планує поширити опитувальні модулі по найбільшим паблікам, групам та спільнотам броварського, березанського та баришівського сегменту Мережі, аби охопити якомога більшу аудиторію нашого виборчого округу.

Враховуючи обмеження окремих соцмереж на кількість варіантів відповідей (максимум 10), наша редакція обрала десятку найбільш помітних кандидатів [з 34-ох зареєстрованих в нашому окрузі Центрвиборчкомом](https://www.cvk.gov.ua/pls/vnd2014/WP033?PT001F01=910&pf7331=97). При виборі десяти кандидатів, що потрапили до опитування, ми застосували низку критеріїв, зокрема:

- Участь кандидата в попередніх парламентських перегонах;
- Рівень інформаційної присутності на окрузі, наявність агітаційних матеріалів, помітність роботи штабів;
- Оприлюднені на даний момент [результати соціологічних досліджень](https://mpz.brovary.org/sotsiopolis-elektoralna-situatsiya-u-viborchomu-okruzi-97-na-pochatku-zhovtnya-2014-roku/) по нашому округу;
- Суб’єкт висування;
- Географічна «прив’язка» кандидата до округу та ін.

Таким чином до десятки фаворитів потрапили наступні кандидати (за абеткою):

1. **Андрєєв Василь,** самовисуванець.
2. **Багмут Наталія,** Ліберальна партія України
3. **Гранат Авксентій,** самовисуванець
4. **Кищук Олег,** ВО «Батьківщина»
5. **Наконечний Григорій,** самовисуванець
6. **Павельєв Дмитро,** «Правий сектор»
7. **Порядін Олександр,** «Опозиційний Блок»
8. **Різаненко Павло,** «Блок Петра Порошенка»
9. **Семеняка Микола,** «Народний фронт»
10. **Фещун Олександр,** «Радикальна партія Олега Ляшка»

**Голосувати можна прямо у формі, опублікованій нижче, або [на нашому представництві "Вконтакте".](https://vk.com/pravo.znaty.brovary) ГОЛОСУВАННЯ АНОНІМНЕ!**

<script src="//vk.com/js/api/openapi.js?115" engine="text/javascript"></script>

<script type="text/javascript">// <![CDATA[ VK.Widgets.Poll("vk_poll", {width: 300}, "153833666_f92c65ed5db862a47f"); // ]]></script>

Голосування триватиме відсьогодні – 15 жовтня – і до 18:00 21 жовтня на офіційному представництві «Маєш право знати» в соціальній мережі [Вконтакте](https://vk.com/pravo.znaty.brovary), а також на інших сторінках та групах, які перепостять у себе опитувальник, встановлений на сторінках МПЗ.
