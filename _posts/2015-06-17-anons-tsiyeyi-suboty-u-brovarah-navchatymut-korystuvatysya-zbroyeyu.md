---
title: "АНОНС: Цієї суботи Українська асоціація власників зброї влаштовує у Броварах \"Gun Open Day\""
date: 2015-06-17
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "zbroya"
  - "legalno"
  - "novini"
  - "samozahyst"
  - "sapsan"
  - "strilyaty"
---

**20 червня у спортивно-стрілецькому комплексі "Сапсан" відбудеться "Gun Open Day'June 2015", у рамках якого для всіх охочих влаштовують майстер-класи, змагання та інші заходи, пов'язані із володінням і застосуванням зброї. Організатори вказують на потребу розвінчувати міфи про неготовність суспільства до легалізації зброї в Україні. Про це [передає](http://www.rbc.ua/ukr/news/ukrainskaya-assotsiatsiya-vladeltsev-oruzhiya-1434467052.html) РБК-Україна, посилаючись на прес-реліз Української асоціації власників зброї.**

"_Деякими політиками штучно поширюється інформація, наче українське суспільство не готове до надання законодавчого статусу обігу зброї в Україні. Саме тому, від імені Української асоціації власників зброї, запрошую всіх охочих 20 червня 2015 року відвідати найбільший в Україні стрілецький захід - Gun Open Day_", - розповів голова наглядової ради Української асоціації власників зброї **Георгій Учайкін**, йдеться в повідомленні.

В рамках заходу відбудуться майстер-класи із практичної стрільби, надання невідкладної медичної допомоги, а також юридичні консультації. Окрім того, будуть влаштовані розваги для дітей, польова кухня та інші заходи, про що на своєму сайті [зазначають](http://zbroya.info/uk/partner/uavz/events/6198_gun-open-day-june-2015/) організатори. У відвідувачів також буде можливість поспілкуватися зі спільнотою власників легальної зброї і їхніми родинами, інструкторами, викладачами та переконатися у готовності суспільства до відповідального володіння зброєю, пише РБК-Україна, посилаючись на Асоціацію.

Організатори вказують на відкритості заходу, участь у ньому зможе взяти будь-хто охочий. Усі гості та відвідувачі матимуть можливість не лише спостерігати за подіями на стрілецьких майданчиках, але і особисто долучитися до майстер-класів. Водночас в Асоціації повідомляють, що будуть вдячні за попередню реєстрацію учасників, що спростить організаторам підготування до заходу.

> Як ідеться на сайті організаторів, початок майстер-класів і змагань - об **11:00**. Реєстрація учасників на полігоні "Сапсан" відкривається о **10:00**. Адреса проведення: **м. Бровари, вул. Чкалова, 29**.

[![700x500-with-logos](https://mpz.brovary.org/wp-content/uploads/2015/06/700x500-with-logos.jpg)](https://mpz.brovary.org/wp-content/uploads/2015/06/700x500-with-logos.jpg)
