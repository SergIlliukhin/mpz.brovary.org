---
title: "З 7 жовтня вмикають опалення у школах, садочках та лікарнях Броварів"
date: 2015-10-06
categories: 
  - "novyny"
tags: 
  - "brovary"
  - "dytyachi-sadochky"
  - "likarnya"
  - "novini"
  - "opalennya"
  - "opalyuvalniy-sezon"
  - "shkoli"
---

**Підготувати всі системи до подачі тепла у броварські заклади охорони здоров'я та дитячі навчальні заклади - таке розпорядження [підписав](http://www.brovary.kiev.ua/rozporyadzhennya-m%D1%96skogo-golovi-v%D1%96d-05102015-%E2%84%96166-od-pro-pochatok-opalyuvalnogo-sezonu-ob%E2%80%99%D1%94kt%D1%96v-dosh) міський голова. Вже в цю середу, 7 жовтня, КП "Броваритепловодоенергія", а також твердопаливні котельні ТОВ "Фелікс Енерджі" мають розпочати опалювальний сезон, щоправда лише для соціальних об'єктів.**

Як правило, опалювальний сезон в Україні розпочинається 15 жовтня, проте школи, садочки, лікарні - є першочерговими об'єктами для ввімкнення тепла. Там опалення вмикають, якщо холода наступають раінше запланованого графіку. Синоптики обіцяють похолодання вже завтра, тож опалювальний сезон 2015-2016 вочевидь почнеться в цю середу.

Зокрема, у розпорядженні йдеться про таке:

> 1\. Директору КП „Броваритепловодоенергія” Сафронову С.В. забезпечити пуск котелень та подачу теплоносія:
> 
> \- з 07 жовтня 2015 року на об’єкти дошкільних, шкільних закладів, закладів охорони здоров’я після заявок керівників відповідних установ;
> 
> 2\. Начальнику Броварської філії по експлуатації газового господарства ПАТ «Київоблгаз» Хворостянку В.М. забезпечити подачу газу необхідних параметрів для роботи котелень міста.
> 
> 3\. Начальнику Броварського РП ПАТ „АЕС Київобленерго” Сливі  Ю.М. забезпечити електропостачання котельних.
> 
> 4\. Начальнику управління освіти Онищенку В.І. та балансоутри-мувачам  відомчих дошкільних, шкільних закладів, закладів охорони здоров’я забезпечити пуск внутрішньої системи опалення об’єктів.
> 
> 5\. ТОВ «Фелікс Трейд» розпочати опалювальний сезон для дошкільних, шкільних закладів, закладів охорони здоров’я на твердопаливних котельнях збудованих у м.Бровари з 07.10.2015р.
> 
> 6\. Контроль за виконанням цього розпорядження покласти на заступника міського голови  Голубовського Г.П.
