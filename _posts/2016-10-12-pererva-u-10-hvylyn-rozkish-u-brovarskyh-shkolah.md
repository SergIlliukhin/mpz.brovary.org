---
title: "Перерва у 10 хвилин - розкіш у броварських школах"
date: 2016-10-12
categories: 
  - "rozsliduvannya"
  - "brovary"
tags: 
  - "brovary"
  - "brovarski-shkoly"
  - "vibir-redaktsiyi"
  - "gromadska-rada-pri-upravlinni-osviti"
  - "leshhyk"
  - "novini"
  - "perervy"
  - "rozklad-urokiv"
  - "tryvalist-pererv"
  - "upravlinnya-osviti"
---

**Ви знали, що мінімальна тривалість шкільної перерви має бути 10 хвилин? А чи багато броварських шкіл забезпечують такий графік для ваших дітей? "Маєш право" з'ясовувало все про графік навчань в усіх школах міста.**

Державні санітарні правила і норми влаштування, утримання загальноосвітніх навчальних закладів [зазначають](http://mon.gov.ua/content/%D0%9E%D1%81%D0%B2%D1%96%D1%82%D0%B0/derz-stan.pdf), що мінімальна тривалість шкільної перерви має бути **10 хвилин**.

> Пункт 9.7. Тривалість перерв між уроками для учнів першого класу повинна бути не меншою 15 хвилин, для всіх інших класів - 10 хвилин; великої перерви (після 2-го уроку) - 30 хв. Замість однієї великої перерви можна після 2-го і 3-го уроків влаштовувати 20-хвилинні перерви. Під час перерв необхідно організовувати перебування учнів на відкритому повітрі і харчування.

Проте далеко не всі броварські школи притримуються правил. У відповідь на запит, що ми відправили в броварське управління освіти, отримали повний перелік дзвінків в усіх школах міста.

[![perervy-1](https://mpz.brovary.org/wp-content/uploads/2016/10/perervy-1.jpg)](https://mpz.brovary.org/wp-content/uploads/2016/10/perervy-1.jpg)

[![perervy-2](https://mpz.brovary.org/wp-content/uploads/2016/10/perervy-2.jpg)](https://mpz.brovary.org/wp-content/uploads/2016/10/perervy-2.jpg)

[![perervy-3](https://mpz.brovary.org/wp-content/uploads/2016/10/perervy-3.jpg)](https://mpz.brovary.org/wp-content/uploads/2016/10/perervy-3.jpg)

[![perervy-4](https://mpz.brovary.org/wp-content/uploads/2016/10/perervy-4.jpg)](https://mpz.brovary.org/wp-content/uploads/2016/10/perervy-4.jpg)

[![perervy-5](https://mpz.brovary.org/wp-content/uploads/2016/10/perervy-5.jpg)](https://mpz.brovary.org/wp-content/uploads/2016/10/perervy-5.jpg)

[![perervy-6](https://mpz.brovary.org/wp-content/uploads/2016/10/perervy-6.jpg)](https://mpz.brovary.org/wp-content/uploads/2016/10/perervy-6.jpg)

[![perervy-7](https://mpz.brovary.org/wp-content/uploads/2016/10/perervy-7.jpg)](https://mpz.brovary.org/wp-content/uploads/2016/10/perervy-7.jpg)

[![perervy-8](https://mpz.brovary.org/wp-content/uploads/2016/10/perervy-8.jpg)](https://mpz.brovary.org/wp-content/uploads/2016/10/perervy-8.jpg)

З таблиць видна велика кількість перерв по **5 хвилин** у броварських школах, що однозначно є порушенням.

Встановити для всіх учнів нормальні (10-15-20 хв.) та навіть "шикарні" в наших реаліях перерви по 30 хвилин можуть собі дозволити лише школи, які розташовані у приватному секторі і відповідно мають невелику наповнюваність (наприклад, ЗОШ №3 - 644 учні) або мають статус спеціалізованих і мають можливість приймати не всіх дітей (наприклад, СШ №5 або гімназія ім.Олійника).

Найбільший удар на себе приймають школи Масиву - № 7 (1801 учень), №9 (1700 учнів), №10 (1638 учнів), у цих школах, більше ніж в інших, "оптимізують" навчальний день, скорочуючи перерви між уроками до 5 хвилин. Так, 5-6 класи в СШ №7 та 5-ті класи в ЗОШ №10 на другій зміні мають три перерви по 5 хв. і дві-три по 10 хв. Для малюків, які тільки-но перейшли з початкової школи, таке навантаження неодмінно дається взнаки. А от 6-7 класи в ЗОШ №9 на другій зміні взагалі мають чотири перерви по 5 хв. і лише одну по 10 хв.! Про який відпочинок та прогулянки на свіжому повітрі може йти мова?

_[Освітня мережа](http://brovary-rada.gov.ua/documents/24433.html) м.Бровари (2016-17 рр.):_

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/1dLZMkPssO59nL" width="595" height="485" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Кількість учнів у броварських школах цього року знов [зросла](https://mpz.brovary.org/statystychni-dani-2015-roku-po-osvitnij-merezhi-mista-grupy-klasy-druga-zmina/): з **11 521** осіб минулого року до **12 157** учнів (неприватних навчальних закладів). Через те, що школи переповнені понад всяку міру:

- дітям не вистачає місця, адміністрація викручується як може та влаштовує кабінети для навчання у непристосованих для цього приміщеннях,
- учнів все більше переводять у другу зміну, що саме по собі негативно для дитини,
- уроки першої зміни починаються о 8:00 (а там, де першої зміни немає, - о 8:30),
- перерви між уроками деінде становлять 5 хвилин, що інколи не дає можливості дитині не тільки поїсти та відпочити, а взагалі перевдягнутися на урок фізкультури чи встигнути потрапити з кабінету в кабінет,
- кабінети використовуються, як дехто називає, "у три зміни", що ускладнює прибирання та провітрювання приміщень.

Недотримання Державних санітарних правил, затверджених Головним держсанлікарем України, та інших документів щодо тривалості перерв підтверджує саме броварське управління освіти, зазначаючи про норму "не менше як 10 хвилин".

[![perervy-9](https://mpz.brovary.org/wp-content/uploads/2016/10/perervy-9.jpg)](https://mpz.brovary.org/wp-content/uploads/2016/10/perervy-9.jpg)

Ситуацію коментує заступник голови [Громадської ради](https://mpz.brovary.org/gromadska-rada-pry-upravlinni-osvity-dosyagnennya-za-rik/) при управлінні освіти Броварської міської ради **Надія Лещик**: _"Переглядаючи розклади уроків в школах нашого міста, можемо помітити перерви тривалістю 5 хв. Чи зможе учень за 5 хвилин відпочити, підготуватися до наступного уроку, перекусити, відвідати туалетну кімнату? А в старшій школі, ще до цього списку додається ще одне завдання: перейти в інший кабінет школи, який може знаходитись в іншому крилі школи"_.

\[caption id="attachment\_56759" align="aligncenter" width="600"\][![гр (8)](https://mpz.brovary.org/wp-content/uploads/2016/05/gr-8.jpg)](https://mpz.brovary.org/wp-content/uploads/2016/05/gr-8.jpg) Надія Лещик\[/caption\]

_"Пункт 9.7 Державних санітарних правил встановлює відповідні норми,_ - продовжує активістка, _\- але враховуючи перевантаженість шкіл м. Бровари, керівники шкіл змушені скорочувати перерви для того, щоб вмістити всіх дітей і забезпечити їх право на здобуття середньої освіти. Звісно, що такий стан справ призводить до перевантаженості учнів, зменшується їх фізична активність, з’являються проблеми зі здоров’ям. Не відпочивши, дитина не здатна сприймати матеріал на наступному уроці, що призводить до погіршення успіхів в навчанні, та сприяє формуванню відрази до навчання._

_Ми знову приходимо до першоджерел цієї та інших проблем у школі: недостатня кількість шкіл у місті! Завдяки депутатам, цей процес зрушився з місця. Але ніхто не може спрогнозувати за скільки років побудують хоча б одну школу? І скільки учнів буде в класах через пару років? Як сказала одна з керівників шкіл: «Ми вже не знаємо куди садити дітей, класів немає! Залишилось лише підвал чи горище!»"._

Адміністрація шкіл не має права відмовити приймати дитину до школи, проте навіть в таких патових умовах може організувати графік навчання таким чином, щоб діти мали відпочинок між уроками. А батьки, виходячи з отриманої інформації, можуть обирати найбільш комфортну школу або ж вимагати виконання державних норм та правил.
