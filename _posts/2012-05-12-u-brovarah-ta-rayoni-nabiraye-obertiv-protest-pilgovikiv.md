---
title: "У Броварах та районі набирає обертів протест пільговиків"
date: 2012-05-12
categories: 
  - "kolonka-avtora"
tags: 
  - "barishivka"
  - "berezan"
  - "brovary"
  - "varta"
  - "pilgoviki"
---

[![](https://mpz.brovary.org/wp-content/uploads/2012/05/IMG_8467.jpg)](https://mpz.brovary.org/wp-content/uploads/2012/05/IMG_8467.jpg)Ну що ж, протест, який викликав скептичні посмішки опонентів від влади та й «своїх друзяк», набирає оберти. Активна позиція пільговиків доводить той факт, що не вмирає надія і воля до боротьби, якщо принаймні жевріє вогник самоповаги.

Щодня у Броварах, село за селом у районі - я розкручую маховик боротьби за своє законне право для чорнобильців, дітей війни, інвалідів, ветеранів, учасників бойових дій, молодих мам та інших.

Сільські влади принципово не надають приміщення для проведення зустрічей, боячись гніву районної адміністрації та Партії Регіонів, яка намагається впихнути людям, те що соромно назвати людською мовою.

Вони не думають про тих людей (далеко вже не молодих), які заплатили ціну за сьогоднішній мирний та спокійний день своїм здоров’ям.  Головна їхня проблема – це власна персона, якій так тепло у зручному владному кріслі.

Звісно, такою поведінкою зараз вже нікого не здивуєш. Такий час, така влада, для такого народу. Кожен народ має того [![](https://mpz.brovary.org/wp-content/uploads/2012/05/IMG_8190.jpg)](https://mpz.brovary.org/wp-content/uploads/2012/05/IMG_8190.jpg)правителя на якого заслуговує. Мудрі слова відомого стародавнього філософа Макіавеллі є актуальними і сьогодні. Власне, наша пасивність приводить до влади злодіїв, наша байдужість руйнує молоді покоління, наш страх – позбавляє нас  голосу. І ми шепочемо тихенько сидячи вдома. Так не змінюється життя!

Той, хто зміг подолати в собі раба, не буде жити в неволі. Сьогодні раб проснувся в багатьох українцях і його потрібно загнати батогом назад у глибину підсвідомості.

Саме це я роблю останні роки. Саме тому ніяк не вгамуюсь і постійно піднімаю людей з колін, спонукаючи їх боротись. Я просто хочу жити у країні вільних людей, а не мовчазних рабів.

[](https://mpz.brovary.org/wp-content/uploads/2012/05/IMG_8477.jpg)[![](https://mpz.brovary.org/wp-content/uploads/2012/05/IMG_84771.jpg)](https://mpz.brovary.org/wp-content/uploads/2012/05/IMG_84771.jpg)Протест набирає обертів. Бровари, кожне село району, Баришівка, Березань, Бориспіль, Івано-Франківськ, Львів, Рівне – географія росте і це тільки початок. Тільки на Броварщині під заявою до Генеральної прокуратури щодо накладання штрафів на суб’єкти владних повноважень та посадових осіб, які не виконують рішення суду, підписались вже 1830 броварчан.

[](https://mpz.brovary.org/wp-content/uploads/2012/05/IMG_8477.jpg)Десятки тисяч людей доб’ються справедливості, бо тиранічна влада завжди боїться свого народу, якщо той не мовчить!

[Велика Димерка. Протест набирає обертів](http://www.youtube.com/watch?v=r9F2LEQkJ1w)

[Калинівка, Скибин. Законне право.](http://www.youtube.com/watch?v=NR5raMkFAG4)

[Требухів. Законне право](http://www.youtube.com/watch?v=_anyJl-FsWI)

[Літки. Законне право](http://www.youtube.com/watch?v=0COaUGKow0g)
