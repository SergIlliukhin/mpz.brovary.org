---
title: "ІІІ квартал 2012 року минув, а тенісний корт біля 9 школи досі не збудовано"
date: 2012-11-21
author: 
  username: "trydence"
  display_name: "Дмитро Карпій"
tags: 
  - "avtostoyanka"
  - "brovary"
  - "vibir-redaktsiyi"
  - "vozzyednannya"
  - "kort"
  - "maydanchik"
  - "novini"
  - "sluzhba-zamovnika"
  - "soyuz-bud"
  - "sport"
  - "tenisniy-kort"
---

[![](https://mpz.brovary.org/wp-content/uploads/2012/11/DSC_0079.jpg)](https://mpz.brovary.org/wp-content/uploads/2012/11/DSC_0079.jpg)Тенісні корти біля стадіону 9 школи багато років були улюбленим місцем для гри броварських тенісистів-любителів. Проте з часом покриття на майданчиках стало руйнуватись, а один з кортів взагалі остаточно вийшов з ладу та став непридатним для гри. То ж коли минулого року цю територію перекопали і поставили оптимістичну табличку - "реконструкція частинии спортивного майданчика", любителі відбити ракеткою умілу подачу завмерли в радісному очікуванні. За інформацією, розміщеною на стенді,  будівельні роботи, замовником яких значилось ПП "Союз Буд", мали завершитись ще у ІІІ кварталі 2012 року, тобто у вересні цього року. Проте, як переконались на власні очі журналісти "Маєш право знати", реконструкція досі триває. Більше того, схема майбутнього спортивного майданчика зазнала змін...

[![](https://mpz.brovary.org/wp-content/uploads/2012/11/pasport_obyekta.jpg)](https://mpz.brovary.org/wp-content/uploads/2012/11/pasport_obyekta.jpg)

Активні будівельні роботи навколо об’єкта розпочались у другій половині минулого року, однак дуже швидко, задовго до зазначеного терміну завершення робіт, там було організовано автостоянку, при чому не в один ряд, як мало бути відповідно до схеми, а в два. Одразу з’явилося і побутове приміщення з охороною, яка слідкує за автостоянкою та автомобілями. Як розповіли "Маєш право знати" місцеві мешканці, лишити тут свою машину – не безкоштовне задоволення: 10 грн./добу або 300 грн./місяць.

[![](https://mpz.brovary.org/wp-content/uploads/2012/11/Tenisni-korti_00.jpg)](https://mpz.brovary.org/wp-content/uploads/2012/11/Tenisni-korti_00.jpg)

[![](https://mpz.brovary.org/wp-content/uploads/2012/11/Tenisni-korti_5.jpg "Тенісні корти_5")](https://mpz.brovary.org/wp-content/uploads/2012/11/Tenisni-korti_5.jpg)

У відповідь на наш запит, виконавчий комітет Броварської міської ради повідомив, що 15 лютого 2011 року на засіданні інвестиційної ради Броварів було вирішено вважати можливим проведення благоустрою частини спортивного майданчика по вул. Возз’єднання, 7-а. Таке рішення було ухвалене на підставі звернення ПП "Союз буд" та договору оренди індивідуального визначеного (нерухомого або іншого) майна територіальної громади м. Бровари № 121/17 від 01.11.2010 року.

[![](https://mpz.brovary.org/wp-content/uploads/2012/11/Image00001.jpg)](https://mpz.brovary.org/wp-content/uploads/2012/11/Image00001.jpg)[![](https://mpz.brovary.org/wp-content/uploads/2012/11/Image00002.jpg)](https://mpz.brovary.org/wp-content/uploads/2012/11/Image00002.jpg)

 

Також виконком повідомив, що пунктом четвертим рішення Броварської міської ради [№ 641-21-06](http://docs.pravo-znaty.org.ua/p3027/07.06.2012/641-21-06) від 07.06.2012 року було затверджено проекти землеустрою щодо відведення земельних ділянок у користування (на умовах оренди) та надано їх у оренду комунальному підприємству «Служба замовника». Згідно з рішенням, площа ділянки складає 0,3375 га, з яких 0,2151 га – землі обмеженого використання (інженерний коридор мережі комунікацій). Призначення - обслуговування частини спортивного майданчика (землі житлової та громадської забудови) по вул. Возз'єднання, 7-а. Термін оренди – 5 років. Дозвіл на розроблення цього проекту був наданий Броварською міською радою [рішеням від 24 листопада 2011 року](http://rada.pravo-znaty.org.ua/index.php%5Eoption=com_content&view=article&id=4880_2011-10-27-13-47-12&catid=4&Itemid=33.htm).

Не зважаючи на те, що терміни відкриття спортивного майданчика вже майже два місяці як минули, роботи там досі не завершені. Наразі ділянки, відведені під тенісний корт та футбольне поле, мало чим нагадують те, чим мали б бути ще у вересні. На майбутньому футбольному полі нині лише розрівняно чорнозем. А от на потенційному тенісному корті та нинішніх місцях для паркування авто досі немає навіть належного покриття.

[![](https://mpz.brovary.org/wp-content/uploads/2012/11/DSC_0076.jpg)](https://mpz.brovary.org/wp-content/uploads/2012/11/DSC_0076.jpg)

[![](https://mpz.brovary.org/wp-content/uploads/2012/11/DSC_0082.jpg)](https://mpz.brovary.org/wp-content/uploads/2012/11/DSC_0082.jpg)

Схема реконструкції спортивного майданчика не відповідає фактичному стану речей і в іншому. Одноповерхова споруда, що мала бути побудована на повороті вул. Шолом-Алейхема (ближче до будинку по вул. Шолом-Алейхема, 93) біля виїзду з майданчика, вочевидь буде влаштована між полем та кортом, оскільки там вже зроблено фундамент приблизно тих самих розмірів. Місце, вказане на схемі під цю будівлю, вже засипане ґрунтом під поле.

[![](https://mpz.brovary.org/wp-content/uploads/2012/11/DSC_0078.jpg)](https://mpz.brovary.org/wp-content/uploads/2012/11/DSC_0078.jpg)

> Коли насправді біля 9 школи відкриються обіцяний тенісний корт та футбольне поле, а також чи були внесені відповідні зміни до проекту реконструкції спортивного майданчика, який по факту не відповідає тому, що зображено на картинці, «Маєш право знати» спробує з’ясувати вже найближчим часом і обов’язково повідомить своїх читачів. Чекайте незабаром.
