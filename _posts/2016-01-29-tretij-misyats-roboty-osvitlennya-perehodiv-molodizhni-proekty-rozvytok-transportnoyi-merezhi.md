---
title: "Третій місяць роботи: Освітлення переходів, молодіжні проекти, промоція відкритих даних"
date: 2016-01-29
categories: 
  - "kolonka-avtora"
tags: 
  - "demalyans"
  - "zvit"
---

Незважаючи на новорічні та різдвяні свята, січень для команди Демократичного Альянсу у Броварах виявився цікавим, продуктивним та насиченим на події.

**Світлі переходи in Bro**

Перша [онлайн-петиція](http://petition.brovary.org/31-Zabezpechiti-osvitlennya-vsix-pishoxidnix-perexodiv-u-misti-zgidno-normativiv) Броварів зібрала понад 300 підписів. Як і обіцяли, команда ДемАльянсу взяла її в роботу. Ми створили facebook-спільноту “[Світлі переходи in Bro](https://www.facebook.com/groups/1677191825860486/)”, у якій разом з броварчанами зібрали інформацію про всі пішоходні переходи нашого міста та виділили найнебезпечніші з них. Приємно, що найбліьш активну участь у цій роботі взяв ініціатор онлайн-петиції - броварчанин [Vit Pol](https://www.facebook.com/vit.pol.1238). Наступний крок - написання депутатських звернень та відстоювання виділення коштів на їх освітлення відповідно до нормативів.

Вже є перші результати: під впливом публічного тиску броварські чиновники встановили освітлення на небезпечних переходах на вулицях Короленка та Ярослава Мудрого.

[![12642969_992272424178992_9053248523726375494_n](https://mpz.brovary.org/wp-content/uploads/2016/01/12642969_992272424178992_9053248523726375494_n.jpg)](https://mpz.brovary.org/wp-content/uploads/2016/01/12642969_992272424178992_9053248523726375494_n.jpg) **“Увімкни Бібліотеку”**

Наша команда продовжує промо-кампанію щодо популяризації проекту “Увімкни Бібліотеку”, спрямованого на створення у Броварах креативного простору та перетворення бібліотеки у популярне серед молоді місце. Зокрема, вийшла [публікація](https://mpz.brovary.org/uvimkny-biblioteku-vilnyj-prostir/) депутата **Олега Берестового** на цю тему, в якій детально описано концепцію майбутнього закладу. Про наш проект також вийшла [публікація](http://revisor.org.ua/pozaplanova-perevirka/761-bibliotechnij-skandal-khto-nakinuv-okom-na-primishchennya-v-tsentri-mista) у броварському виданні “Громадський ревізор” та відеосюжет на каналі новин “ПравдаТут”:

https://www.youtube.com/embed/7e5pEXY17e4

**Відкриті Бровари**

У рамках побудови нового формату взаємодії влади та громадян команда ДемАльянс Бровари виступила з ініціативою написання циклу просвітницьких статей “Відкриті Бровари” щодо ефективного використання публічних реєстрів для контролю за чиновникам. Зокрема, наш активіст **Сергій Іллюхін** вже розповів читачам видання “Маєш право знати” про отримання інформації із [земельного кадастру](https://mpz.brovary.org/vidkryti-brovary-yak-diznatys-vlasnyka-zemelnoyi-dilyanky/), з [реєстру прав власності](https://mpz.brovary.org/yak-diznatys-spravzhnogo-vlasnyka-kvartyry-abo-budynku/) на нерухоме майно та з [реєстру власників транспортних засобів](https://mpz.brovary.org/vidkryti-brovary-reyestr-vlasnykiv-transportnyh-zasobiv/).

[![mpz-title-1024x687](https://mpz.brovary.org/wp-content/uploads/2016/01/mpz-title-1024x687.png)](https://mpz.brovary.org/wp-content/uploads/2016/01/mpz-title-1024x687.png)

**Розвиток проекту “Відеопрозорість Бровари”**

“Відеопрозорість Бровари” набирає обертів: [YouTube-канал](https://www.youtube.com/channel/UCLPNVDseWTor1tSOOY1gOAA/playlists) проекту вже налічує майже 300 відео про події, які відбуваються у нашому місті: засідання сесій міськради, виконкому, депутатських комісій, оперативні наради, коментарі чиновників. Наші відеозаписи переглянули вже більше 10 тис користувачів. Завдяки новому обладнанню ми забезпечуємо онлайн-трансляцію (стрім) у HD-якості з більшості подій.

Також у січні було запущено сайт проекту, який дозволяє зручніше та швидше знаходити необхідну інформації: [http://video.brovary.org.](http://video.brovary.org/) Координатор проекту - **Бажен Левковець.**

[![golovna](https://mpz.brovary.org/wp-content/uploads/2016/01/golovna.jpg)](https://mpz.brovary.org/wp-content/uploads/2016/01/golovna.jpg)

**Публічна дискусія щодо секретаря міськради**

Вже три місяці депутати Броварської міської ради не можуть досягнути згоди щодо обрання секретаря. Команда ДемАльянсу послідовно виступає за те, щоб ця процедура відбувалось не в кулуарах, а максимально публічно і відкрито. Секретарем міської ради має стати людина, яка найбільш фахово готова для цього і обираючи її ми маємо, перш за все, оцінювати її компетенції, а не партійну приналежність.

Саме тому 16 січня у сесійній залі Броварської міської ради [ми провели](http://video.brovary.org/obgovorennya-kandydativ-na-posadu-sekretarya-brovarskoyi-miskoyi-rady/) публічні “громадські обговорення” щодо питань обрання секретаря ради, заступників міського голови, членів виконкому. Участь в обговоренні взяли депутати фракцій БПП, Самопомочі, ДемАльянсу, представники громадськості. У підсумку було знайдено алгоритм подальший дій, щоб секретаря таки було обрано найближчим часом.

https://www.youtube.com/embed/1IVofx9NWfY

**Активна робота у депутатських комісіях**

Окрім роботи над власними проектами, депутати ДемАльянсу активно працюють у складі депутатських комісій. Як [зазначає](http://brovary.dem-alliance.org/alina-dyachenko-try-misyatsi-pislya-vyboriv-shho-zminylos-vs-shho-zalyshylos/) **Аліна Дяченко**, у роботі комісій стались разючі зміни у порівнянні з минулою каденцією: “Якщо раніше розгляд проектів рішень на депутатських комісіях проходив дуже швидко і без зайвих запитань (а до Революції – і без зайвих людей на засіданнях, особливо земельна та бюджетна), то тепер профільні комісії засідають по 3-5 годин по кілька разів на тиждень. При цьому новообрані депутати задають начальникам управлінь та відділ багато запитань, які раніше ніхто не піднімав, вносять пропозиції, вимагають кращої якості рішень, більше інформації”.

[![YTB-wp](https://mpz.brovary.org/wp-content/uploads/2016/01/YTB-wp.jpg)](https://mpz.brovary.org/wp-content/uploads/2016/01/YTB-wp.jpg)

**Програма підтримки молоді**

Депутати ДемАльянсу спільно з активістами Молоді Демократичного Альянсу жорстко розкритикували проект міської програми “Молодь Броварів 2016-2020”, яку відділ молоді та спорту пропонував затвердити на VI сесії Броварської міської ради. Депутат **Олег Берестовий** [запропонував](https://www.facebook.com/photo.php?fbid=934681309952564&set=a.760392340714796.1073741830.100002321103813&type=3&theater) зняти проект з розгляду та в найближчі терміни зібрати круглий стіл-стратегічну сесію за участі молодіжних ГО, учнівського та студентського самоврядування та активних лідерів молодіжного середовища Броварів та спільно з Відділом молоді та спорту розробити план заходів щодо підтримки молоді у нашому місті.

Круглий стіл призначено на 5 лютого о 15:00.

[![12572975_934681309952564_7502049064585259636_n](https://mpz.brovary.org/wp-content/uploads/2016/01/12572975_934681309952564_7502049064585259636_n-1.jpg)](https://mpz.brovary.org/wp-content/uploads/2016/01/12572975_934681309952564_7502049064585259636_n-1.jpg)

 

**Боротьба за дотримання містобудівних норм у Броварах** Спираючись на матеріали генплану м.Бровари, архітектор і активіст ДемАльянсу **Ірина Нікітчина** зосередилась на порушеннях норм ДБН у містобудуванні, а саме на території IV житлового району, частині, обмеженій лісництвом Дарницького лісопаркового господарства, вулицями Чубинського та Київською, де виявила чисельні порушення. Вивчаються детальні обставини, що призвели до втрати містом вулиці Чорновола на ділянці між вулицями Драгоманова та Чубинського і фактично унеможливили подальшу побудову запланованої генпланом альтернативної транспортної артерії, що мала б сполучити наше місто зі столицею; завуження вулиць в нових кварталах садибної забудови; отримання у приватну власність земельних ділянок разом із п’ятьма резервними артезіанськими сверловинами комунального водогону. Спільно з депутатом **Андрієм Сауком** були подані запити з цього приводу. До роботи долучився архітектурний актив міста - **Остапкович Олександр** та **Короленко Олександр**. Разом було виголошене звернення до Членів земельної комісії, де депутами Броварської міської ради ухвалили стратегічне рішення - припинити практику хаотичного завуження вулиць.

https://www.youtube.com/embed/jKy31Nn2rkI

**Вибір системи поіменного голосування**

З 23 лютого 2016 року набувають чинності зміни до закону про місцеве самоврядування, відповідно до якого місцеві ради зобов’язані ухвалювати рішення виключно у форматі поіменного голосування. Броварський міський голова безальтернативно [запропонував](http://video.brovary.org/prezentatsiya-systemy-poimennogo-golosuvannya-dlya-miskrady/) на розгляд депутатів свої пропозиції щодо впровадження автоматизованої системи, запросивши на презентацію лише одну з компаній-розробників.

Ми вважаємо, що цей процес має відбуватись публічно та відкрито: депутати та громадськість мають заслухати всі існуючі пропозиції і обрати дійсно найкращу. Тому активіст ДемАльянсу **Сергій Іллюхін** провів [аналіз існуючих систем](https://mpz.brovary.org/poimenne-golosuvannya-u-miskij-radi-oglyad-isnuyuchyh-propozytsij/) і запропонував представникам міської ради кілька альтернативних варіантів. Обговорення триває.

[![10_1363](https://mpz.brovary.org/wp-content/uploads/2016/01/10_1363-1.jpg)](https://mpz.brovary.org/wp-content/uploads/2016/01/10_1363-1.jpg)
