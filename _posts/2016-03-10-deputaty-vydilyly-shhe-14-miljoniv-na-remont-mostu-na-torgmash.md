---
title: "Депутати виділили ще 14 мільйонів на ремонт мосту на Торгмаш"
date: 2016-03-10
author: 
  username: "kachor"
  display_name: "Андрій Качор"
categories: 
  - "vlada"
  - "novyny"
tags: 
  - "andriyevskyj"
  - "byudzhet"
  - "vibir-redaktsiyi"
  - "mist"
  - "mutylo"
  - "novini"
  - "skotnikov"
  - "cherepeynik"
  - "shlyahoprovid"
coverImage: "wp-content/uploads/2016/03/IMG_4866.jpg"
---

**Броварська міська рада збільшила видатки з міського бюджету на капітальний ремонт шляхопроводу на вулиці Оникієнка, шо з'єднує Торгмаш з Масивом. Згідно з рішенням депутатів, у поточному році на ремонт мосту буде витрачено ще 14 мільйонів гривень коштів платників податків.**

Під час обговорення даного проекту рішення депутати фракцій «Солідарності», «Самопомочі» та «Демократичного Альянсу» вказували на недоцільність капремонту шляхопроводу. З їхніх слів навіть наявний план реконструкції [дає гарантію на міст від 5 до 25 років](https://mpz.brovary.org/navit-pislya-koshtovnogo-remontu-mist-na-torgmashi-prozhyve-vid-5-do-25-rokiv-ekspert/), після чого його доведеться все одно демонтувати. Окрім того **Леонід Черепейник** звернув увагу на те, що під час профільної комісії відповідальні особи переконували депутатів, що залізничними коліями під шляхопроводами регулярно рухаються поїзди.

[![07D_3163](https://mpz.brovary.org/wp-content/uploads/2016/03/07D_3163.jpg)](https://mpz.brovary.org/wp-content/uploads/2016/03/07D_3163.jpg)

Водночас Черепейник зауважив, що на коліях ростуть дерева, які унеможливлюють пересування рухомого складу. Депутати «Солідарності», «Самопомочі» та «ДемАльянсу» в якості виходу із ситуації пропонували розглянути питання про демонтаж шляхопроводу і прокладання на тому місці чотириполосної автодороги, що з’єднає Торгмаш і Масив.

Депутати промерських фракцій виступали за подальше фінансування реконструкції шляхопроводу. Так, лідер фракції Радикальної партії **Вадим Андрієвський** висловив репліку про те, що громада може не сприйняти рішення депутатів не виділяти й надалі кошти на ремонт мосту.

[![Mist_Onykiyenka_Torgmash_00029-1024x768](https://mpz.brovary.org/wp-content/uploads/2016/03/Mist_Onykiyenka_Torgmash_00029.jpg)](https://mpz.brovary.org/wp-content/uploads/2016/03/Mist_Onykiyenka_Torgmash_00029-1024x768.jpg)

Міський голова поставив на голосування питання про виділення ще 14 мільйонів з міського бюджету на капітальний ремонт шляхопроводу. Рішення було прийнято 20-ма голосами при необхідних 19-ти.

[![1](https://mpz.brovary.org/wp-content/uploads/2016/03/1-2.jpg)](https://mpz.brovary.org/wp-content/uploads/2016/03/1-2.jpg)

[![2](https://mpz.brovary.org/wp-content/uploads/2016/03/2-2.jpg)](https://mpz.brovary.org/wp-content/uploads/2016/03/2-2.jpg)

Так, ідею виділити ще 14 мільйонів на міст на Торгмаш у повному складі «традиційно» підтримали міський голова **Ігор Сапожко** та його секретар, представник «Свободи» **Олексій Здоровець**, увесь склад фракцій «Єдності», «Батьківщини», УКРОПу та Радикальної партії. У повному складі не  підтримали виділення 14 мільйонів фракції «Демократичного Альянсу» та «Солідарності», три з чотирьох депутатів фракції «Самопоміч», два з трьох депутатів фракції «Свобода». Разом із «сапожківським табором» проголосували також позафракційні **Вадим Мутило** та **Андрій Лопатюк**, а також депутат від «Самопомочі» **Юрій Скотніков** і депутат від «Свободи» **Василь Кочубей.**

[![IMG_4902](https://mpz.brovary.org/wp-content/uploads/2016/03/IMG_4902.jpg)](https://mpz.brovary.org/wp-content/uploads/2016/03/IMG_4902.jpg)

Нагадаємо, що загальний кошторис реконструкції шляхопроводу станом на сьогодні складає майже 28 мільйонів гривень, з яких понад 9 мільйонів вже освоєні. Згідно з документами, наданими Відділом капітального будівництва, завершення реконструкції має відбутися у IV кварталі поточного року. Однак минулого року той же відділ капітального будівництва [вже обіцяв](https://mpz.brovary.org/na-remont-mostu-na-torgmash-u-2015-rotsi-vidileno-13-mln-grn-koli-mayut-zavershiti-roboti/) відкрити рух по шляхопроводу ще до кінця 2015-го року.
