---
title: "\"ЛІГА\": В окрузі № 97 у день виборів працюватиме більше 100 міжнародних спостерігачів"
date: 2012-10-27
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "den-viboriv"
  - "mizhnarodni-sposterigachi"
  - "novini"
  - "okrug-97"
  - "siverinsen"
coverImage: "wp-content/uploads/2012/10/severinsen.jpg"
---

[![](https://mpz.brovary.org/wp-content/uploads/2012/10/severinsen.jpg "северінсен")](https://mpz.brovary.org/wp-content/uploads/2012/10/severinsen.jpg)У зв'язку з гострою передвиборною ситуацією в броварському виборчому окрузі № 97 (Київська обл.) в Бровари прибула група іноземних спостерігачів із США, Данії, Польщі та Росії, чисельність якої перевищує сто чоловік. Про це повідомляє інформаційне агентство "[Ліга. Новини](http://news.liga.net/ua/news/politics/754978-u_okruz_v_brovarakh_zberutsya_b_lshe_100_sposter_gach_v.htm#)".

До складу групи спостерігачів увійшли відомі захисники принципів демократії і прозорості виборчого процесу: екс-депутат парламенту і колишній доповідач моніторингового комітету ПАРЄ по Україні **Ханне Сіверінсен** (Данія), екс-президент Християнсько-демократичної молоді і кандидат у депутати Європарламенту **Філіп Хове Крістенсен** (Данія) , президент організації спостереження SILBA, політичний радник Ліберальної партії, радник фракції в парламенті **Йенс-Крістіан Лутков** (Данія), суддя Федерального суду США, юрист, політичний і громадський діяч, доктор права, професор, автор наукових досліджень і публікацій про виборче право України **Богдан Футей** (США), президент фонду "Компанія кресових" **Томаш Рола** (Польща) та інші.

Нагадаємо, за округ № 97, де від Партії регіонів балотується Сергій Федоренко, а його політичним опонентом є представник УДАРу Павло Різаненко, розгорнулася боротьба. За словами Різаненка, його неодноразово намагалися зняти з виборів, подаючи позови в суд про нібито його невідповідність вимогам до кандидата, оскільки він є основним суперником кандидата від ПР Федоренка. Судові рішення були винесені на користь кандидата від УДАРу.

**Джерело:  "[Ліга. Новини](http://news.liga.net/ua/news/politics/754978-u_okruz_v_brovarakh_zberutsya_b_lshe_100_sposter_gach_v.htm#)"**

> Також, нагадаємо, що у день виборів у нашому виборчому окрузі [спільний екзіт-пол проведуть](https://mpz.brovary.org/ekzit-pol-u-den-viboriv-u-97-okruzi-provedut-providni-sotsiologichni-kompaniyi-tns-gfk-ta-socis/) Центр соціальних та маркетингових досліджень SOCIS, компанії TNS в Україні та GFK Ukraine.
