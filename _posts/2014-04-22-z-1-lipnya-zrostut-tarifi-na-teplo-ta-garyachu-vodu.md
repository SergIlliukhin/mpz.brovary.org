---
title: "У Броварах з 1 липня тарифи на тепло та гарячу воду зростуть на 30 %"
date: 2014-04-22
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "komunalni-tarifi"
  - "kp-brovariteplovodoenergiya"
  - "novini"
  - "tarifi"
coverImage: "wp-content/uploads/2014/04/tarif.jpg"
---

**[![tarif](https://mpz.brovary.org/wp-content/uploads/2014/04/tarif.jpg)](https://mpz.brovary.org/wp-content/uploads/2014/04/tarif.jpg)З 1 липня 2014 року тарифи на тепло та підігрів води для населення зростуть на 30 %. Про це повідомляє офіційний [сайт Броварської міськради](https://brovary-rada.gov.ua/kp-%C2%ABbrovariteplovodoenerg%D1%96ya%C2%BB-pov%D1%96domlya%D1%94-pro-zm%D1%96nu-tarif%D1%96v-na-poslugi-z-tsentral%D1%96zovanogo-opalennya) з посиланням на КП «Броваритепловодоенергія». Підставою для підвищення тарифів стала Постанова Національної комісії, що здійснює державне регулювання у сфері комунальних послуг. Згідно з нею, нова вартість теплової енергії за 1 Гкал становитиме 290,48 грн. без ПДВ.**

Отже, з липня ціни на теплову «комуналку» для броварчан виглядатимуть так:

\- тариф за підігрів води                                            - **19,03 грн. за 1 м куб.**  з ПДВ;

\- централізоване опалення для споживачів, що обслуговуються центральними котельнями, в яких відсутні будинкові засоби обліку  теплової енергії (щомісяця протягом опалювального сезону)                                            -  **8,32 грн. за 1 м кв.** з ПДВ;

\- централізоване опалення для споживачів, що обслуговуються індивідуальними котельнями та індивідуальними тепловими пунктами, в яких відсутні будинкові засоби обліку теплової енергії (щомісяця протягом опалювального сезону)                                            -  **6,41  грн. за 1 м кв.** з ПДВ;

\- централізоване опалення для споживачів, в яких встановлені будинкові засоби обліку теплової енергії                                                        - **348,58 грн. за 1 Гкал** з ПДВ.

Для порівняння: нині [мешканці міста Бровари сплачують](http://www.brovteplo.com.ua/taryfy-naselennyu) за підігрів води **14 грн. 62 коп**. за 1 м куб; централізоване опалення для споживачів,  в яких встановлені будинкові засоби обліку теплової енергії, коштує **267 грн. 83 коп. грн/Гкал**. Для тих, в кого відсутні засоби обліку, вартість централізованого опалення становить **6, 70 грн**. **за 1 м кв.** (всі ціни вказані з урахуванням ПДВ).
