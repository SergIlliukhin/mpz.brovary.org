---
title: "Огляд: 17-та сесія Броварської міської ради 29.12.2011"
date: 2012-01-02
tags: 
  - "twitter"
  - "andriyevskyj"
  - "bazyshyn"
  - "brusenska"
  - "miska-rada"
  - "nyemchyna"
  - "novini"
  - "rizanenko"
  - "simutin"
  - "sapozhko"
  - "fedorenko"
  - "fesko"
  - "shkurenko"
---

![](https://mpz.brovary.org/wp-content/uploads/2012/01/Бровари-Депутати-Сесія.jpg "Бровари Депутати Сесія")**29 грудня 2011 року, за два дні до Нового Року відбулась чергова 17-та сесія Броварської міської ради.**

В цей день депутатами було розглянуто близько 50 питань: вносились зміни та затверджувались міські програми на наступні роки, затверджувався обсяг коштів, які виділяються на фінансування цих програм, затверджувався бюджет міста <!--more-->на 2012 рік...

Слід зазначити, що на те, щоб ознайомитися з проектом бюджету міста, броварські депутати мали лише кілька годин перед сесією Але наші депутати працюють дуже продуктивно, тому навіть кількох годин їм вистачило для того, щоб майже одноголосно проголосувати за бюджет міста. Не підтримали бюджет лише кілька опозиційних депутатів та, як не дивно, депутати "Фронту змін".

Розглядалися на сесії і болючі земельні питання, зокрема, питання про затвердження договору оренди ПП "Феско" на земельну ділянку площею 0,22 га, з яких 0,07 га є частиною парку. Дане питання [змусило небайдужих броварчан вийти до стін міської ради](https://mpz.brovary.org/novini/u-brovarah-did-moroz-prosit-deputativ-ne-chipaty-park-peremoga/ "У Броварах Дід Мороз просить депутатів не чіпати парк “Перемога”"), щоб вимагати від депутатів не затверджувати цей договір оренди. До броварчан у їх боротьбі долучився навіть справжній Дід Мороз і дерева парку, яких не хотіли помічати депутати. Однак, на жаль для громади міста, і на радість очільника ПП "Феско" депутата **Сергія Федоренка**, депутати все ж затвердили даний договір оренди :(

На нашому сайті вже можна переглянути [відеозапис чергової 17-ої сесії Броварської міської ради](https://mpz.brovary.org/novini/video-miska-rada-29-12-2011/ "ВІДЕО: 17-те сесійне засідання Броварської міської ради").

Онлайн-трансляція у Twitter велась на сторінці нашої активістки **Аліни Дяченко**: [@Аleechka](https://twitter.com/#%21/aleechka "Twitter Аліна Дяченко") Ось що вона повідомляла:

- Ну що, я нарешті у сесійній залі. Сесія розпочалась. Затверджується порядок денний. Низку питань виключають з розгляду
- Діда Мороза до сесійної зали не пустили, тележурналістів після довгих перемовин погодились пустити.
- Журналісти СТБ, ТВі та Нового ставили Федоренку дуже гострі запитання по земельній ділянці у парку.
- Федоренко звинуватив журналістів у тому, що телеканали куплені ))
- Журналісти вимагали у Федоренка спростування наклепу, що вони куплені. Він цього не зробив.
- Цікаво, що Федорнеко явно підготувався до виступу перед ЗМІ - взяв з собою презентацію свого центру )
- Федоренко казав, що земельна ділянка знаходиться не у парку, що дерева там ніхто вирубувати не буде.
- На запитання журналістів, чому на цій землі дерева ростуть, а офіційна довідка каже, що їх там немає, він сказав, що це неправда.
- Тобто він почав стверджувати, що такої довідки не існує )) Спочатку дерев не існувало, а тепер не існує довідки, що дерев немає ))
- Виступає депутат Різаненко. Стосовно питання про бюджет міста на 2012 рік. Говорить, що це дуже важливий документ і його треба вивчити.
- Але він не був оприлюднений на офіційному веб-сайті, депутати побачили його сьогодні вранці і не мали можливості вивчити.
- Пропозицію Різаненка не включати питання бюджету до порядку денного підтримало всього 4 депутата - Різаненко, Сімутін, Брусенська, Базишин.
- Решта депутатів не підтримали пропозицію, після чого проголосували за включення до порядку денного питання про бюджет міста на 2012 рік
- ...який вони навіть не читали (( Ось так ухвалюється головний фінансовий документ Броварів.
- Знову Різаненко пропонує зняти земельні питання, бо вони не були оприлюднені у повному вигляді за 20 днів до сесії, як того вимагає закон.
- Звісно, пропозицію Різаненка більшість не підтримала.
- Перейшли до розгляду питань. Доповідає начальник управління комунальної власності.
- Почали швидко й оперативно розглядати і голосувати за питання. Вже ухвалили рішення про списання майна "Служби замовника"...
- Також ухвалили ще низку комунальних питань, а тому числі Про списання майна комунальних підприємств та уставнов Броварської міської ради
- Голосують одноголосно. Розглядають питання про перелік об'єктів, які перебувають у власності міста та району, для передачі в оренду
- Ставиться на голосування нове Положення про порядок передачі в оренду комунального майна, що перебуває у спільній власності міста та району.
- Депутатом Андрієвським з голосу було внесено кілька технічних правок. Разом із правками Положення було проголосоване одноголосно.
- Розглядається Методика розрахунку плати за оренду комунального майна, яке перебуває у спільній суміжній власності, у новій редакції.
- Так дивно: за присутності телекамер у залі депутати активізувались, почали виступати, навіть представник прокуратури виступив по питанню )
- Висновок: присутність ЗМІ впливає на поведінку представників влади. Побачим, чи вплине це на них під час голосування за договір оренди Феско
- Розглядають нову редакцію Методики розрахунку і порядку використання плати за оренду комунального майна територіальної громади м. Бровари.
- За вікном працює ремонтна техніка, дуже гамірно. Через це всі вікна закриті, у сесійній залі дуже спекотно.
- З голосу вноситься дуже багато правок до даної методики. Кожну правку голосують окремо. Одноголосно.
- Із внесеними правками Методику розрахунку плати за оренду комунального майна проголосували.
- Ухвалили рішення Про приватизацію житлових приміщень гуртожитку по вул. Київській, 298а
- Зараз розглядають питання про визначення статусу гуртожитку по вул. Шевченка, 12а. До зали зайшла Немчина Тетяна з мешканцями, виступають
- Немчина від імені мешканців просить визначити статус "гуртожиток для медичних працівників" та надати дозвіл на приватизацію помешкань...
- ...громадянам, які мають на це законні підстави. Натомість слово надали головному лікарю райлікарні - Багнюку. Він заперечує.
- Виступає Андрієвський. Каже, що комісія не підтримала проект рішення. Федоренко також його підтримав. Виступає Шкуренко.
- Також підтримав депутатів, але не мешканців ((
- І все це вони роблять перед телекамерами СТБ та ТВі =)
- Виступає депутат Базишин. Каже, що він підтримує мешканців, і водночас розуміє головного лікаря. Тому пропонує поки не голосувати.
- Слово взяла Тетяна Немчина. Пропонує спиратися на конституційні права мешканців та закони України.
- Кузьменко вніс пропозицію зняти питання і довивчити його. Каже, що люди, які хочуть приватизувати помешкання, діють егоїстично)
- Шкуренко також пропонує зняти питання на довивчення.
- Сапожко ставить пропозиції на голосування у порядку надходження.
- Було 3 пропозиції: ухвалити рішення, не підтримувати рішення, зняти на довивчення.
- За ухвалення не проголосував ніхто. Проти - більшість. 11 депутатів утрималось.
- Пропозицію "зняти на довивчення" не голосування ставити сенсу немає. Сапожко дав протокольне доручення комісії напрацювати пропозиції...
- Повернулись до розгляду питань порядку денного. Зокрема питання внесення змін до міської програми утримання та розвитку обєктів ЖКГ 2011-15
- Виступає депутат Сімутін. Розповів про свої зустрічі з мешканцями і ті пропозиції, які він подав на основі цих зустрічей.
- Він запитує, чи було враховано подані ним пропозиції про ліквідацію недоліків у будинках мешканців.
- Йому відповіли, що коштів немає. Сімутін запропонував зняти даний проект рішення, бо не враховані потреби мешканців округу №10
- При цьому даним рішенням було віддано 13 млн. грн на розпорядження КП "Служба замовника". А на розвиток міста грошей майже не виділено ((
- Щойно затвердили штатний розпис центру "Любисток" та Центру опіки дитини служби у справах дітей.
- Проголосували за рішення Про хід виконання міської програми запобігання дитячій бездоглядності, підтримки сімей з дітьми "Назустріч дітям"
- Розглядають різні соціальні питання. Ухвалюють одноголосно.
- Розглядають проект рішення про Виконання Програми зайнятості населення міста Бровари на 2010-2011 роки та затвердження такої ж на 2012-13 рр
- Внесли зміни до положення про Броварський міський територіальний центр соціального обслуговування.
- Внесли доповнення до міської програми "Дошкільна освіта" на 2011-2014 роки.
- Пройшло 2 години з моменту початку сесії. Головуючий оголосив перерву на 10 хв.
- Розетки у сесійній залі не працюють, мій ноутбук розряджається, залишилось небагато заряду...
- Перерва закінчилась. Розпочали з розгляду питання Про затвердження міської програми "З турботою про кожного" на 2012-2014 рр. Ухвалили.
- Розглядається Програма поліпшення стану безпеки, гігієни праці та виробничого середовища на 2012-2015 роки.
- У залі присутня камера телеканалу СТБ. ТВі вийшов, записують у коридорі коментар депутата Різаненка.
- Розглядається питання про затвердження Програми розвитку фізичної культури і спорту м. Бровари на 2012-2016 роки. Ухвалили.
- Розглядають питання про Затвердження Програми розвитку чоловічого гандболу в м. Бровари на 2012-2016 роки.
- Виступає Сімутін. Питає, чому на весь спорт у місті виділено близько 200 тис грн, а на розвиток гандболу - понад 600 тис грн? =) Риторично
- Сімутіна не підтримали. Проголосували за розвиток гандболу
- Затвердили Програму проведення культурного-мистецьких заходів на 2012 рік
- Також одноголосно підтримали рішення про затвердження штатів закладів культури на 2012 рік
- Затвердили Програму діяльності та фінпідтримки комунальної телестудіі "Наше місто"
- Далі буду писати лише про найцікавіше, бо ноутбук сів, пишу з телефона
- Розглядають питання про діяльність та фінпідтримку редакції газети "Броварська панорама"
- У 2011 році газета заробила на рекламі 60 тис грн
- Різаненко виступив та розповів про те, як він намагався за гроші розмістити оголошення про свою приймальню у газеті
- Запропонував головномуредактору укласти угоду на 2012 рік на суму 20 тис грн
- Затвердили програму підтримки броварськоі редакції радіомовлення на 2012 рік
- Затвердили Програму оплачуваних громадських робіт у м. Бровари на 2012-2013 роки
- Перейшли до розгляду земельних питань. Одне вже проголосували. 2 депутата утрималось - Різаненко та Сімутін
- По другому земельному питанню виступає Сімутін. Говориться про земельну ділянку по вул. Кирпоноса, 15 та 17
- Сімутін запропонував запросити мешканців для виступу по цьому питанню, депутати проголосувати проти
- Сімутін запропонував зняти п.2 земельного питання, про що просили мешканці. Депутати не підтримали
- Це я вже стомилась. голосування йде по першому земельному питанню по пунктах. Йде успішно. Голосують майже одноголосно, проти - 2 депутата.
- Обговорюють пункт про виділення землі Гредунову для створення музею
- Проголосували за перше земельне рішення. Перейшли до розгляду другого.
- Проголосували. Зараз розглядають рішення по земельних аукціонах
- Момент істини: розглядають питання по ПП "Феско"
- Не дослухались депутати до думки громадян - проголосували за затвердження договору оренди ПП "Феско"
- Розгляд даного питання був тривалий і потребує детального викладу в окремій статті. Чекайте незабаром ;
