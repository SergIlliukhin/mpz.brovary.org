---
title: "Процес пішов: члени броварської ОВК з виборів Президента прийняли присягу"
date: 2014-04-17
tags: 
  - "vibir-redaktsiyi"
  - "vibori-prezidenta"
  - "zasidannya"
  - "novini"
  - "ovk"
  - "prisyaga"
---

**[![DSC_6255](https://mpz.brovary.org/wp-content/uploads/2014/04/DSC_6255.jpg)](https://mpz.brovary.org/wp-content/uploads/2014/04/DSC_6255.jpg)У середу, 16 квітня, відбулося перше засідання Окружної виборчої комісії №98 з виборів Президента України, яка розташована у Броварах. Таким чином в окрузі офіційно стартував процес позачергових виборів Голови Держави, призначені на 25 травня 2014 року.**

Засідання було фактично підготовчим: на ньому голова комісії довела до присутніх членів ОВК першу інформацію щодо календарного плану та порадила кожному подумати, яку він візьме на себе функцію в роботі комісії. Водночас відбулась і урочиста частина: приведення до присяги членів ОВК.

На щастя, на перше засідання зявилася більшість членів комісії - 15 чоловік. Проігнорувало прийняття присяги четверо членів ОВК: представник кандидата Маломужа М.Г. Юрій Велідченко (він же є заступником голови комісії), представник Петра Порошенка Євген Галатенко, представниця Дмитра Яроша Галина Ткаченко та представниця Олега Царьова Валентина Сенченко. Саме з пані Сенченко - мешканкою Дніпропетровська - взагалі немає зв'язку. Усі ж інші члени комісії, в тому числі і відсутні, як запевняє голова комісії, були належним чином проінформовані про засідання.

Відтак 16 квітня присягу на вірність демократії та народу України дали наступні «вершителі» виборів у Броварах:

**Клавдія Семенівна Ковбаса, голова комісії**

[![DSC_6176](https://mpz.brovary.org/wp-content/uploads/2014/04/DSC_6176.jpg)](https://mpz.brovary.org/wp-content/uploads/2014/04/DSC_6176.jpg)

1960 року народження, представляє квоту кандидата в Президенти України **Зоряна Шкіряка.** Клавдія Семенівна була заступником голови ОВК №97 на виборах депутатів до Верховної Ради України 2012 року, при голові комісії Юрію Ситєнкову. Пізніше Клавдію Ковбасу замінили в комісії на Олександра Щербу - незадовго після інциденту, коли скандального голову комісії Ситєнкова протестувальники [закидали яйцями.](https://www.youtube.com/watch?v=b1QEO2Gd1t8) Тоді під час "яєчного теракту" випадково постраждала і Клавдія Семенівна.

_**Клавдія Ковбаса відкриває засідання і зачитує склад комісії**_

<iframe src="//www.youtube.com/embed/zR_iywkjDHs" height="315" width="420" allowfullscreen frameborder="0"></iframe>

 

**Галка Яна Вікторівна, секретар комісії**

[![DSC_6205](https://mpz.brovary.org/wp-content/uploads/2014/04/DSC_6205.jpg)](https://mpz.brovary.org/wp-content/uploads/2014/04/DSC_6205.jpg)

1975 року народження – від кандидата на пост Президента України **Ляшка О.В.**  

**Алєксєєва Ніна Василівна, член комісії**

[![DSC_6207](https://mpz.brovary.org/wp-content/uploads/2014/04/DSC_6207.jpg)](https://mpz.brovary.org/wp-content/uploads/2014/04/DSC_6207.jpg)

1946 року народження – від кандидата на пост Президента України **Рабіновича В.З.**  

**Бубнова Катерина Олександрівна**, **член комісії**

[![DSC_6211](https://mpz.brovary.org/wp-content/uploads/2014/04/DSC_6211.jpg)](https://mpz.brovary.org/wp-content/uploads/2014/04/DSC_6211.jpg)

1985 року народження – від кандидата на пост Президента України **Цушка В.П.**  

**Гришко Катерина Трохимівна**, **член комісії**

[![DSC_6213](https://mpz.brovary.org/wp-content/uploads/2014/04/DSC_6213.jpg)](https://mpz.brovary.org/wp-content/uploads/2014/04/DSC_6213.jpg)

 1955 року народження – від кандидата на пост Президента України **Королевської Н.Ю.** На парламентських виборах два роки тому Катерина Трофимівна також представляла політичну силу Наталії Королевської "Україна, вперед!" в якості члена ОВК №97.  

**Демешок Дар’я Олександрівна**, **член комісії**

[![DSC_6216](https://mpz.brovary.org/wp-content/uploads/2014/04/DSC_6216.jpg)](https://mpz.brovary.org/wp-content/uploads/2014/04/DSC_6216.jpg)

 1987 року народження – від кандидата на пост Президента України Тимошенко Ю.В.  

**Кеуш Олександр Федорович**, **член комісії**

[![DSC_6220](https://mpz.brovary.org/wp-content/uploads/2014/04/DSC_6220.jpg)](https://mpz.brovary.org/wp-content/uploads/2014/04/DSC_6220.jpg)

1986 року народження – від кандидата на пост Президента України **Бойка Ю.А.** Олександр Кеуш є давнім функціонером Партії регіонів у Броварах, зокрема координував діяльність "Молодих регіонів". Окрім того, представник кандидата Бойка в ОВК є близьким родичем сумнозвісного броварського міліціонера Руслана Кеуша - дільничного на житловому масиві №2, а головне - учасника міліцейських переслідувань активістів та опозиціонерів під час виборчих кампаній. Сам Олександр Кеуш особисто брав участь в евакуації офісу Партії регіонів на Київській, 292 після нападу на будівлю невідомими в розпал революції.  

**Кукоз Костянтин Олексійович**, **член комісії**

[![DSC_6222](https://mpz.brovary.org/wp-content/uploads/2014/04/DSC_6222.jpg)](https://mpz.brovary.org/wp-content/uploads/2014/04/DSC_6222.jpg)

 1948 року народження – від кандидата на пост Президента України **Симоненка П.М**.  

**Лукавський С****тепан Вільгельмович**, **член комісії**

[![DSC_6225](https://mpz.brovary.org/wp-content/uploads/2014/04/DSC_6225.jpg)](https://mpz.brovary.org/wp-content/uploads/2014/04/DSC_6225.jpg)

1945 року народження – від кандидата на пост Президента України **Богомолець О.В.**  

**Муравйова Дар’я Миколаївна**, **член комісії**

[![DSC_6227](https://mpz.brovary.org/wp-content/uploads/2014/04/DSC_6227.jpg)](https://mpz.brovary.org/wp-content/uploads/2014/04/DSC_6227.jpg)

1993 року народження – від кандидата на пост Президента України **Саранова В.Г.**  

**Парфьонова Вікторія Миколаївна**, **член комісії**

[![DSC_6230](https://mpz.brovary.org/wp-content/uploads/2014/04/DSC_6230.jpg)](https://mpz.brovary.org/wp-content/uploads/2014/04/DSC_6230.jpg)

1969 року народження – від кандидата на пост Президента України **Клименка О.І.** На парламентських виборах 2012 року Парфьонова також була членом ОВК, щоправда тоді - за квотою Української Народної Партії. Згодом Парфьонову було замінено в комісії на Володимира Сазикіна.  

**Скіданов Артем Петрович**, **член комісії**

[![DSC_6234](https://mpz.brovary.org/wp-content/uploads/2014/04/DSC_6234.jpg)](https://mpz.brovary.org/wp-content/uploads/2014/04/DSC_6234.jpg)

1990 року народження – від кандидата на пост Президента України **Тягнибока О.Я.**  

**Стасюк Наталія Володимирівна**,  **член комісії**

[![DSC_6239](https://mpz.brovary.org/wp-content/uploads/2014/04/DSC_6239.jpg)](https://mpz.brovary.org/wp-content/uploads/2014/04/DSC_6239.jpg)

1992 року народження – від кандидата на пост Президента України **Куйбіди В.С.**  

**Хилько Ольга Іванівна**, **член комісії**

[![DSC_6240](https://mpz.brovary.org/wp-content/uploads/2014/04/DSC_6240.jpg)](https://mpz.brovary.org/wp-content/uploads/2014/04/DSC_6240.jpg)

1966 року народження – від кандидата на пост Президента України **Тігіпка С.Л.**

 

**Яловий Сергій Вікторович**, **член комісії**

[![DSC_6244](https://mpz.brovary.org/wp-content/uploads/2014/04/DSC_6244.jpg)](https://mpz.brovary.org/wp-content/uploads/2014/04/DSC_6244.jpg)

1960 року народження – від кандидата на пост Президента України **Гриценка А.С.**  

_**Члени комісії зачитують присягу**_

<iframe src="//www.youtube.com/embed/9UP3m2kvAdw" height="315" width="420" allowfullscreen frameborder="0"></iframe>

Наприкінці засідання стався цікавий інцидент: спостерігач від місії ОБСЄ – немолодий канадець українського походження – запропонував голові комісії, аби та назвала, хто з членів комісії якого кандидата представляє, та й взагалі було би добре познайомитись усім присутнім: спостерігачам, довіреним особам та журналістам, адже весь цей колектив так чи інакше працюватиме разом до 25 травня. Голова комісії Клавдія Ковбаса не мала нічого проти і запропонувала кожному з членів ОВК представитись та назвати свого кандидата-подавника. Однак ця, на перший погляд, цілком слушна ініціатива, викликала неоднозначну реакцію в залі: особливо обурювався представник Ольги Богомолець  **Степан Лукавський,** котрий переконував, що це не має значення і взагалі це ледь не провокація.

Щоправда, пізніше з'ясувалось, що член комісії від Богомолець не зовсім правильно зрозумів канадійця, бо подумав, що спостерігач від ОБСЄ намагається вивідати його вибір як громадянина.  Дуже хотілося би сподіватись, що це буде найбільше непорозуміння, яке виникне в ОВК №98 на цих президентських виборах!

**_Фото Миколи Кожем'яка_**
