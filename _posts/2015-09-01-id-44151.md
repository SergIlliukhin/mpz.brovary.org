---
title: "Броварські ОСББ обговорили спільні питання, які впливають на їх діяльність"
date: 2015-09-01
categories: 
  - "hromada"
  - "brovary"
tags: 
  - "brovary"
  - "kvartiri"
  - "novini"
  - "osbb"
  - "sauk"
  - "yuristi"
---

**Днями в Броварській міській раді відбулася спільна нарада представників та голів ОСББ, ЖБК та представники ініціативних груп по створенню ОСББ, ініціатором якої виступив Ресурсний центр ОСББ нашого міста.**

**Нарада стала першим кроком до створення спільної об’єднуючої платформи, на базі якої можна було б комплексно вирішувати проблеми, які є системними для всіх ОСББ міста.**

Розпочалося обговорення з питання спільної програми підтримки ОСББ, однак практично всі ОСББ про неї нічого не знають. Наприклад, виділяються спеціальні кошти для ОСББ, і ними практично ніхто не користується.

Є питання кредитування ОСББ, але до цих кредитних програм поки що ніхто з ОСББ не долучається.

**Дія перша: тепломережі**

Йдеться про те, щоб для ОСББ, на балансі яких знаходяться ІТП (індивідуальні теплові пункти) йшло відшкодування за вартість підкачування води для насосів. Стосується це здебільшого новобудов. Тобто, тарифи не менші, хоча має бути різниця в оплаті для тих ОСББ на балансі яких є ІТП і тих, де ІТП на балансі тепломереж.

Представники ОСББ дійшли згоди, що треба скласти список усіх ОСББ, в яких ця проблема є актуальною, і знайти юристів, з якими обговорити її юридичний бік. Паралельно (запропонував в. о. голови Ресурсного центру ОСББ **Андрій Саук**) треба звернутися до Міністерства регіонального розвитку, будівництва та житлово-комунального господарства України та Антимонопольного комітету України за роз’ясненнями — які мають бути тарифи на воду для ОСББ.

[![ресурсний центр осбб (8)](https://mpz.brovary.org/wp-content/uploads/2015/08/resursnyj-tsentr-osbb-8.jpg)](https://mpz.brovary.org/wp-content/uploads/2015/08/resursnyj-tsentr-osbb-8.jpg)

[![ресурсний центр осбб (11)](https://mpz.brovary.org/wp-content/uploads/2015/08/resursnyj-tsentr-osbb-11.jpg)](https://mpz.brovary.org/wp-content/uploads/2015/08/resursnyj-tsentr-osbb-11.jpg)

[![ресурсний центр осбб (13)](https://mpz.brovary.org/wp-content/uploads/2015/08/resursnyj-tsentr-osbb-13.jpg)](https://mpz.brovary.org/wp-content/uploads/2015/08/resursnyj-tsentr-osbb-13.jpg)

**Дія друга: юристи, нове законодавство та податковий кодекс**

На сьогодні жодне ОСББ кваліфікованих юристів не має, статути ОСББ потрібно перероблювати під нове законодавство, а до поняття «оренда» в статуті ОСББ у податківців прискіпливе ставлення, навіть якщо будинок за своїм статутом неприбуткова організація.

Для подолання таких проблем, досвідчені в питаннях ОСББ «зубри» проінформували про те, що за новим законодавством загальні збори є правомочними, незалежно від кількості присутніх на них співвласників квартир будинку. Рішення виносяться на затвердження будь-якою кількістю присутніх на зборах, а ухвалюються кількістю осіб, що складають не менше 2/3 всіх власників квартир (при цьому запроваджується процедура — письмове опитування).

Останню процедуру (якщо вона не прописана в статуті) бажано до статуту внести. При цьому учасники звернули увагу на те, що зараз тривають зміни вулиць, а тому в рішеннях потрібно це враховувати, щоб не проводити збори повторно.

Щодо юристів, то тут досвідчені учасники порадили звертатися до юристів Міністерства регіонального розвитку, будівництва та житлово-комунального господарства України, а також до інтернет-ресурсу [http://proosbb.info](http://proosbb.info), де можна знайти усю необхідну інформацію про ОСББ та отримати різного роду консультації.

[![ресурсний центр осбб (14)](https://mpz.brovary.org/wp-content/uploads/2015/08/resursnyj-tsentr-osbb-14.jpg)](https://mpz.brovary.org/wp-content/uploads/2015/08/resursnyj-tsentr-osbb-14.jpg)

[![ресурсний центр осбб (17)](https://mpz.brovary.org/wp-content/uploads/2015/08/resursnyj-tsentr-osbb-17.jpg)](https://mpz.brovary.org/wp-content/uploads/2015/08/resursnyj-tsentr-osbb-17.jpg)

[![ресурсний центр осбб (18)](https://mpz.brovary.org/wp-content/uploads/2015/08/resursnyj-tsentr-osbb-18.jpg)](https://mpz.brovary.org/wp-content/uploads/2015/08/resursnyj-tsentr-osbb-18.jpg)

**Дія третя: кошториси та програма підтримки ОСББ**

Учасники форуму наголосили, що наближається пора (зазвичай, це листопад) затвердження кошторисів на наступний рік. Не треба забувати і про пільги та субсидії, про які інформує Кабінет міністрів. Для того, щоб цих у цих відшкодуваннях не було затримок, кошторис повинен бути затверджений вчасно.

Присутні обговорили також програму підтримки місцевої влади ОСББ. Можливо, на думку в. о. голови Ресурсного центру ОСББ Андрія Саука, влада забула повідомити ОСББ про неї або ж оповістила не всіх. А тому потрібно визначитися із завданням — що ОСББ бажають від цієї програми, яку підтримку від міста хочуть бачити.

У зв’язку з «суворими реаліями буття» ОСББ, за яких на державну підтримку загалом і на місцевому рівні зокрема, покладатися стовідсотково не можна, деякі учасники форуму виступили з ідеєю створення «спільної каси Об’єднання ОСББ». А саме: усі ОСББ вносять в так званий «фонд взаємодопомоги» фіксовану суму, кошти ці лежать або готівкою або на якомусь окремому рахунку, за них відповідають кілька призначених «скарбників». У випадку надзвичайних ситуацій в одному із ОСББ, решта учасників шляхом голосування визначають — чи потрібно виділити такому будинку кошти на подолання негараздів, і якщо так, то яку суму.

[![ресурсний центр осбб (22)](https://mpz.brovary.org/wp-content/uploads/2015/08/resursnyj-tsentr-osbb-22.jpg)](https://mpz.brovary.org/wp-content/uploads/2015/08/resursnyj-tsentr-osbb-22.jpg)

[![ресурсний центр осбб (30)](https://mpz.brovary.org/wp-content/uploads/2015/08/resursnyj-tsentr-osbb-30.jpg)](https://mpz.brovary.org/wp-content/uploads/2015/08/resursnyj-tsentr-osbb-30.jpg)

[![ресурсний центр осбб (35)](https://mpz.brovary.org/wp-content/uploads/2015/08/resursnyj-tsentr-osbb-35.jpg)](https://mpz.brovary.org/wp-content/uploads/2015/08/resursnyj-tsentr-osbb-35.jpg)

[![ресурсний центр осбб (41)](https://mpz.brovary.org/wp-content/uploads/2015/08/resursnyj-tsentr-osbb-41.jpg)](https://mpz.brovary.org/wp-content/uploads/2015/08/resursnyj-tsentr-osbb-41.jpg)

Такий «фонд взаємодопомоги», на думку ініціаторів ідеї, запобіг втягненню ОСББ у кредитно-боргові ями, які супроводжують стосунки з банками.

Питання викликало великі дискусії. Не зовсім було зрозуміло — хто має ухвалювати рішення про фонд, суми внесків, про виділення коштів тому чи іншому ОСББ — керівники об’єднань співвласників будинків, управління будинків чи всі співвласники квартир кожного такого будинку?

[![ресурсний центр осбб (16)](https://mpz.brovary.org/wp-content/uploads/2015/08/resursnyj-tsentr-osbb-16.jpg)](https://mpz.brovary.org/wp-content/uploads/2015/08/resursnyj-tsentr-osbb-16.jpg)

[![ресурсний центр осбб (122)](https://mpz.brovary.org/wp-content/uploads/2015/08/resursnyj-tsentr-osbb-122.jpg)](https://mpz.brovary.org/wp-content/uploads/2015/08/resursnyj-tsentr-osbb-122.jpg)

[![ресурсний центр осбб (46)](https://mpz.brovary.org/wp-content/uploads/2015/08/resursnyj-tsentr-osbb-46.jpg)](https://mpz.brovary.org/wp-content/uploads/2015/08/resursnyj-tsentr-osbb-46.jpg)

[![ресурсний центр осбб (110)](https://mpz.brovary.org/wp-content/uploads/2015/08/resursnyj-tsentr-osbb-110.jpg)](https://mpz.brovary.org/wp-content/uploads/2015/08/resursnyj-tsentr-osbb-110.jpg)

Деякі учасники закликали зважати, що кожен будинок має свою специфіку — поверховість, кількість квартир, стан, «вік», фінансові можливості самих його мешканців. Постало питання — чи має бути входження до такого фонду на добровільних засадах чи в обов’язковому порядку.

В той же час такий об’єднуючий фактор дав би можливість звертатися від імені ОСББ і до місцевої влади стосовно програми підтримки, і до банків — стосовно кредитування.

Та в підсумку учасники засідання дійшли згоди — питання треба ще вивчати на практиці деяких міст України.

[![ресурсний центр осбб (49)](https://mpz.brovary.org/wp-content/uploads/2015/08/resursnyj-tsentr-osbb-49.jpg)](https://mpz.brovary.org/wp-content/uploads/2015/08/resursnyj-tsentr-osbb-49.jpg)

[![ресурсний центр осбб (106)](https://mpz.brovary.org/wp-content/uploads/2015/08/resursnyj-tsentr-osbb-106.jpg)](https://mpz.brovary.org/wp-content/uploads/2015/08/resursnyj-tsentr-osbb-106.jpg)

[![ресурсний центр осбб (53)](https://mpz.brovary.org/wp-content/uploads/2015/08/resursnyj-tsentr-osbb-53.jpg)](https://mpz.brovary.org/wp-content/uploads/2015/08/resursnyj-tsentr-osbb-53.jpg)

[![ресурсний центр осбб (64)](https://mpz.brovary.org/wp-content/uploads/2015/08/resursnyj-tsentr-osbb-64.jpg)](https://mpz.brovary.org/wp-content/uploads/2015/08/resursnyj-tsentr-osbb-64.jpg)

[![ресурсний центр осбб (56)](https://mpz.brovary.org/wp-content/uploads/2015/08/resursnyj-tsentr-osbb-56.jpg)](https://mpz.brovary.org/wp-content/uploads/2015/08/resursnyj-tsentr-osbb-56.jpg)

**Дія четверта: світло, РЕМ та тарифи на електроенергію**

Учасники форуму поділилися враженнями про різні способи економії коштів, зокрема, витрат на електроенергію та різні житлово-комунальні послуги. Наприклад, щодо електроенергії — говорилося про економність у витратах і ефективність використання для освітлення приміщень світлодіодних ламп. Присутній на засіданні представник підприємства «Бровари-Вторма» **Андрій Каптур** розповів про те, як можна заробляти кошти на роздільному смітті.

[![ресурсний центр осбб (150)](https://mpz.brovary.org/wp-content/uploads/2015/08/resursnyj-tsentr-osbb-150.jpg)](https://mpz.brovary.org/wp-content/uploads/2015/08/resursnyj-tsentr-osbb-150.jpg)

[![ресурсний центр осбб (159)](https://mpz.brovary.org/wp-content/uploads/2015/08/resursnyj-tsentr-osbb-159.jpg)](https://mpz.brovary.org/wp-content/uploads/2015/08/resursnyj-tsentr-osbb-159.jpg)

[![ресурсний центр осбб (2)](https://mpz.brovary.org/wp-content/uploads/2015/08/resursnyj-tsentr-osbb-2.jpg)](https://mpz.brovary.org/wp-content/uploads/2015/08/resursnyj-tsentr-osbb-2.jpg)

[![ресурсний центр осбб (89)](https://mpz.brovary.org/wp-content/uploads/2015/08/resursnyj-tsentr-osbb-89.jpg)](https://mpz.brovary.org/wp-content/uploads/2015/08/resursnyj-tsentr-osbb-89.jpg)

Звернули увагу більш досвідчені колеги на те, що можна економити кошти на електроенергії, якщо переводити лічильники на подвійний тариф: нічний та денний.

Водночас, члени ОСББ дійшли згоди у деяких методах боротьби зі «злісними неплатниками». Наприклад, відключення таким суб’єктам Інтернету (особливо, якщо це молоді сім’ї), або домовленість з провайдерами, що вони не будуть ремонтувати інтернет-мережу. Те саме й із РЕМ: встановлюється домовленість про те, що неплатникам або припиняють подачу електроенергії, або не обслуговують їх у разі виникнення надзвичайної ситуації.

[![ресурсний центр осбб (65)](https://mpz.brovary.org/wp-content/uploads/2015/08/resursnyj-tsentr-osbb-65.jpg)](https://mpz.brovary.org/wp-content/uploads/2015/08/resursnyj-tsentr-osbb-65.jpg)

[![ресурсний центр осбб (73)](https://mpz.brovary.org/wp-content/uploads/2015/08/resursnyj-tsentr-osbb-73.jpg)](https://mpz.brovary.org/wp-content/uploads/2015/08/resursnyj-tsentr-osbb-73.jpg)

[![ресурсний центр осбб (78)](https://mpz.brovary.org/wp-content/uploads/2015/08/resursnyj-tsentr-osbb-78.jpg)](https://mpz.brovary.org/wp-content/uploads/2015/08/resursnyj-tsentr-osbb-78.jpg)

[![ресурсний центр осбб (92)](https://mpz.brovary.org/wp-content/uploads/2015/08/resursnyj-tsentr-osbb-92.jpg)](https://mpz.brovary.org/wp-content/uploads/2015/08/resursnyj-tsentr-osbb-92.jpg)

Підсумком наради стали спільні нагальні питання для ОСББ і ЖБК.

1. _Питання відшкодовування «Броваритепловодоенергією» вартості електроенергії на підкачку води насосами, які знаходяться безпосередньо в будинку._
2. _Підшукати юриста/юристів, які погодяться на безоплатній основі допомагати ОСББ міста._
3. _Отримати від Управління житлово-комунального господарства (УЖКГ) проект програми підтримки ОСББ на 2016 рік для обговорення та надання пропозицій до неї._
4. _Каса взаємодопомоги ОСББ (револьверний фонд)._
5. _Підготувати лист на Національну комісію державного регулювання у сферах енергетики та комунальних послуг (НКРЄ) стосовно однакового тарифу для квартир з плитами і без._
6. _Розробити покрокову інструкцію для ОСББ щодо оформлення документів набуття права власності на прибудинкову ділянку._

[![ресурсний центр осбб (117)](https://mpz.brovary.org/wp-content/uploads/2015/08/resursnyj-tsentr-osbb-117.jpg)](https://mpz.brovary.org/wp-content/uploads/2015/08/resursnyj-tsentr-osbb-117.jpg)

[![ресурсний центр осбб (128)](https://mpz.brovary.org/wp-content/uploads/2015/08/resursnyj-tsentr-osbb-128.jpg)](https://mpz.brovary.org/wp-content/uploads/2015/08/resursnyj-tsentr-osbb-128.jpg)

Завершуючи форум, учасники домовилися між собою, що до наступної зустрічі — **8 вересня** — ОСББ обговорять питання, які звучали під час форуму, на рівні співвласників своїх багатоквартирних будинків.

За словами представників ініціативних груп, такі семінарі необхідно проводити і в подальшому, на яких діляться досвідом. набутим на практиці управління будинком.

[![ресурсний центр осбб (32)](https://mpz.brovary.org/wp-content/uploads/2015/08/resursnyj-tsentr-osbb-32.jpg)](https://mpz.brovary.org/wp-content/uploads/2015/08/resursnyj-tsentr-osbb-32.jpg)

[![ресурсний центр осбб (60)](https://mpz.brovary.org/wp-content/uploads/2015/08/resursnyj-tsentr-osbb-60.jpg)](https://mpz.brovary.org/wp-content/uploads/2015/08/resursnyj-tsentr-osbb-60.jpg)

[![ресурсний центр осбб (62)](https://mpz.brovary.org/wp-content/uploads/2015/08/resursnyj-tsentr-osbb-62.jpg)](https://mpz.brovary.org/wp-content/uploads/2015/08/resursnyj-tsentr-osbb-62.jpg)

[![ресурсний центр осбб (116)](https://mpz.brovary.org/wp-content/uploads/2015/08/resursnyj-tsentr-osbb-116.jpg)](https://mpz.brovary.org/wp-content/uploads/2015/08/resursnyj-tsentr-osbb-116.jpg)

**Фото — Микола Кожемяко**.
