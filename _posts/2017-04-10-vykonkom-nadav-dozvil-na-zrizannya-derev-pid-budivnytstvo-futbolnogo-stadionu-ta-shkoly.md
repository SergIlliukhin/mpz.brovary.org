---
title: "Виконком надав дозвіл на зрізання дерев під будівництво футбольного стадіону та школи"
date: 2017-04-10
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "virubka-derev"
  - "zeleni-nasadzhennya"
  - "novini"
coverImage: "wp-content/uploads/2017/04/07D_3505.jpg"
---

**Минулого тижня броварський виконавчий комітет надав дозвіл на зрізання 60 дерев в місті. З них 14 видалять у зв’язку з добудовою навчального корпусу для ЗОШ №10, а 25 – для будівництва футбольного стадіону у парку «Перемога». Про це зазначено у [рішенні](http://brovary-rada.gov.ua/documents/27044.html) виконавчого комітету, опублікованого на офіційному сайті Броварської міської ради.**

В рішенні зазначено, що згідно актів обстеження зелених насаджень, відділу капітального будівництва БМР дозволили зрізати:

- **14 дерев** листяної породи по вул. Петлюри Симона, №17-Б під будівництво загальноосвітньої школи
- **25 дерев** на території парку «Перемога» під будівництво футбольного стадіону

Також КП «ЖЕК-1» зможе зрізати **3 дерева** по вул. Героїв УПА, №11, КП «Бровари-Благоустрій» - **1 дерево** по вул. Шолом-Алейхема, в районі буд. № 64, а КП «ЖЕК-2» надали дозвіл зрізати:

- **3 дерева** по вул. Володимира Великого, №10-Б;
- **5 дерев** по вул. Олімпійській, №1;
- **9 дерев** по вул. Москаленка Сергія, №7, 9, 11, 13, 15, 19.

Нагадаємо, що на 25-й черговій сесії Броварської міськради 9 лютого 2017 року депутати прийняли низку змін до однієї з головних [містобудівних програм](https://mpz.brovary.org/budivnytstvo-u-brovarah-2017-rekonstruktsiya-sadochkiv-proektuvannya-shkil-ta-novyj-stadion-v-parku/). Саме згідно неї, в цьому році у Броварах буде розпочато будівництво футбольного стадіону в парку “Перемога” з сумою фінансування у 6,836 млн грн та заплановано розробку проектів для двох нових шкіл.
