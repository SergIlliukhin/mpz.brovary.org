---
title: "Броварська влада задіяла новий інструмент тиску на незалежні медіа – через хостинги"
date: 2012-08-15
author: 
  username: "zolotariov"
  display_name: "Євген Золотарьов"
categories: 
  - "kolonka-avtora"
tags: 
  - "mayesh-pravo-znati"
  - "hosting"
  - "hosting-ukrayina"
---

[![](https://mpz.brovary.org/wp-content/uploads/2012/08/original-1.jpg "цензура")](https://mpz.brovary.org/wp-content/uploads/2012/08/original-1.jpg)З наближенням виборів застосування адмінресурсу стає жорсткішим і відтепер тиск чиниться не лише на незалежні медіа, а й на компанії, які надають хостингові послуги. [Несподіване рішення компанії «Хостинг Україна» розірвати співпрацю з сайтом «Маєш право знати»](https://mpz.brovary.org/sayt-mayesh-pravo-znati-zmusheniy-zalishiti-ukrayinu/) через його опозиційну спрямованість, швидше за все, мотивується не бізнес-інтересами, а політичною вказівкою «з гори», відомою в суспільстві ще з часів кучмізму як «телефонне право».«Інакше як це пояснити: є попередня тривала співпраця компанії «Хостинг Україна» з сайтом «Маєш право знати», коли у жодної зі сторін не було претензій, однак така претензія несподівано виникла за два місяці до виборів?

Факт відмови хостингової компанії надавати послуги незалежному інтернет-виданню повинен привернути увагу громадськості, зокрема моніторингових організацій, що займаються правопорушеннями під час виборчої кампанії, а також міжнародних спостерігачів.

Тут є ще один цікавий сюжет – зі спробою влади тиснути на медіа, але перебувати ніби осторонь. Після проколу влади з тиском на газету «Левый берег» і телеканал «ТВі», адже громадськість і навіть представники ЄС посилалися на існування мораторію Державної податкової служби та Постанови Верховної Ради щодо невтручання в роботу ЗМІ напередодні виборів, вони шукають інші шляхи тиску. І проти інтернет-видань влада такий інструмент тиску знайшла – через хостинги. Це типове застосування адмінресурсу проти незалежних медіа. І громадськість повинна взяти під контроль подібні випадки.
