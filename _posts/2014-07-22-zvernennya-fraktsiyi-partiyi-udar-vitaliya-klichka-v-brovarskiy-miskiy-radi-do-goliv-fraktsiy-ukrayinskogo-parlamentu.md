---
title: "Звернення фракції партії УДАР Віталія Кличка в Броварській міській раді до голів фракцій українського парламенту"
date: 2014-07-22
author: 
  username: "udar"
  display_name: "УДАР"
categories: 
  - "kolonka-avtora"
---

**[![1357042845verhovnarada](https://mpz.brovary.org/wp-content/uploads/2014/07/1357042845verhovnarada.jpg)](https://mpz.brovary.org/wp-content/uploads/2014/07/1357042845verhovnarada.jpg)Нинішній склад вищого законодавчого органу України – Верховної Ради вже давно не відповідає потребам суспільства та вимогам часу. Численні соціологічні опитування, останні вибори Президента, а також публічні виступи громадян щоразу свідчать про вкрай низьку підтримку народом наявного складу ВРУ, зокрема що стосується фракцій комуністів та Партії регіонів – політичних сил, основним завданням яких є подальша ескалація напруги та насилля в українському суспільстві.**

Поруч з цим ми досі є свідками того, як в українському парламенті перебувають люди, котрі несуть персональну відповідальність за масові вбивства громадян на Майдані, розпалювали сепаратистські настрої на Сході України, а сьогодні прямо чи приховано підживлюють діяльність російських терористів.

Україна не може собі дозволити, аби в критичний для неї час, законодавчий орган держави перебував під впливом п’ятої колони держави-агресора, Російської Федерації, яка сьогодні веде проти України жорстоку й цинічну війну. Натомість нам конче необхідна оновлена Верховна Рада, що отримала би мандат довіри людей, що вона його використає для проведення необхідних реформ та зміцнення національної безпеки держави. Очевидно, що нинішній склад парламенту на це не здатен.

Ми переконані, що народні депутати України зобов’язані самі ініціювати дострокові вибори до Верховної Ради України. Таке рішення не лише запустить процес люстрації найвищих посадовців – не на словах, а на ділі! – але й активізує роботу державного апарату над проектом нової Конституції.

<iframe src="//www.youtube.com/embed/j8XjH4hvPbg" width="640" height="360" frameborder="0" allowfullscreen="allowfullscreen"></iframe>

Нинішні парламентарі повинні наважитись на такий переламний політичний крок, продемонструвати свою єдність та відданість країні, засвідчити повагу до волі громади та жертвам Майдану та російсько-української війни, і запустити механізм перезавантаження влади в Україні
