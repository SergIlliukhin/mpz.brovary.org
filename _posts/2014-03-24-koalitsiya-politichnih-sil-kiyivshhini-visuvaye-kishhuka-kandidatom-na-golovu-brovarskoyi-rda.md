---
title: "Коаліція політичних сил Київщини висуває Кищука кандидатом на голову броварської РДА"
date: 2014-03-24
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "kishhuk"
  - "novini"
  - "rda"
---

**[![hkMpamKwrdo](https://mpz.brovary.org/wp-content/uploads/2014/03/hkMpamKwrdo.jpg)](https://mpz.brovary.org/wp-content/uploads/2014/03/hkMpamKwrdo.jpg)З метою ефективного підбору кадрів та врахування думки громади при призначенні голів місцевих адміністрацій, налагодження конструктивного та прозорого діалогу між владою та суспільством, Київська обласна державна адміністрація ініціює відкрите обговорення кандидатур на посади голів районних державних адміністрацій у Київській області. Про це [повідомляється](http://www.brovary-rada.gov.ua/gromadske-obgovorennya-kandidat%D1%96v-na-posadi-gol%D1%96v-raiderzhadm%D1%96n%D1%96strats%D1%96i-ki%D1%97vshchini) на офіційному сайті Броварської міської ради.**

Ініціатори громадського обговорення зазначають, що головними критеріями відбору стануть «професіоналізм, порядність, готовність працювати на благо громади та країни».

Також повідомляється, що кожна кандидатура буде розглянута на засіданні експертної комісії Громадської ради при Голові облдержадміністрації, до складу якої увійшли представники політичних фракцій обласної ради, ГО «Майдан», Народної Ради, ветеранських організацій та інших громадських об´єднань Київщини.

**Перелік кандидатів на посади голів районних державних адміністрацій, що надійшли від коаліції політичних сил Київської області:**

1.Баришівський район: Плис Ніна Михайлівна 2.Білоцерківський район: Хрик Василь Михайлович 3.Богуславський район: Кухар Валерій Володимирович 4.Бориспільський район: Гордієнко Віталій Миколайович 5.Бородянський район: Федорченко Сергій Миколайович **6.Броварський район: Кищук Олег Євгенович** 7.Васильківський район: Одинець Владислав Іванович 8.Вишгородський район: Кириченко Ростислав Миколайович 9.Володарський район: Завальнюк Валентин Вікторович 10.Згурівський район: Кузьмич Степан Степанович 11.Іванківський район: Мосієнко Юрій Федорович 12.Кагарлицький район: Будюк Сергій Миколайович 13.Києво-Святошинський район: Возний Сергій Олександрович 14.Макарівський район: Швидкий Микола Андрійович 15.Миронівський район: Черногод Ігор Іванович 16.Обухівський район: Неділько Сергій Вікторович 17.Переяслав-Хмельницький район: Миколаєнко Ірина Геннадіївна 18.Поліський район: Андрійченко Григорій Васильович 19.Рокитнянський район: Дідик Юрій Андрійович 20.Сквирський район: Баранівський Валентин Петрович 21.Ставищенський район: Деркач Юрій Олексійович 22.Таращанський район: Ямкова Надія Іванівна 23.Тетіївський район: Кизимишин Василь Йосипович 24.Фастівський район: Липовченко Євгеній Валерійович 25.Яготинський район: Чепіль Петро Миколайович

В КОДА зазначають, що кожен громадянин може залишити коментарі та інформацію стосовно кандидатів на посади голів районних державних адміністрацій у Київській області за тел.: (044) 286-17-39 або/та написати на e-mail: kandidat@koda.gov.ua

Інформація приймається протягом 3-х днів з **24.03.2014 по 26.03.2014р**. (з 09.00 до 18.00). Чиновники зазначають, що думка громади буде враховуватись під час прийняття остаточного рішення.

Водночас як повідомив член Народної Ради **Андрій Качор**, особа Олега Кищука в якості кандидата на посаду голови Броварської РДА буде розглянута сьогодні на засіданні Люстраційного комітету Броварської Народної Ради.
