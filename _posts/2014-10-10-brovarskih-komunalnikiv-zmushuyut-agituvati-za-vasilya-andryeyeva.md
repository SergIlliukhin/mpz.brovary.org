---
title: "Броварських комунальників змушують агітувати за Василя Андрєєва?"
date: 2014-10-10
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "adiminresurs"
  - "andryeyev"
  - "vibir-redaktsiyi"
  - "vibori-2014"
  - "dideskul"
  - "kukoz"
  - "ovk-97"
  - "skochko"
---

**[![овк5](https://mpz.brovary.org/wp-content/uploads/2014/10/ovk5.jpg)](https://mpz.brovary.org/wp-content/uploads/2014/10/ovk5.jpg)До окружної виборчої комісії звернувся двірник ЖЕКу №5 Сергій Ачкасов, якого примушували розносити агітацію за кандидата в народні депуати Василя Андрєєва - заступника міського голови. Працівник житлово-експлуатаційної контори написав відповідну заяву до ОВК.  А вже через дві години Ачкасов передумав і написав другу заяву - що він все неправильно зрозумів, і просить не розглядати першу. Наступного дня на засіданні окружкому, коли дійшла черга розглядати документи комунальника, залишилась тільки друга заява. Перша - зникла.**

Голова комісії, комуніст **Костянтин Кукоз** почав шукати заяву на столі, мляво перебираючи папери, мовляв, десь зникла. «Може, прибиральниця забрала», - припустив секретар комісії від Партії регіонів Юрій Дідескул.

\[caption id="attachment\_30091" align="aligncenter" width="600"\][![овк4](https://mpz.brovary.org/wp-content/uploads/2014/10/ovk4.jpg)](https://mpz.brovary.org/wp-content/uploads/2014/10/ovk4.jpg) Голова комісії Костянтин Кукоз (ліворуч) та секретар Юрій Дідескул шукають заяву\[/caption\]

<iframe src="//www.youtube.com/embed/Cfh4hKQpfKw" width="600" height="315" frameborder="0" allowfullscreen="allowfullscreen"></iframe>

Безуспішні пошуки тривали б дуже довго, проте член ОВК Олексій Скочко, який завбачливо зробив фотографію заяви, зачитав її на засіданні з екрану мобільного телефона.

\[caption id="attachment\_30093" align="aligncenter" width="600"\][![овк6](https://mpz.brovary.org/wp-content/uploads/2014/10/ovk6.jpg)](https://mpz.brovary.org/wp-content/uploads/2014/10/ovk6.jpg) Членк ОВК Олексій Скочко читає заяву\[/caption\]

В заяві говориться, що 7 жовтня майстер ЖЕК №5 дала двірнику вказівку розносити агітаційні матеріали кандидата в народні депутати України Василя Андрєєва.

«Мені як працівнику ЖЕКу наказано зробити це негайно і було наголошено, що сьогодні це буде перевірено начальником ЖЕКу», - зазначає Ачкасов у своїй заяві.

[![заява](https://mpz.brovary.org/wp-content/uploads/2014/10/zayava-e1412874597330.jpg)](https://mpz.brovary.org/wp-content/uploads/2014/10/zayava.jpg)

Проте у той же день, через дві години броварчанин  передумав і прийшов до ОВК подати іншу заяву: мовляв, я неправильно все зрозумів, прошу залишити мою першу заяву без розгляду.

\[caption id="attachment\_30092" align="aligncenter" width="600"\][![овк5](https://mpz.brovary.org/wp-content/uploads/2014/10/ovk5.jpg)](https://mpz.brovary.org/wp-content/uploads/2014/10/ovk5.jpg) Де заява?!\[/caption\]

«Він прийшов подати цю заяву, бо в нього в кишені, мабуть, була інша заява – на звільнення», - припустив інший член ОВК Юрій Гладишко. В той же час член комісії наголосив на тому, що це пряме порушення виборчого законодавства, яке відповідні органи можуть трактувати злочином.

\[caption id="attachment\_30090" align="aligncenter" width="600"\][![овк3](https://mpz.brovary.org/wp-content/uploads/2014/10/ovk3.jpg)](https://mpz.brovary.org/wp-content/uploads/2014/10/ovk3.jpg) Член ОВК Юрій Гладишко\[/caption\]

Спираючись на цей факт, можна припустити, що кандидат в народні депутати Василь Андрєєв використовує адмінресурс для виборчої агітації, що є прямим порушенням вибочрого законодавства. Проте дуже дивно виглядає факт зникнення цієї заяви. [Комуністично-регіональний дует "Кукоз-Дідескул"](https://mpz.brovary.org/pershe-zasidannya-okruzhnoyi-komisiyi-97-golova-vid-komunistiv-sekretar-vid-partiyi-regioniv/) якось без ентузіазму шукали документ в паперах на столі, немовби знали, що його там немає.

Як підсумок, члени ОВК вирішили викликати на одне з наступних засідань комісії самого заявника Сергія Ачкасова, щоб остаточно поставити всі крапки над "і" в цій історії.

**Фото - Марії Придьми**
