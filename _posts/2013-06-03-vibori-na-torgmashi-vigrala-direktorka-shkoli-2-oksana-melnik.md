---
title: "Вибори на Торгмаші виграла директорка школи № 2 Оксана Мельник"
date: 2013-06-03
author: 
  username: "Aleechka"
  display_name: "Аліна Дяченко"
tags: 
  - "vibir-redaktsiyi"
  - "kandidati"
  - "melnik"
  - "novini"
  - "opalko"
  - "promizhni-vibori"
  - "rezultati-viboriv"
  - "tvk"
  - "torgmash"
---

**[![Торгмаш день виборів 3](https://mpz.brovary.org/wp-content/uploads/2013/06/Torgmash-den-viboriv-3.jpg)](https://mpz.brovary.org/wp-content/uploads/2013/06/Torgmash-den-viboriv-3.jpg)Вчора у мажоритарному одномандатному виборчому окрузі № 20 відбулись [проміжні вибори депутата Броварської міської ради](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/) – замість вибулого Павла Різаненка, який нині є депутатом Верховної Ради України. Беззаперечним переможцем виборчої кампанії стала директорка школи № 2 Оксана Мельник. Друге місце посів кандидат від об’єднаної опозиції – голова броварського міського осередку партії «Батьківщина» Володимир Опалько.**

Загалом день виборів на обох дільницях, які були розташовані у приміщенні школи № 2, пройшов спокійно та без ексцесів. У другий день літа, який видався дощовим та похмурим, на виборчі дільниці прийшло лише **974** з 3828 виборців, тобто явка склала **25%**.

[![Торгмаш день виборів 2](https://mpz.brovary.org/wp-content/uploads/2013/06/Torgmash-den-viboriv-2.jpg)](https://mpz.brovary.org/wp-content/uploads/2013/06/Torgmash-den-viboriv-2.jpg)

За результатами підрахунку голосів на дільницях лідерка виборчих перегонів випередила свого найближчого конкурента у кілька разів:

> **Оксана Мельник** (партія «Єдність») – **732** голосів – **75 %** **Володимир Опалько** (партія «Батьківщина») – **190** голосів – **20 %** **Володимир Коляда** (Партія регіонів) – **27** голосів – **3 %** Світлана Бойко (Аграрна партія України) – 6 голосів Ганна Музиченко (Народна партія) – 3 голоси Сергій Найденко (партія «Віче») – 2 голоси Іван Приделюк (партія «Союз. Чорнобиль. Україна») – 1 голос.

[![Торгмаш день виборів 1](https://mpz.brovary.org/wp-content/uploads/2013/06/Torgmash-den-viboriv-1.jpg)](https://mpz.brovary.org/wp-content/uploads/2013/06/Torgmash-den-viboriv-1.jpg)

Як та чому директорці броварської школи вдалось отримати такий результат, які способи залучення прихильників вона використовувала, а також які висновки з виборчої кампанії на Торгмаші слід зробити на майбутні місцеві вибори, читайте у подальших матеріалах журналістів «Маєш право знати» найближчими днями.
