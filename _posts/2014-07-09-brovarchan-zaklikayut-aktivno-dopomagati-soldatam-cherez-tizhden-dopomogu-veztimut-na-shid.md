---
title: "Броварчан закликають активно допомагати солдатам: в найближчі дні допомогу везтимуть на Схід"
date: 2014-07-09
author: 
  username: "pravoznaty"
  display_name: "Маєш право знати"
tags: 
  - "ato"
  - "brovary"
  - "vibir-redaktsiyi"
  - "dopomoga-brovarskim-viyskovim"
  - "koordinatsiyniy-tsentr-dopomogi-brovarskim-viyskovim"
  - "novini"
coverImage: "wp-content/uploads/2014/07/berezan2.jpg"
---

**[![10530722_1476010752640069_809091450108356525_n](https://mpz.brovary.org/wp-content/uploads/2014/07/10530722_1476010752640069_809091450108356525_n.jpg)](https://mpz.brovary.org/wp-content/uploads/2014/07/10530722_1476010752640069_809091450108356525_n.jpg)У найближчі кілька днів з Броварів від’їжджатиме колона автомобілів на Схід (з огляду на безпеку точної дати не повідомляють). Активісти планують доставити в зону АТО зібрану допомогу та посилки від рідних для військових, які перебувають у різних точках Донбасу. Про це [повідомили](https://www.facebook.com/photo.php?fbid=1476010752640069&set=pb.1463921683848976.-2207520000.1404912169.&type=1&theater)  в Координаційному центрі допомоги броварським військовим.**

Відтак активісти закликають броварчан впродовж цього тижня активно включитись в процес збору допомоги нашим хлопцям.

Найнеобхідніше зараз: бронежилети, каски, берці, спальники, каремати, продукти тривалого зберігання (консерви, тушонка), вода, медикаменти, засоби гігієни, нижня білизна, шкарпетки, картки поповнення рахунку Київстар, Life, МТС.

Вказані речі або матеріальну допомогу на їх закупівлю, посилки від рідних можна заносити **до намету на Майдані Свободи з 12:00 до 18:00 щодня або в приймальню партії "УДАР" на вул. Постишева, 1В.** Кошти можна перераховувати **на картку Приватбанку**: **5168 7423 2510 6460.** Отримувач: **Чередник Юрій Павлович.**

Тел. гарячої лінії коордцентру: **(097) 685-50-23**

Про те, як броварчани допомагають своїм землякам, які воюють за Україну, можна [прочитати тут.](https://mpz.brovary.org/po-grivni-z-hati-bronya-soldatu-yak-brovari-dopomagayut-viyskovim-v-ato-z-tilu/)
