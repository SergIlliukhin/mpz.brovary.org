---
title: "У \"Форумі\" на Возз'єднання держслужба охорони затримала нічного грабіжника"
date: 2015-06-02
author: 
  username: "pravoznaty"
  display_name: "Маєш право знати"
categories: 
  - "brovary"
tags: 
  - "vozzyednannya"
  - "grabizh"
  - "gu-mvs-ukrayini-u-kiyivskiy-oblasti"
  - "kradizhka"
  - "mvs"
  - "novini"
  - "forum"
  - "yuvelirniy-magazin"
coverImage: "wp-content/uploads/2015/06/Forum_grabizh00002.jpg"
---

**У Броварах в одному з центральних торгівельних закладів бійці державної служби охорони затримали грабіжника на місці злочину, в момент пограбування ним магазинів мобільних телефонів та ювелірних виробів.** **Про це [повідомляють](https://www.mvs.gov.ua/mvs/control/kyivska/uk/publish/article/161064;jsessionid=332265307AB0B035E4F7F855AF0C8674) на офіційному сайті ГУМВС України в Київській області.**

[![Розбите вікно Форум](https://mpz.brovary.org/wp-content/uploads/2015/06/Rozbite-vikno-Forum.png)](https://mpz.brovary.org/wp-content/uploads/2015/06/Rozbite-vikno-Forum.png)

**Фотознімки місця події ([з соціальних мереж](https://www.facebook.com/pravo.znaty.brovary/posts/803036713137910))**

28 травня, близько 5 години ранку на пульт централізованого спостереження надійшов сигнал тривоги, із торгівельного центру, що розташований в центрі міста Бровари. За дві хвилини спеціальна група затримання Державної служби охорони Київської області прибула на місце події. Міліціонерів зустрів охоронник торгівельного центру. Він розповів правоохоронцям, що до магазину, шляхом пошкодження вхідних дверей, увірвався невідомий чоловік, після чого він натиснув кнопку термінового виклику міліції.

**Сюжет про інцидент на телеканалі НТН:**

Під час обстеження приміщення торгового закладу на другому поверсі біля розбитої ювелірної вітрини міліціонери виявили невідомого, який складав коштовності до себе у сумку.  Поряд, у сусідньому магазині з продажу мобільних телефонів, була порожня розбита торговельна вітрина, що свідчило про викрадення техніки. Підозрюваного правоохоронці затримали. У нього вилучено мобільні телефони різних торгівельних марок та сумку із ювелірними прикрасами. Особа затриманого чоловіка та вартість нанесених матеріальних збитків нині встановлюється.

[![Форум_грабіж00002](https://mpz.brovary.org/wp-content/uploads/2015/06/Forum_grabizh00002.jpg)](https://mpz.brovary.org/wp-content/uploads/2015/06/Forum_grabizh00002.jpg)

[![Форум_грабіж00001](https://mpz.brovary.org/wp-content/uploads/2015/06/Forum_grabizh00001.jpg)](https://mpz.brovary.org/wp-content/uploads/2015/06/Forum_grabizh00001.jpg)

За цим фактом слідчим відділом Броварського міськвідділу міліції відкрито кримінальне провадження за ч.3 ст. 186 (грабіж, поєднаний з проникненням у житло, інше приміщення чи сховище або що завдав значної шкоди потерпілому) Кримінального кодексу України, яка передбачає покарання у вигляді позбавлення волі на строк від чотирьох до восьми років. Досудове слідство триває.

**Джерело: [ГУМВС України в Київській області](https://www.mvs.gov.ua/mvs/control/kyivska/uk/publish/article/161064;jsessionid=332265307AB0B035E4F7F855AF0C8674).**
