---
title: "Броварська влада розірвала угоду з ТОВ \"Комунтранс-Бровари\""
date: 2017-03-20
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vivezennya-smittya"
  - "komuntrans-brovari"
  - "novini"
  - "rishennya-vikonkomu"
  - "rozirvannya-ugody"
---

**Броварська міська рада розірвала угоду з ТОВ «Комунтранс-Бровари», підприємством, яке надавало послуги по вивезенню сміття в місті. Таке рішення ухвалили чиновники на засіданні виконавчого комітету минулого тижня: документ [оприлюднено](http://brovary-rada.gov.ua/documents/26913.html) на офіційному сайті міськради.**

Як зазначається у документі, у зв’язку із систематичним порушенням умов договору на надання послуг з вивезення побутових відходів у місті Бровари та на підставі актів перевірки вивезення сміття,  **14 березня** виконком Броварської міськради розірвав договір на надання послуг з ТОВ «Комунтранс-Бровари».

Нагадаємо, мешканці міста неодноразово [скаржилися](https://mpz.brovary.org/na-masyvi-ne-vyvozyat-smittya-z-mynulogo-roku-komuntrans-narikaye-na-zaborgovanist-zhekiv-a-komunalnyky-na-meshkantsiv/) на погану якість послуг чи невчасне вивезення сміття. Влітку 2015 року чиновники вже обіцяли розірвати договір з “Комунтрансом”. Підприємство у свою чергу [пояснювало](https://mpz.brovary.org/brovary-u-smitti-ta-smorodi-hto-vynen/) проблеми зокрема тим, що собівартість їхніх послуг росте, а тарифи на комунальні послуги, що встановлює міська влада, не змінюються.

<iframe src="https://www.youtube.com/embed/dvCESNgmJzA" width="560" height="315" frameborder="0" allowfullscreen="allowfullscreen"></iframe>

**Відео - HromadskeBro**
