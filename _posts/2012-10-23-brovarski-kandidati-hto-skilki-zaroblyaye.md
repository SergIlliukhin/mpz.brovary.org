---
title: "Декларації основних кандидатів: хто має найбільше грошей, землі, квартир та автівок?"
date: 2012-10-23
author: 
  username: "sergilliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "ivanenko"
  - "vibir-redaktsiyi"
  - "vibori-2012"
  - "deklaratsiya"
  - "kandidat-u-narodni-deputati"
  - "kravets"
  - "okrug-97"
  - "rizanenko"
  - "ratnikov"
  - "fedorenko"
coverImage: "wp-content/uploads/2012/10/1253180627_zolotie_slitki.jpg"
---

[![](https://mpz.brovary.org/wp-content/uploads/2012/10/1253180627_zolotie_slitki.jpg)](https://mpz.brovary.org/wp-content/uploads/2012/10/1253180627_zolotie_slitki.jpg)**Кандидати в народні депутати по округу №97: хто вони? скільки заробляють? яким майном володіють?** Відповіді на ці запитання можуть допомогти виборцям зробити правильний та усвідомлений вибір.

Оскільки кандидатів по нашому округу занадто багато, для свого порівняння автор вирішив обрати лише тих, кого і опозиційні, і провладні, і незалежні опитування [відносять](https://mpz.brovary.org/reytingi-treba-vmiti-ne-lishe-malyuvati-a-y-publikuvati-analiz-zmi/ "Рейтинги треба вміти не лише малювати, а й публікувати: аналіз ЗМІ (доповнено)") до когорти лідерів цьогорічних перегонів, а саме: Олег Іваненко, Юрій Кравець, Дмитро Ратніков, Павло Різаненко та Сергій Федоренко.

**Життєвий досвід кандидатів**

Найстаршим з обраних кандидатів є **Сергій Федоренко** – його вік становить 50 років. Інші 4 кандидати значно молодші: Павлу Різаненку цього року виповнилось 37 років, Дмитру Ратнікову 35 років, Юрію Кравцю та Олегу Іваненку по 34 роки.

_Порівняльна таблиця (вік кандидатів)_ \[table\]

| **Кандидат** | **Вік** |
| --- | --- |
| Сергій Федоренко | 50 |
| Павло Різаненко | 37 |
| Дмитро Ратніков | 35 |
| Юрій Кравець | 34 |
| Олег Іваненко | 34 |

\[/table\]

**Доходи кандидатів**

Серед броварських претендентів на парламентське крісло є два офіційних мільйонери: це **Павло Різаненко** та Сергій Федоренко. Найменш забезпеченим кандидатом у п’ятірці лідерів є Юрій Кравець, родина якого, згідно декларації, у 2011 році отримувала в середньому близько 1400 грн на місяць.

_Порівняльна таблиця (доходи кандидата та членів його родини)_ \[table\]

 
| **Кандидат** | **Дохід, тис грн** | **Дохід родини, тис грн** | **Дохід за корд., тис грн** | **Разом дохід, тис грн** | **Інші активи, тис грн** | **Інші активи родини, тис грн** | **Разом інші активи,** тис грн |
| --- | --- | --- | --- | --- | --- | --- | --- |
| Павло Різаненко | 2967 | 0,4 |  | **2967,4** | 2857 | 799 | **3656** |
| Сергій Федоренко | 171 | 49 | 470 | **690** | 2605 |  | **2605** |
| Олег Іваненко | 142 | 136 |  | **278** |  |  | **0** |
| Дмитро Ратніков | 40 | 11 |  | **51** |  |  | **0** |
| Юрій Кравець | 17 |  |  | **17** |  |  | **0** |

\[/table\]

**Нерухомість кандидатів**

Найбільшу пристрасть до нерухомості серед кандидатів має **Дмитро Ратніков**, у власності якого знаходяться 4 квартири загальною площею 420 кв.м. та будинок площею 376 кв.м.

Найменш забезпечений житловою площею Юрій Кравець, у власності членів родини якого знаходиться квартира площею 50 кв.м.

_Порівняльна таблиця (нерухомість у власності кандидата та членів його родини)_ \[table\]

| **Кандидат** | **Кількість квартир** | **Площа квартир** | **Кількість будинків** | **Площа будинків** | **Загальна площа** |
| --- | --- | --- | --- | --- | --- |
| Дмитро Ратніков | 4 | 420 | 1 | 376 | 796 |
| Сергій Федоренко |  |  | 1 | 433 | 433 |
| Павло Різаненко | 4 | 382 |  |  | 382 |
| Олег Іваненко | 2 | 74 | 1 | 250 | 324 |
| Юрій Кравець | 1 | 50 |  |  | 50 |

\[/table\]

**Земельні ділянки**

Найбільшим землевласником серед кандидатів є **Сергій Федоренко**, який володіє трьома земельними ділянками загальною площею більш ніж 3 гектари. Ділянки інших кандидатів набагато менші, ніж володіння Сергія Миколайовича, який є головою земельної комісії у Броварській міській раді.

Один з кандидатів – Юрій Кравець, який останні кілька місяців пропонує всім бажаючим отримати за його допомогою земельну ділянку безкоштовно, сам згідно декларації не має жодної.

_Порівняльна таблиця (земельні ділянки кандидата та членів його родини)_ \[table\]

| Кандидат | Кількість ділянок | Площа ділянок, га |
| --- | --- | --- |
| Сергій Федоренко | 3 | 3,06 |
| Дмитро Ратніков | 3 | 0,43 |
| Павло Різаненко | 2 | 0,4 |
| Олег Іваненко | 1 | 0,06 |
| Юрій Кравець | 0 | 0 |

\[/table\]

**Автомобілі кандидатів**

Родини всіх кандидатів першої п’ятірки мають автомобілі, а дві з них мають навіть не одне авто. При цьому варто відзначити, що лише Сергій Федоренко має власний автомобіль, інші кандидати транспортних засобів у власності не мають.

_Порівняльна таблиця (автомобілі кандидата та членів його родини)_ \[table\]

| Кандидат | Кількість авто | Кількість авто членів родини | Марки авто | Загальна кількість |
| --- | --- | --- | --- | --- |
| Павло Різаненко | 0 | 2 | Jaguar XK - 4200 куб.см. - 2006 р.в.   Honda CR-V 2000 куб.см. - 2005 р.в. | 2 |
| Олег Іваненко | 0 | 2 | Mercedes Benz CLS 320 - 3000 куб.см. - 2008 р.в   Jeep Cherokee 3000 куб.см. - 2007 р.в. | 2 |
| Дмитро Ратніков | 0 | 1 | Lexus RX 450h - 3500 куб.см. - 2009 р.в | 1 |
| Сергій Федоренко | 1 | 0 | Mazda CX-9 - 3700 куб.см. - 2010 р.в. | 1 |
| Юрій Кравець | 0 | 1 | Dodge Nitro 2800 куб.см. - 2007 р.в | 1 |

\[/table\]

**То за кого ж голосувати?**

Автор дуже сподівається, що кожен читач зробить висновки для себе сам і у вирішальний для нашої країни день поставить позначку саме біля того кандидата, у чесності та порядності якого у нього не буде виникати жодних сумнівів.

Обирайте з розумом і пам’ятайте, що саме Ваш голос може стати вирішальним!

**P.S.** У публікації використані декларації кандидатів у народні депутати за 2011 рік, розміщені на офіційному сайті ЦВК:

- [Олег Іваненко](https://mpz.brovary.org/wp-content/uploads/2012/10/ivanenko-00007-7.pdf);
- [Юрій Кравець](https://mpz.brovary.org/wp-content/uploads/2012/10/kravec-06330-7.pdf);
- [Дмитро Ратніков](https://mpz.brovary.org/wp-content/uploads/2012/10/ratnikov-01032-7.pdf);
- [Павло Різаненко](https://mpz.brovary.org/wp-content/uploads/2012/10/rizanenko-02977-7.pdf);
- [Сергій Федоренко](https://mpz.brovary.org/wp-content/uploads/2012/10/fedorenko-01729-7.pdf);
