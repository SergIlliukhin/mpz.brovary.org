---
title: "Читачів «МПЗ» найбільше цікавить, чи буде Різаненко і надалі активно діяти у Броварах"
date: 2012-12-14
tags: 
  - "intervyu"
  - "brovary"
  - "verhovna-rada-ukrayini"
  - "vibir-redaktsiyi"
  - "vibori-2012"
  - "narodniy-deputat"
  - "novini"
  - "okrug-97"
  - "rizanenko"
  - "rezultati-viboriv"
---

[![](https://mpz.brovary.org/wp-content/uploads/2012/11/vopros.jpg "вопрос")](https://mpz.brovary.org/wp-content/uploads/2012/11/vopros.jpg)Щойно завершилось [голосування](https://mpz.brovary.org/chitachi-mayesh-pravo-znati-viznachayut-nayaktualnishe-zapitannya-do-rizanenka-doluchaytes/) за найактуальніше запитання до переможця виборів-2012 у броварському мажоритарному окрузі **Павла Різаненка**. Три найкращих запитання обирались серед тих, які [запропонували самі читачі на початку грудня](https://mpz.brovary.org/mayesh-pravo-znati-ogoloshuye-konkurs-zapitan-do-pavla-rizanenka/). Виявилось, броварчан найбільше цікавить подальша діяльність Різаненка саме у Броварах, а також плани народного депутата стосовно притягнення до відповідальності найбільших порушників законодавства під час виборів-2012.

Загалом участь у нашому опитуванні взяло 48 читачів, які обрали по 3 найважливіших запитання з 18 запропонованих. Найбільший інтерес – 38 % – набрало запитання про плани Різаненка стосовно Броварів:

> **1) Чи будете Ви й надалі впливати на громадсько-політичне життя Броварів та контролювати міську владу та правоохоронні органи? Якщо так – то яким чином і за допомогою яких механізмів?**

На другом місці, набравши 29 %, опинилось цілком закономірне після такої бурхливої та скандальної парламентської виборчої кампанії, яка була у 97 виборчому окрузі, запитання щодо притягнення до відповідальності найбільш злісних порушників виборчих прав броварчан:

> **2) Кого б передусім Ви б хотіли притягнути до відповідальності за протидію чесній виборчій кампанії у Броварах? Якщо так – яким саме чином Ви плануєте притягувати таких осіб до відповідальності?**

Третім, не менш актуальним (27 %) для броварчан виявилось запитання про подальшу долю міста Бровари і зокрема кандидатури потенційного міського голови з боку опозиційних сил:

> **3) Чи має партія попередні кандидатури щодо наступного броварського мера? Чи починались вже відповідні перемовини або консультації? Якщо ні - чи думали Ви особисто, хто потенційно може стати наступним градоначальником?**

Ці три запитання, як ми й обіцяли, "Маєш право знати" зобов’язуєтсья поставити Павлу Різаненку під час нашого майбутнього інтерв’ю. Решту запитань, що також викликали інтерес у наших читачів, ми врахуємо під час формування нашого –журналістського – переліку запитань.

[![](https://mpz.brovary.org/wp-content/uploads/2012/12/Zapitannya-do-Rizanenka_rezultati-golosuvannya.jpg "Запитання до Різаненка_результати голосування")](https://mpz.brovary.org/wp-content/uploads/2012/12/Zapitannya-do-Rizanenka_rezultati-golosuvannya.jpg)

Повний перелік читацьких запитань, які виносились на голосування, можна переглянути за [цим посиланням](https://mpz.brovary.org/chitachi-mayesh-pravo-znati-viznachayut-nayaktualnishe-zapitannya-do-rizanenka-doluchaytes/).
