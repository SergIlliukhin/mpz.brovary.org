---
title: "АНОНС: 3 березня брати Капранови презентуватимуть \"Забудь-річку\" у Броварах"
date: 2017-02-28
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "biblioteka"
  - "braty"
  - "brovary"
  - "kapranovy"
  - "kniga"
  - "novini"
  - "prezentatsiya"
  - "roman"
  - "tvir"
coverImage: "wp-content/uploads/2017/02/Braty-Kapranovy-drukarska-mashynka.jpg"
---

**Цієї п'ятниці відбудеться творча зустріч із Дмитром та Віталієм Капрановими. Видатні українські письменники та видавці приїдуть до Броварів презентувати свій роман "Забудь-річка". Про це [повідомляють](http://www.kulturabr.kiev.ua/golovny-novyny/tvorcha-zustrich-z-bratamy-kapranovymy) у відділі культури Броварської міської ради.**

Як зазначають організатори, зустріч відбудеться **3 березня о 17:00** у приміщенні броварської міської бібліотеки. Адреса закладу: **бульв. Незалежності, 5**. Вхід вільний.

[![](https://mpz.brovary.org/wp-content/uploads/2017/02/Braty-Kapranovy-Zabud-richka-prezentatsiya-afisha.jpg)](https://mpz.brovary.org/wp-content/uploads/2017/02/Braty-Kapranovy-Zabud-richka-prezentatsiya-afisha.jpg)

У відділі культури також зазначають, що брати Капранови привезуть із собою іще 6 своїх творів, які, ймовірно, будуть подаровані бібліотеці.

> **"Забудь-річка"** - роман, який Дмитро та Віталій Капранови писали протягом 4-х років. За сюжетом, троє молодих людей потрапляють на війну під одним іменем – Степан Шагута. Комсомолець воює у дивізії «Галичина», син офіцера УНР – у Червоній армії, а польський жовнір – в УПА. Багато років по тому випадково зустрічаються двоє їхніх нащадків і між ними спалахує кохання. Герої ведуть родинне історичне розслідування трьох доль, які переплуталися і стали однією потрійною долею – долею українця у Другій світовій війні.
