---
title: "АНОНС: У четвер відбудеться прес-конференція Різаненка щодо шансів на повернення земель РПЦ державі"
date: 2016-01-19
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "95-ga"
  - "brovary"
  - "dilyanka"
  - "zemlya"
  - "novini"
  - "rizanenko"
  - "radioperedavalniy-tsentr"
  - "rpts"
coverImage: "wp-content/uploads/2015/10/C8B227B9-E083-4F6B-A839-B96C6370450B_mw1024_s_n.jpg"
---

**Цього четверга, 21 січня, об 11:00 відбудеться прес-конференція на тему «Стан справ на ДП «Радіопередавальний центр»: шанси на повернення землі Державі». Захід [анонсований](https://www.facebook.com/rizanenko.ua/posts/1268522129830974?__mref=message_bubble) на сторінці "команди народного депутата Павла Різаненка".**

Як ідеться в повідомленні, спікерами під час прес-конференції будуть в. о. директора ДП «Радіопередавальний центр» **Олексій Скочко**, член земельної комісії Броварської міської ради **Володимир Опалько**, а також народний депутат **Павло Різаненко.**

Організатори винесли на порядок денний такі питання:

- що робиться для повернення землі у державну власність;
- кандидати на посаду директора «Радіопередавального центру»;
- судові справи, за якими наразі відкрито впровадження по викраденню 94-ох гектарів земель Радіопередавального центру.

Захід відбудеться в адмінбудівлі «Радіопередавального центру» по **вулиці Олега Оникієнка (колишній Кутузова), 6**.

Нагадаємо, що у 2013 році броварські депутати фактично [подарували](https://mpz.brovary.org/24tv-miskrada-brovariv-podaruvala-95-gektariv-silgospzemel/) Віктору Поліщуку річний бюджет міста у вигляді цієї землі. Спочатку місцеві депутати проголосувала за передачу земель колишнього ДП «Радіопередавальний центр» в оренду [48 громадянам](https://mpz.brovary.org/rik-radio-abo-zemli-groshi-dva-sudi-brovarska-tragikomediya-na-dvi-diyi/) для сільського господарства. Потім усі вони в один день передали свої ділянки ТОВ «Компанія Інтер-профіт». Відразу після цього депутати з подачі мера Броварів Ігоря Сапожка проголосували за те, щоб ці землі отримали новий статус – під промислову забудову. З того часу за повернення ділянок тривають суди.
