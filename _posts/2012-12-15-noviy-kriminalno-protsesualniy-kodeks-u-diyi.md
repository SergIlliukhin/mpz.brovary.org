---
title: "Новий кримінально-процесуальний кодекс у дії?"
date: 2012-12-15
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "brovary"
  - "militsiya"
  - "semikop"
---

[![](https://mpz.brovary.org/wp-content/uploads/2012/12/238.jpg "Семікоп Сергій Михайлович")](https://mpz.brovary.org/wp-content/uploads/2012/12/238.jpg)**Ні дня без жарту! - саме так, очевидно, вирішила наша броварська міліція і мало не щодня продовжує "радувати" броварчан своїми "перлами".**

Нещодавно Андрій Качор [писав](https://mpz.brovary.org/militsiya-zaproshuye-na-rarty-regioni-vhid-vilniy/ "Міліція запрошує на рarty «Регіони».  Вхід вільний!") про те, як дільничий Ігор Лисенко виклав точку зору правоохоронців щодо подій біля "Прометею", а сьогодні вже особисто очільник броварської міліції - полковник **Семікоп Сергій Михайлович** вирішив від підлеглих не відставати.

У листопаді 2012 року мною, як головою Київської обласної організації політичної партії "Демократичний Альянс", було надіслано заяву про злочин щодо нерегульованої та неконтрольованої [діяльності](https://mpz.brovary.org/zdam-baseyn-v-orendu-nedorogo/ "«Здам басейн в оренду. Недорого»") КП "Оздоровчо-реабілітаційний центр", яке, порушуючи статут, надає послуги за незатвердженими виконкомом тарифами.

Відповідь С.М.Семікопа була лаконічною і чіткою:

"_... **уважно** розглянуто надісланий Вами лист щодо можливих неправомірних дій службових осіб_", а далі ще краще: "_За результатами розгляду Вашого звернення було **прийнято рішення про закінчення перевірки**_"

[![](https://mpz.brovary.org/wp-content/uploads/2012/12/IMAG1556.jpg)](https://mpz.brovary.org/wp-content/uploads/2012/12/IMAG1556.jpg)

Це як потрібно розуміти? Чому заяву про злочин назвали "зверненням"? Ми розглянули Ваше звернення і вирішили, що краще більше його не розглядати? Так а порушення знайшли? А постанову про порушення кримінальної справи винесли? Чи постанову про відмову у порушенні справи?

Ну як це так? Хтось може пояснити?

**P.S.** Особливо дивно ця відповідь виглядає, якщо врахувати, що нещодавно Головне управління МВС України у Київській області доручило С.М.Семікопу внести нашу заяву про злочин до Єдиного реєстру досудових розслідувань та журналу реєстрації заяв та повідомлень про кримінальні правопорушення, а також повідомити заявника про результат перевірки та прийняте рішення.

Не розумію поведінку правоохоронців. Навіщо тягнути кота за хвіст? На що вони розраховують? Що ми раптом передумаємо доводити справу до кінця?

[![](https://mpz.brovary.org/wp-content/uploads/2012/12/IMAG1557.jpg)](https://mpz.brovary.org/wp-content/uploads/2012/12/IMAG1557.jpg)
