---
title: "Рішення суду по перейменуванню: залишити справу без розгляду"
date: 2016-04-06
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "vibir-redaktsiyi"
  - "dekomunizatsiya"
  - "novini"
  - "perejmenuvannya"
  - "sud"
  - "femida"
---

**Сьогодні у Броварському міськрайонному суді Київської області мав відбутися розгляд справи за позовом громадянок** **Людмили Шубіної, Світлани Федяніної та Наталі Олейнік. Позивачки звернулись до Феміди із проханням скасувати [перейменування усіх 70-ти вулиць у Броварах](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/). Однак, ані на [перше](https://mpz.brovary.org/bazhayuchi-povernuty-brovarskym-vulytsyam-komunistychni-nazvy-ne-z-yavylysya-na-sud/), ані на сьогоднішнє засідання жодна із позивачок так і не з’явилась. Суд лишив справу без розгляду.**

Як зазначили суддя **Наталя Маценко** та секретар суду, про обидва засідання громадянки були належним чином повідомлені. Їм надсилали рекомендовані листи, телефонограми. Однак позивачки так і не з’явились на розгляд справи.

\[caption id="attachment\_54436" align="aligncenter" width="600"\][![Шубіна_позов_2_00014](https://mpz.brovary.org/wp-content/uploads/2016/04/SHubina_pozov_2_00014.jpg)](https://mpz.brovary.org/wp-content/uploads/2016/04/SHubina_pozov_2_00014.jpg) Наталя Маценко: «Не дають розглянути справу, да? Подали заяву, а самі до суду не приходять...»\[/caption\]

Отримавши слово, представник відповідача по справі – Броварської міської ради – **Крістіна Осадча** повідомила: вважає, що справу потрібно залишити без розгляду. Свою позицію пані аргументувала процесуальним законодавством, яке передбачає таку можливість у разі повторної неявки позивачів.

[![Шубіна_позов_2_00026](https://mpz.brovary.org/wp-content/uploads/2016/04/SHubina_pozov_2_00026.jpg)](https://mpz.brovary.org/wp-content/uploads/2016/04/SHubina_pozov_2_00026.jpg)

На це суддя, сміючись, сказала: «А я вже настроїлась розглянути справу, а вони не дають.» Разом із нею сміхом зайшлася уся зала. «Так може їх викрали, шановні? Давайте їх в розшук подамо!» – пожартував про позивачів боєць російсько-української війни **Ігор Муратов**.

[![Шубіна_позов_2_00003](https://mpz.brovary.org/wp-content/uploads/2016/04/SHubina_pozov_2_00003.jpg)](https://mpz.brovary.org/wp-content/uploads/2016/04/SHubina_pozov_2_00003.jpg)

[![Шубіна_позов_2_00001](https://mpz.brovary.org/wp-content/uploads/2016/04/SHubina_pozov_2_00001.jpg)](https://mpz.brovary.org/wp-content/uploads/2016/04/SHubina_pozov_2_00001.jpg)

Окрім представника Броварської міської ради та потенційних третіх сторін на боці відповідача, у суді були присутні десяток-два патріотично настроєних броварців: членів різних осередків партій та організацій, вояки добровольчих та регулярних військових формувань України. А серед противників декомунізації помітили лише Людмилу Бабенко, яку пов'язують із очільницею відділу культури Наталею Багмут.

_Відеозапис судового засідання від проекту «Відеопрозорість Бровари»_

<iframe src="https://www.youtube.com/embed/y3Gn5EVBH04" width="560" height="315" frameborder="0" allowfullscreen="allowfullscreen"></iframe>

Вислухавши думку Крістіни Осадчої та пожартувавши із присутніми, суддя видалилась до нарадчої кімнати. Після півгодинного очікування Наталя Маценко з’явилась із роздрукованою ухвалою. Суд залишив справу без розгляду.

[![Шубіна_позов_2_00035](https://mpz.brovary.org/wp-content/uploads/2016/04/SHubina_pozov_2_00035.jpg)](https://mpz.brovary.org/wp-content/uploads/2016/04/SHubina_pozov_2_00025.jpg)

[![Шубіна_позов_2_00025](https://mpz.brovary.org/wp-content/uploads/2016/04/SHubina_pozov_2_00025.jpg)](https://mpz.brovary.org/wp-content/uploads/2016/04/SHubina_pozov_2_00025.jpg)

Таке рішення зала зустріла оплесками. Покидаючи приміщення, патріоти кричали: «Слава Україні! Героям Слава!», «Слава нації! Смерть ворогам!», «Україна! Понад усе!» та «Комуняку на гілляку!»

[![Шубіна_позов_2_00045](https://mpz.brovary.org/wp-content/uploads/2016/04/SHubina_pozov_2_00045.jpg)](https://mpz.brovary.org/wp-content/uploads/2016/04/SHubina_pozov_2_00045.jpg)

Водночас, як зазначила суддя, позивачі мають змогу протягом 5-ти днів оскаржити рішення суду в апеляційній інстанції.

> Нагадаємо, що це не єдина судова справа, яка стосується декомунізації у Броварах. Феміда наразі розглядає аналогічний позов Тетяни Немчиної. Пані так само вимагає скасувати перейменування усіх 70-ти вулиць у нашому місті. Попереднє засідання по справі [вже відбулося 29 березня](https://mpz.brovary.org/za-i-proty-perejmenuvannya-brovarskyh-vulyts-rozpochalysya-sudovi-bataliyi/), а наступне [заплановане на **13 квітня о 14:00**](https://mpz.brovary.org/anons-6-go-ta-13-go-kvitnya-vidbudutsya-sudovi-zasidannya-shhodo-perejmenuvannya-vulyts-u-brovarah/).

Фото - Миколи Кожемяки
