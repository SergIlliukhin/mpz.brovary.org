---
title: "Список делегованих у Францію учнівських активістів під грифом «секретно»?"
date: 2016-10-06
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "korovina"
  - "novini"
  - "poyizdka-u-frantsiyu"
  - "rada-ditey-ta-uchnivskoyi-molodi-mista"
  - "uchnivske-samovryaduvannya"
  - "fontene-su-bua"
coverImage: "wp-content/uploads/2016/09/7-8.jpg"
---

**У листопаді цього року 8 найактивніших членів Ради дітей та учнівської молоді Броварів безкоштовно поїдуть у Францію. Хто ці щасливчики, куди саме поїдуть, яка мета поїздки, за якими критеріями відбирали кандидатів і чому їхні імена тримають під грифом «секретно», з’ясовували наші журналісти.**

[Ми писали](https://mpz.brovary.org/brovarska-molod-vidvidala-polshhu-z-navchalnym-vizytom-yak-z-yizdyly-ta-komu-poshhastylo/), що минулого року 6 найактивніших дітей із Броварів – переважно з [Ради дітей та учнівської молоді міста](http://bnvo.com.ua/content/рада-дітей-та-учнівської-молоді-міста-бровари), в рамках міжнародного проекту «Польсько-українська молодіжна академія самоврядування» відвідали польське місто Гнєзно. Тоді відбір учасників для поїздки широкого розголосу не набув: в управлінні освіти обирали найкращих за своїми критеріями, без повідомлення умов. Чи випадково, чи ні, але серед **6** учнів у безкоштовній поїздці взяли участь і **2** дітей чиновників Броварської міськради.

\[caption id="attachment\_60791" align="aligncenter" width="600"\][![Рада дітей](https://mpz.brovary.org/wp-content/uploads/2016/09/8-6.jpg)](https://mpz.brovary.org/wp-content/uploads/2016/09/8-6.jpg) Броварська делегація у Польщі. Крайня зліва - Олена Коровіна\[/caption\]

Завідуюча сектором інвестиційно-інноваційної та міжнародної діяльності управління економіки Броварської міськради, а за сумісництвом і перекладач, **Олена Коровіна** повідомила нашим журналістам, що кандидатів на поїздку відбирали поспіхом, адже часу на оформлення документів було обмаль, тож із найактивніших відібрали тих, у кого був закордонний паспорт. А от наступного року для подібної поїздки вже обиратимуть на конкурсній основі. І от прийшов «наступний» рік. Лідери учнівського самоврядування знову їдуть за кордон. Однак цю подію знову ніхто не афішує.

Олена Коровіна відразу уточнює: минулоріч мова йшла лише про поїздку в Польщу. В цьому році подібна не відбулася. А щодо поїздки у Францію – її ніхто наперед не планував і не обговорював. Це ініціатива виключно членів асоціації «Друзі Броварів». Як розповіла пані Олена, протягом 30 років, відколи  дружать Бровари і французьке місто Фонтене-су-Буа, броварські діти різних соціальних категорій мали можливість побувати у Франції на оздоровленні та з дружніми візитами по обміну досвідом. Поїздки ці здійснювалися завдяки мерії спорідненого міста. _«Представники асоціації «Друзі Броварів» постійно слідкують за новинами нашого міста_, - розповідає  Олена Коровіна. – _Тепер їх зацікавило учнівське самоврядування, адже в навчальних закладах Фонтене-су-Буа ця робота поставлена трішки не так, як у нас. Тож під час візиту в Бровари, на День міста,  французи побажали зустрітися  з шкільними активістами»_.

\[caption id="attachment\_60787" align="aligncenter" width="600"\][![Рада дітей](https://mpz.brovary.org/wp-content/uploads/2016/09/4-7.jpg)](https://mpz.brovary.org/wp-content/uploads/2016/09/4-7.jpg) Під час зустрічі у БНВО\[/caption\]

20 вересня в рамках проекту «Про мир» в актовій залі  Броварського навчально-виробничого об’єднанння (БНВО) відбулася [зустріч](http://radamolodibrovaru.blogspot.com) представників Ради дітей та учнівської молоді міста і французької делегації. Під час зібрання гості познайомили броварських активістів з проектом «Про мир», розповіли про деталі написання майбутньої книги на тему миру, у яку ввійдуть твори польських і українських дітей та молоді. Будуть там і творчі доробки броварчан. У свою чергу Голова Ради дітей та учнівської молоді міста **Валерія Сауляк** презентувала роботу Ради.

\[caption id="attachment\_60788" align="aligncenter" width="600"\][![Рада дітей](https://mpz.brovary.org/wp-content/uploads/2016/09/5-9.jpg)](https://mpz.brovary.org/wp-content/uploads/2016/09/5-9.jpg) Валерія Сауляк та Олена Коровіна під час презентації роботи Ради\[/caption\]

\[caption id="attachment\_60789" align="aligncenter" width="600"\][![Рада дітей](https://mpz.brovary.org/wp-content/uploads/2016/09/6-6.jpg)](https://mpz.brovary.org/wp-content/uploads/2016/09/6-6.jpg) Члени асоціації "Друзі Броварів" - делегація із Фонтене-су-Буа\[/caption\]

У рамках проведення двотижневика, присвяченого Міжнародній солідарності та фестивалю щодо прав дитини, «Друзі Броварів» запросили у Фонтене-су-Буа **8** представників Ради. Під час **десятиденної** поїздки, яка має відбутися **15-25 листопада**, броварські активісти поділяться управлінським досвідом, візьмуть участь у фестивалі, побувають у нижній палаті парламенту Франції - Національній Асамблеї. Усі витрати по перебуванню броварських активістів у Франції візьме на себе клуб «Анна Ярославна» та «Друзі Броварів». Супроводжуватиме нашу делегацію Олена Коровіна.

Як повідомила начальник управління освіти **Оксана Мельник,**  до відбору дітей для поїздки ні управління освіти, ні міська рада ніякого стосунку не мають. Претендентів визначав керівний склад Ради, адже саме  вони якнайкраще знають найактивніших членів учнівського самоврядування.

[![](https://mpz.brovary.org/wp-content/uploads/2016/09/2.png)](https://mpz.brovary.org/wp-content/uploads/2016/09/2.png)

Координатор Ради дітей та учнівської молоді міста **Ірина Шляхтиченко** розповіла, що у список увійшли активісти, які знають роботу Ради зсередини, «тягнуть її на собі», приймають найактивнішу участь у внутрішніх і зовнішніх проектах та зможуть розповісти про специфіку своєї діяльності. Однак називати прізвища дітей категорично відмовилася. І навела «залізний» аргумент: «_щоб батьки названих дітей не мали до мене претензій»._ Відмовилися озвучувати імена делегованих і Олена Коровіна та Валерія Сауляк. Остання ж повідомила, що це ті учні, які брали активну участь у випуску буклетів до Дня сім’ї, проводили літературні вечори, поетичні читання, виховні заходи, фотоконкурси, конкурсно-розважальні програми, благодійні акції, влітку розважали дітей  в парку «Перемога», брали участь в обласній літній школі лідерів самоврядування.

[![](https://mpz.brovary.org/wp-content/uploads/2016/09/1-1.png)](https://mpz.brovary.org/wp-content/uploads/2016/09/1-1.png)

За словами Валерії, до участі в проектах учнівського самоврядування може долучитися кожен бажаючий школяр, якому цікаво розвиватися та витрачати свій вільний час на корисні справи. Та, як виявляється, таких бажаючих у Броварах – практично одиниці. Як пояснила Ірина Шляхтиченко, багато дітей поповнюють  ряди  Ради, але багато і полишають її ряди, адже всю роботу потрібно проводити у позаурочний час, який більшість старшокласників бажає витрачати на відпочинок на власний розсуд. А, можливо, це показник "роботи" координаторів учнівського самоврядування у навчальних закладах?

Після довгих перемовин  нашим журналістам усе ж удалося дізнатися цей «таємний» список.

[![](https://mpz.brovary.org/wp-content/uploads/2016/09/3.png)](https://mpz.brovary.org/wp-content/uploads/2016/09/3.png)

Чи випадково, чи ні, але серед **8** делегованих  у безкоштовній поїздці візьмуть участь діти **2** заступників міського голови.  До речі, одна з них  їздила за кордон (у Польщу) і минулоріч. Якщо відібрані діти і справді кращі серед кращих, чому ж цей список  такий  "засекречений"?

**Фото - зі сторінки Ради**
