---
title: "У Броварах закрили гральні заклади: у ТРЦ \"Термінал\" та на Київській, 90"
date: 2015-04-22
tags: 
  - "brovary"
  - "gralni-avtomati"
  - "gralni-zakladi"
  - "gu-mvs-ukrayini-u-kiyivskiy-oblasti"
  - "novini"
  - "trts-terminal"
---

[![title_14](https://mpz.brovary.org/wp-content/uploads/2015/04/title_14.png)](https://mpz.brovary.org/wp-content/uploads/2015/04/title_14.png)**[Офіційний веб-сайт головного управління МВС України в Київській області](http://www.mvs.gov.ua/mvs/control/kyivska/uk/publish/article/155173;jsessionid=73661FB0DF27D98EB5EDCD3CCC2D9C40) інформує, що в Броварах закрито два підпільних гральних заклади.**

Як сказано у повідомленні, працівники Управління державної служби боротьби з економічною злочинністю Київської області спільно з співробітниками Білоцерківського слідчого відділу викрили та припинили функціонування двох гральних закладів у місті Бровари.

[![81_main](https://mpz.brovary.org/wp-content/uploads/2015/04/81_main.jpg)](https://mpz.brovary.org/wp-content/uploads/2015/04/81_main.jpg)

> У Броварах, в приміщенні закритого типу по вулиці Київська 90, під час санкціонованого обшуку міліціонери виявили та вилучили 11 гральних автоматів.

[![pm664image004](https://mpz.brovary.org/wp-content/uploads/2015/04/pm664image004.jpg)](https://mpz.brovary.org/wp-content/uploads/2015/04/pm664image004.jpg)

> На другому поверсі Торгівельно-розважального центру «Термінал» правоохоронці вилучили 49 автоматів, 2 рулетки та 4 покерних столи.
> 
> За вищевказаними фактами відкриті кримінальні провадження за ч.1 ст.203-2 (зайняття гральним бізнесом) Кримінального кодексу України. Санкція статті передбачає покарання у вигляді штрафу від десяти тисяч до сорока тисяч неоподатковуваних мінімумів доходів громадян з конфіскацією грального обладнання. Досудове розслідування триває.
