---
title: "На броварські лікарні протягом трьох років планують витратити майже 27 млн грн бюджетних коштів"
date: 2015-09-30
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "btsrl"
  - "vibir-redaktsiyi"
  - "dytyacha-poliklinika"
  - "likarnya"
  - "novini"
---

**Близько 27 мільйонів гривень з міського бюджету на фінансування Броварської центральної районної лікарні [виділили](https://brovary-rada.gov.ua/r%D1%96shennya-m%D1%96sko%D1%97-radi-v%D1%96d-24092015-%E2%84%961552-58-06%C2%ABpro-zatverdzhennya-programi-%C2%ABpokrashchennya-nadannya) депутати на 58-й черговій сесії. Програма «Покращення надання вторинної медичної допомоги населенню міста Бровари та відновлення матеріально-технічної бази Броварської центральної районної лікарні» розрахована на три роки і передбачає ремонтні роботи, закупку медичної техніки, ліків тощо.** 

Відповідно до [Програми](https://onedrive.live.com/view.aspx?resid=72571393D4771099!4146&ithint=file%2cdoc&app=Word&authkey=!AEM4ay08NG6qOcg) лікарня повинна отримати **10,84 млн грн** вже в цьому році, **7,99 млн грн** в наступному та **7,94 млн грн** в 2017 році - усього **26,77 млн грн**.

В **2015 році** планується закупівля медичної апаратури на **4,6 млн грн**, в тому числі два апарати УЗД, електрокардіограф, апарат дихання тощо. На ліки, медпрепарати для лабораторії, рентгенівську плівку, вироби медпризначення витратять **1,5 млн грн**, на проведення медоглядів освітян та медиків - **700 тис. грн**, на паливно-мастильні матеріали - **100 тис. грн**. Інші кошти підуть на ремонтні роботи, зокрема ремонт терапевтичного корпусу дитячої лікарні (**999,82 тис. грн**), укладання тротуарної плитки навколо (**80 тис. грн**), заміна вікон на металопластикові в дитячій поліклініці на Кірова (**191,82 тис. грн**), ремонт покрівлі лікарняних будівель на Шевченка (**912,1 тис. грн**) тощо. Також за **70 тис. грн** обладнають окремі палати в лікарні для ув'язнених.

В **2016 році** продовжать ремонтні роботи в декількох корпусах БЦРЛ, загалом на це планують виділити **5,99 млн грн**. Також запланований капітальний ремонт грузових ліфтів (**999,9 тис. грн**) та парових котлів в місцевій котельні (**999,9 тис. грн**).

На **2017 рік** програмою виділено кошти на продовження ремонту грузових ліфтів у лікарні (**999,9 тис. грн**), ремонт харчоблоку та стерилізаційної в лікарні на Шевченка (**4,32 млн грн**), а також капітальний ремонт 2-го поверху дитячої поліклініки на Кірова (**2,63 млн грн**).

[![Фынасування Медицина](https://mpz.brovary.org/wp-content/uploads/2015/09/Fynasuvannya-Medytsyna.jpg)](https://mpz.brovary.org/wp-content/uploads/2015/09/Fynasuvannya-Medytsyna.jpg)

[![Фынасування Медицина 2](https://mpz.brovary.org/wp-content/uploads/2015/09/Fynasuvannya-Medytsyna-2.jpg)](https://mpz.brovary.org/wp-content/uploads/2015/09/Fynasuvannya-Medytsyna-2.jpg)
