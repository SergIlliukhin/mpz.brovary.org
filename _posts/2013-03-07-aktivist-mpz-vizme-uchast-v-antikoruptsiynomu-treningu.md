---
title: "Активісти «МПЗ» візьмуть участь у антикорупційному тренінгу"
date: 2013-03-07
author: 
  username: "pravoZnaty"
  display_name: "Маєш право знати"
tags: 
  - "freedom-house"
  - "institut-masovoyi-informatsiyi"
  - "blogeri-proti-koruptsiyi"
  - "kachor"
  - "novini"
---

[![91](https://mpz.brovary.org/wp-content/uploads/2013/03/91.jpg)](https://mpz.brovary.org/wp-content/uploads/2013/03/91.jpg)Журналістів «Маєш право знати» **Андрія Качора,** координатора Громадянської кампанії «Наступ», та **Дмитра Карпія**, активіста Громадянського руху «Відсіч», відібрано для участі у всеукраїнському тренінгу [«Блогери проти корупції»](http://imi.org.ua/news/zaproshuemo-blogeriv-ta-zhurnalistiv-na-trening-yak-pisati-pro-koruptsiyu), що відбудеться 12 березня у Києві. Захід організований українським Інститутом масової інформації за підтримки міжнародної неурядової організації «Freedom House», відомої захистом демократії, політичних свобод та прав людини в усьому світі.

В одноденному тренінгу візьмуть участь відомі блогери з усієї країни, зокрема **Володимир Торбіч** з «Агенства журналістських розслідувань» (м. Рівне), адвокат **Марина Соловйова** зі столичного НГО «Андріївський-Пейзажна ініціатива», редактор сайту «Ні корупції!» **Ольга Бурда**. Також на заході очікується участь **Посла Норвегії в Україні.**

_**Freedom House** (скорочено **FH**; буквальний переклад — «дім свободи») — міжнародна [неурядова організація](http://uk.wikipedia.org/wiki/%D0%9D%D0%B5%D1%83%D1%80%D1%8F%D0%B4%D0%BE%D0%B2%D0%B0_%D0%BE%D1%80%D0%B3%D0%B0%D0%BD%D1%96%D0%B7%D0%B0%D1%86%D1%96%D1%8F "Неурядова організація"), яка проводить дослідження для підтримки [демократії](http://uk.wikipedia.org/wiki/%D0%94%D0%B5%D0%BC%D0%BE%D0%BA%D1%80%D0%B0%D1%82%D1%96%D1%8F "Демократія"), [політичних свобод](http://uk.wikipedia.org/wiki/%D0%9F%D0%BE%D0%BB%D1%96%D1%82%D0%B8%D1%87%D0%BD%D0%B0_%D1%81%D0%B2%D0%BE%D0%B1%D0%BE%D0%B4%D0%B0 "Політична свобода") і [прав людини](http://uk.wikipedia.org/wiki/%D0%9F%D1%80%D0%B0%D0%B2%D0%B0_%D0%BB%D1%8E%D0%B4%D0%B8%D0%BD%D0%B8 "Права людини"). Публікує [щорічний звіт](http://uk.wikipedia.org/w/index.php?title=%D0%A1%D0%B2%D0%BE%D0%B1%D0%BE%D0%B4%D0%B0_%D1%83_%D1%81%D0%B2%D1%96%D1%82%D1%96_\(%D0%B4%D0%BE%D0%BF%D0%BE%D0%B2%D1%96%D0%B4%D1%8C\)&action=edit&redlink=1 "Свобода у світі (доповідь) (ще не написана)") з оцінкою ступеня демократичних свобод по кожній країні світу, який використовується в політичних дослідженнях. Штаб-квартира організації знаходиться у [Вашингтоні](http://uk.wikipedia.org/wiki/%D0%92%D0%B0%D1%88%D0%B8%D0%BD%D0%B3%D1%82%D0%BE%D0%BD "Вашингтон"). Бюджет на 66-80% формується за допомогою грантів, що виплачуються [урядом США](http://uk.wikipedia.org/wiki/%D0%A3%D1%80%D1%8F%D0%B4_%D0%A1%D0%A8%D0%90 "Уряд США")._

_**Інститут масової інформації** (ІМІ) — українська [громадська організація](http://uk.wikipedia.org/wiki/%D0%93%D1%80%D0%BE%D0%BC%D0%B0%D0%B4%D1%81%D1%8C%D0%BA%D0%B0_%D0%BE%D1%80%D0%B3%D0%B0%D0%BD%D1%96%D0%B7%D0%B0%D1%86%D1%96%D1%8F "Громадська організація"), журналістський [аналітичний центр](http://uk.wikipedia.org/wiki/%D0%90%D0%BD%D0%B0%D0%BB%D1%96%D1%82%D0%B8%D1%87%D0%BD%D0%B8%D0%B9_%D1%86%D0%B5%D0%BD%D1%82%D1%80 "Аналітичний центр"). Діяльність інституту полягає у захисті [свободи слова](http://uk.wikipedia.org/wiki/%D0%A1%D0%B2%D0%BE%D0%B1%D0%BE%D0%B4%D0%B0_%D1%81%D0%BB%D0%BE%D0%B2%D0%B0 "Свобода слова"), сприяння розвиткові української [журналістики](http://uk.wikipedia.org/wiki/%D0%96%D1%83%D1%80%D0%BD%D0%B0%D0%BB%D1%96%D1%81%D1%82%D0%B8%D0%BA%D0%B0 "Журналістика"), дослідження [громадської думки](http://uk.wikipedia.org/wiki/%D0%93%D1%80%D0%BE%D0%BC%D0%B0%D0%B4%D1%81%D1%8C%D0%BA%D0%B0_%D0%B4%D1%83%D0%BC%D0%BA%D0%B0 "Громадська думка") та інших явищ, пов'язаних з формуванням [масової свідомості](http://uk.wikipedia.org/wiki/%D0%9C%D0%B0%D1%81%D0%BE%D0%B2%D0%B0_%D1%81%D0%B2%D1%96%D0%B4%D0%BE%D0%BC%D1%96%D1%81%D1%82%D1%8C "Масова свідомість"). Інститут масової інформації було засновано в жовтні 1995 року українськими та іноземними журналістами. У вересні 2007 року ІМІ став членом Міжнародної організації з захисту свободи слова (IFEX)._
