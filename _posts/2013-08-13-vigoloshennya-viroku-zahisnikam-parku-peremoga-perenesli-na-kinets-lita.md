---
title: "Оголошення вироку захисникам парку «Перемога» перенесли на кінець літа"
date: 2013-08-13
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
coverImage: "wp-content/uploads/2013/08/vybrane1.jpg"
---

\[caption id="attachment\_20172" align="alignleft" width="300"\][![Прокурор Людмила Таран](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-4.jpg "Прокурор Людмила Таран")](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-4.jpg) Прокурор Людмила Таран\[/caption\]

**У зв’язку із запізненням одного адвоката та неявкою через хворобу іншого, суд над активістами «Свободи», яких звинувачують в хуліганстві під час [скандальних подій 25 травня в парку «Перемога»](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), перенесено.**

Про це стало відомо сьогодні, 13 серпня, під час чергового судового засідання у справі про демонтаж незаконно встановленого паркану ПП «Феско», що його встановила фірма голови «Партії регіонів» у Броварах **Сергія Федоренка.** Суддя **Олена Кічинська** повідомила присутніх про клопотання адвоката **Валерія Лобка** щодо перенесення судового розгляду, в зв’язку з ускладненням хвороби останнього. Підсудні **Олег Шевчук, Микола Смірнов та Руслан Ткаченко** підтримали дане клопотання, рівно як й інші захисники активістів – **Роман Сімутін** та **Сидір** **Кизін.**

\[caption id="attachment\_20174" align="aligncenter" width="569"\][!["Свободівці" погодились з перенесенням суду](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-3.jpg)](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-3.jpg) "Свободівці" погодились з перенесенням суду\[/caption\]

Водночас представниця прокуратури **Людмила Таран** наполягала на судовому розгляді без присутності адвокатів обвинувачених, а представник інтересів Федоренка **Олександр Павлючков** заявив, що лишає дане питання на розгляд суду. Суддя Кічинська у свою чергу ухвалила перенести розгляд справи орієнтовно на 29 серпня або 3 вересня – в залежності від стану здоров'я захисника Валерія Лобка.

\[caption id="attachment\_20175" align="aligncenter" width="569"\][![Представник Федоренка Олександр Павлючков та прокурор Людмила Таран](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-5.jpg)](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-5.jpg) Представник Федоренка Олександр Павлючков та прокурор Людмила Таран\[/caption\]

Безпосередньо перед засіданням відбулось пікетування суду активістами партії УДАР та «Свобода», яких цього дня зібралось під стінами приміщення трохи більше десятка. На противагу активістам до суду підігнали повний автобус «Беркуту», а також кілька автомобілів з працівниками броварського міськвідділу міліції, котрі великими групами патрулювали цілий район.

\[caption id="attachment\_20176" align="aligncenter" width="569"\][!["Беркут" з'явився під стінами суду задовго до початку засідання](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-2.jpg)](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-2.jpg) "Беркут" з'явився під стінами суду задовго до початку засідання\[/caption\]

\[caption id="attachment\_20177" align="aligncenter" width="569"\][![Міліція просить активістів не порушувати громадський порядок](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-1.jpg)](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-1.jpg) Міліція просить активістів не порушувати громадський порядок\[/caption\]

Кілька міліціонерів в цивільному також були присутні безпосередньо в судовій залі. Утім, активісти цього разу не були налаштовані на протистояння з правоохоронцями та майже відразу по завершенню засідання згорнули пікет.

\[caption id="attachment\_20178" align="aligncenter" width="569"\][![Міліціонери в цивільному в залі суду](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-6.jpg)](https://mpz.brovary.org/wp-content/uploads/2013/08/Drugiy-sud-nad-svobodivtsyami-za-park-6.jpg) Міліціонери в цивільному в залі суду\[/caption\]

> Нагадаємо, що «Маєш право знати» **[здійснювало пряму відеотрансляцію](https://mpz.brovary.org/zavtra-mpz-zdiysnit-pryamu-translyatsiyu-aktsiyi-protestu-pid-brovarskim-sudom/)** всіх подій навколо суду та безпосередньо із зали, де відбувався судовий розгляд. Відеозапис «МПЗ» доступний нашим читачам [за цим посиланням.](http://www.ustream.tv/recorded/37244049)
