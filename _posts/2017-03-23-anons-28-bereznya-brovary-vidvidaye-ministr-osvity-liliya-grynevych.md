---
title: "АНОНС: 28 березня Бровари відвідає міністр освіти Лілія Гриневич"
date: 2017-03-23
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "departament-osvity-i-nauky"
  - "liliya-grynevych"
  - "mizhnarodnyj-kongres"
  - "novini"
---

**28 березня у** **Бровар****ах пройде Міжнародний конгрес, у рамках якого заплановано обмін досвідом педагогів задля активізації інноваційних процесів у освітній сфері. Про це на своїй офіційній сторінці [повідомив](http://www.kyiv-oblosvita.gov.ua/component/content/article/2-uncategorised/9809-reestratsiya-uchasnikiv-mizhnarodnogo-kongresu-osvita-kijivshchini-v-evropejskomu-vimiri) Департамент освіти і науки Київської обласної державної адміністрації.** 

Як зазначено на офіційній сторінці Департаменту освіти КОДА, Міжнародний конгрес «Освіта Київщини в європейському вимірі» проводиться з метою обміну досвідом, налагодження міжнародної співпраці з питань реформування освітньої галузі. Міжнародний конгрес – спільний захід Департаменту освіти КОДА та Навчально-методичного кабінету професійно-технічної освіти у Київській області. На захід запрошено міністра освіти і науки України **Лілію Гриневич** та заступника міністра **Павла Хобзея**.

Конгрес відбудеться **28 березня** у конференц-холі **ТРЦ «Термінал»**.  Початок роботи – об **11:00**.

Бажаючі взяти участь у заході мають попередньо [зареєструватися](http://docs.google.com/forms/d/e/1FAIpQLSd_65rWaXgNLgssyG_NjWtFMbGaRAXVa3nH7aP4P2xX3LRDqg/viewform?c=0&w=1) та внести свої пропозиції щодо питань для обговорення.
