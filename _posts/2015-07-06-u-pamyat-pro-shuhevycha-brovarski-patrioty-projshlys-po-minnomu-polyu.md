---
title: "У пам'ять про Шухевича броварські патріоти пройшлись по «мінному полю»"
date: 2015-07-06
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "zmagannya"
  - "molod"
  - "novini"
  - "sokil"
  - "shuhevych"
---

**Цієї суботи броварська патріотично налаштована молодь пройшла випробування на швидкість, влучність, реакцію, силу та командну взаємодію.** **4 липня у парку «Перемога» броварський осередок ВМГО «Сокіл» провів спортивні змагання,** **приурочені до річниці від Дня проголошення Акту відновлення самостійної України та річниці від Дня народження головнокомандуючого Української повстанської армії Романа Шухевича. Чи то через сильну спеку, чи то через недостатню популярність патріотичних заходів у нашому місті на змагання прийшло не дуже багато охочих випробувати свої вміння. Та все ж більшість учасників успішно виконали всі завдання, навіть попри те, що подеколи "реквізит" для конкурсів був з категорії "економ-клас".**

Спочатку організатори планували провести змагання 30 червня, адже саме в цей день народився Роман Шухевич та в окупованому німецькими військами Львові на Українських національних зборах проголосили відновлення Української держави. Однак, навчені [досвідом Дня молоді,](https://mpz.brovary.org/drajv-proty-doshhu-den-molodi-u-brovarah-vryatuvaly-avtorali-ta-superbarabanshhytsi/) коли через негоду довелося відміняти чимало заходів, та зважаючи на те, що останній день червня - це будній день, «соколята» перенесли спортивні змагання на вихідні.

[![шухевич-сокіл (31)](https://mpz.brovary.org/wp-content/uploads/2015/07/shuhevych-sokil-31.jpg)](https://mpz.brovary.org/wp-content/uploads/2015/07/shuhevych-sokil-31.jpg)

[![шухевич-сокіл (15)](https://mpz.brovary.org/wp-content/uploads/2015/07/shuhevych-sokil-15.jpg)](https://mpz.brovary.org/wp-content/uploads/2015/07/shuhevych-sokil-15.jpg)

Очікувалось, що у змаганнях візьме 5 команд по 4 гравці у кожній, на ділі ж вийшло трохи менше — 5 команд по 2 учасника. Зі слів організаторів, в останню мить кілька молодіжних організацій міста не підтвердили своєї участі. А ось хто приєднався, так це члени місцевого фанівського руху та шанувальники ФК «Бровари» — «Ultras Brovary».

Учасники змагань поділилися на команди: «Duracell», «Лимарі», «Ultras Brovary», «Алюминиевые огурцы» та «Матроси».

[![шухевич-сокіл (35)](https://mpz.brovary.org/wp-content/uploads/2015/07/shuhevych-sokil-35.jpg)](https://mpz.brovary.org/wp-content/uploads/2015/07/shuhevych-sokil-35.jpg)

[![шухевич-сокіл (48)](https://mpz.brovary.org/wp-content/uploads/2015/07/shuhevych-sokil-48.jpg)](https://mpz.brovary.org/wp-content/uploads/2015/07/shuhevych-sokil-48.jpg)

[![шухевич-сокіл (43)](https://mpz.brovary.org/wp-content/uploads/2015/07/shuhevych-sokil-43.jpg)](https://mpz.brovary.org/wp-content/uploads/2015/07/shuhevych-sokil-43.jpg)

[![шухевич-сокіл (14)](https://mpz.brovary.org/wp-content/uploads/2015/07/shuhevych-sokil-14.jpg)](https://mpz.brovary.org/wp-content/uploads/2015/07/shuhevych-sokil-14.jpg)

Загалом організатори придумали п’ять турнірів - на влучність, швидкість, реакцію, орієнтування в просторі та витривалість.

Спочатку команди сперечалися, яка влучніша, кидаючи в умовний кошик (пластмасове відерце) камінці.

[![шухевич-сокіл (30)](https://mpz.brovary.org/wp-content/uploads/2015/07/shuhevych-sokil-30.jpg)](https://mpz.brovary.org/wp-content/uploads/2015/07/shuhevych-sokil-30.jpg)

[![шухевич-сокіл (57)](https://mpz.brovary.org/wp-content/uploads/2015/07/shuhevych-sokil-57.jpg)](https://mpz.brovary.org/wp-content/uploads/2015/07/shuhevych-sokil-57.jpg)

[![шухевич-сокіл (52)](https://mpz.brovary.org/wp-content/uploads/2015/07/shuhevych-sokil-52.jpg)](https://mpz.brovary.org/wp-content/uploads/2015/07/shuhevych-sokil-52.jpg)

Потім хлопці змагались на швидкість — потрібно було двічі пробігти від однієї кеглі до іншої (роль кеглі виконували пляшечки з водою), міняти одну на іншу, але при цьому треба було кеглі ставити так, щоб вони не падали.

[![шухевич-сокіл (67)](https://mpz.brovary.org/wp-content/uploads/2015/07/shuhevych-sokil-67.jpg)](https://mpz.brovary.org/wp-content/uploads/2015/07/shuhevych-sokil-67.jpg)

[![шухевич-сокіл (76)](https://mpz.brovary.org/wp-content/uploads/2015/07/shuhevych-sokil-76.jpg)](https://mpz.brovary.org/wp-content/uploads/2015/07/shuhevych-sokil-76.jpg)

[![шухевич-сокіл (84)](https://mpz.brovary.org/wp-content/uploads/2015/07/shuhevych-sokil-84.jpg)](https://mpz.brovary.org/wp-content/uploads/2015/07/shuhevych-sokil-84.jpg)

По завершенню двох конкурсів на перше місце вийшла команда «Duracell».

Ця ж сама «енергетична» команда зберегла лідерство й після наступного конкурсу — ловіння лінійки: треба було це зробити якомога швидше.

[![шухевич-сокіл (88)](https://mpz.brovary.org/wp-content/uploads/2015/07/shuhevych-sokil-88.jpg)](https://mpz.brovary.org/wp-content/uploads/2015/07/shuhevych-sokil-88.jpg)

[![шухевич-сокіл (92)](https://mpz.brovary.org/wp-content/uploads/2015/07/shuhevych-sokil-92.jpg)](https://mpz.brovary.org/wp-content/uploads/2015/07/shuhevych-sokil-92.jpg)

[![шухевич-сокіл (65)](https://mpz.brovary.org/wp-content/uploads/2015/07/shuhevych-sokil-65.jpg)](https://mpz.brovary.org/wp-content/uploads/2015/07/shuhevych-sokil-65.jpg)

Стержнем турніру став конкурс «Мінне поле». Одному учаснику команди зав’язували очі і він мав пройти певну дистанцію «наосліп», а інший — повинен підказувати — як рухатися і куди повертати. Тобто, не скільки «наосліп», скільки «на слух». Серед нечисленних глядачів цей конкурс викликав найбільшу зацікавленість та пожвавлення.

[![шухевич-сокіл (100)](https://mpz.brovary.org/wp-content/uploads/2015/07/shuhevych-sokil-100.jpg)](https://mpz.brovary.org/wp-content/uploads/2015/07/shuhevych-sokil-100.jpg)

[![шухевич-сокіл (108)](https://mpz.brovary.org/wp-content/uploads/2015/07/shuhevych-sokil-108.jpg)](https://mpz.brovary.org/wp-content/uploads/2015/07/shuhevych-sokil-108.jpg)

[![шухевич-сокіл (124)](https://mpz.brovary.org/wp-content/uploads/2015/07/shuhevych-sokil-124.jpg)](https://mpz.brovary.org/wp-content/uploads/2015/07/shuhevych-sokil-124.jpg)

[![шухевич-сокіл (135)](https://mpz.brovary.org/wp-content/uploads/2015/07/shuhevych-sokil-135.jpg)](https://mpz.brovary.org/wp-content/uploads/2015/07/shuhevych-sokil-135.jpg)

[![шухевич-сокіл (130)](https://mpz.brovary.org/wp-content/uploads/2015/07/shuhevych-sokil-130.jpg)](https://mpz.brovary.org/wp-content/uploads/2015/07/shuhevych-sokil-130.jpg)

Якраз після цього іспиту турнірна таблиця суттєво змінилася: команду «Duracell» догнали «Ultras Brovary», а «Матроси» навіть перегнали і вийшли у лідери.

Та чи не найбільше яскравих емоцій викликав останній конкурс, де учасники повинні були пронести один одного на спинах, почергово міняючись.

[![шухевич-сокіл (143)](https://mpz.brovary.org/wp-content/uploads/2015/07/shuhevych-sokil-143.jpg)](https://mpz.brovary.org/wp-content/uploads/2015/07/shuhevych-sokil-143.jpg)

[![шухевич-сокіл (146)](https://mpz.brovary.org/wp-content/uploads/2015/07/shuhevych-sokil-146.jpg)](https://mpz.brovary.org/wp-content/uploads/2015/07/shuhevych-sokil-146.jpg)

[![шухевич-сокіл (152)](https://mpz.brovary.org/wp-content/uploads/2015/07/shuhevych-sokil-152.jpg)](https://mpz.brovary.org/wp-content/uploads/2015/07/shuhevych-sokil-152.jpg)

По завершенню останнього конкурсу переможцем стали дещо неочікувано, але заслужено «Матроси».

[![шухевич-сокіл (164)](https://mpz.brovary.org/wp-content/uploads/2015/07/shuhevych-sokil-164.jpg)](https://mpz.brovary.org/wp-content/uploads/2015/07/shuhevych-sokil-164.jpg)

[![шухевич-сокіл (20)](https://mpz.brovary.org/wp-content/uploads/2015/07/shuhevych-sokil-20.jpg)](https://mpz.brovary.org/wp-content/uploads/2015/07/shuhevych-sokil-20.jpg)

Стомлені, але щасливі учасники турніру — всі десять хлопців — отримали грамоти учасників турніру, а члени команди-переможця ще і медалі. Нагороджувала сильних та витривалих лідерка броварського осередку ВМГО "Сокіл" **Анастасія Бондаренко**.

[![шухевич-сокіл (1)](https://mpz.brovary.org/wp-content/uploads/2015/07/shuhevych-sokil-1.jpg)](https://mpz.brovary.org/wp-content/uploads/2015/07/shuhevych-sokil-1.jpg)

[![шухевич-сокіл (166)](https://mpz.brovary.org/wp-content/uploads/2015/07/shuhevych-sokil-166.jpg)](https://mpz.brovary.org/wp-content/uploads/2015/07/shuhevych-sokil-166.jpg)

[![шухевич-сокіл (2)](https://mpz.brovary.org/wp-content/uploads/2015/07/shuhevych-sokil-2.jpg)](https://mpz.brovary.org/wp-content/uploads/2015/07/shuhevych-sokil-2.jpg)

Загальне фото учасників турніру разом із його організаторами стало завершальним акордом вечора.

[![шухевич-сокіл (4)](https://mpz.brovary.org/wp-content/uploads/2015/07/shuhevych-sokil-4.jpg)](https://mpz.brovary.org/wp-content/uploads/2015/07/shuhevych-sokil-4.jpg)

**Фото - Миколи Кожемяко**
