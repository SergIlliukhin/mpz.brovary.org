---
title: "Письменниця Ірина Ігнатенко розповість броварчанам, кому належало жіноче тіло в українській традиції"
date: 2015-05-27
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brain-event"
  - "irina-ignatenko"
  - "brovary"
  - "vibir-redaktsiyi"
  - "literatura"
  - "molod-da"
  - "molod-demokratichnogo-alyansu"
  - "novini"
  - "tvorcha-zustrich"
---

[![11334087_1432997530342253_247985143708279024_o](https://mpz.brovary.org/wp-content/uploads/2015/05/11334087_1432997530342253_247985143708279024_o.jpg)](https://mpz.brovary.org/wp-content/uploads/2015/05/11334087_1432997530342253_247985143708279024_o.jpg)**Броварська молодь продовжує організовувати зустрічі з українськими письменниками. Цієї суботи, 30 травня, на їх запрошення до нашого міста приїде авторка книги "Жіноче тіло в українській традиції: розмова без табу, або які таємниці приховують архіви" Ірина Ігнатенко. Спілкування на пікантну тему розпочнеться о 16:00 та проходитиме у приміщенні броварської міської бібліотеки (бульв.Незалежності, 5).**

Як зазначають організатори - “Молодь Демократичного Альянсу” - у [своєму повідомленні у соціальних мережах](https://www.facebook.com/events/465359270305199/), гостя розкриє такі питання: - Кому належало тіло жінки в українській традиційний культурі? - За допомогою яких механізмів контролю над жіночим тілом та сексуальності закріплювалась жіноча підлеглість у суспільстві? - Як подвійні моральні стандарти та норми щодо жіночої поведінки розкривають патріархальність української культури? - Зрештою, що змінилося в царині приватного та інтимного життя українки за останні сто років?

> **Ігнатенко Ірина Василівна** – кандидатка історичних наук, доцентка кафедри етнології та краєзнавства історичного факультету Київського національного університету імені Тараса Шевченка. Членка української Асоціації дослідників жіночої історії, Асоціації усної історії та Національної спілки краєзнавців України. Народилася, живе і працює у м. Києві.
> 
> Книга Ірини Ігнатенко «**Жіноче тіло у традиційній культурі українців**» своєю науковою сміливістю і чесністю розбурхала академічне життя в Україні. Водночас вона є чудовим пізнавальним і екзотичним чтивом для великої читацької аудиторії, оскільки зриває пелену фальшивої пасторальності з народної культури і представляє її як неоднозначне, але багатогранне і колоритне явище.

Нагадаємо, [попередня творча зустріч](https://mpz.brovary.org/pismennik-satirik-vladislav-ivchenko-vidkriv-sezon-literaturnih-zustrichey-u-brovarah/) відбулася 16 травня з письменником **Владиславом Івченком**. Ці заходи проходять у рамках броварської освітньо-мотиваційної платформи “Brain Event”, координаторами якого виступають активісти молодіжної громадської організації “Молодь Демократичного Альянсу”.
