---
title: "По гривні з хати  –  броня солдату: як Бровари допомагають військовим"
date: 2014-07-04
author: 
  username: "pravoZnaty"
  display_name: "Маєш право знати"
tags: 
  - "brovary"
  - "viyskovi"
  - "vibir-redaktsiyi"
  - "koordinatsiyniy-tsentr-dopomogi-brovarskim-viyskovim"
  - "novini"
---

**[![полтавка 12](https://mpz.brovary.org/wp-content/uploads/2014/07/poltavka-12.jpg)](https://mpz.brovary.org/wp-content/uploads/2014/07/poltavka-12.jpg)Громадські активісти, чиновники, підприємці й небайдужі містяни активно взялися допомагати броварським солдатам, які проходять військові навчання та відвойовують український Донбас у бойовиків.**

Два тижні тому в Броварах утворився [Координаційний центр допомоги броварським військовим](https://mpz.brovary.org/u-brovarah-stvoryuyut-koordinatsiyniy-tsentr-dlya-dopomogi-nashim-viyskovim-na-shodi/), який займається збором інформації про нагальні потреби армійців та добровольців з нашого міста, збором коштів та доставкою придбаних речей безпосередньо в руки солдатам. Загалом активісти центру повідомляють, що впродовж 2 тижнів роботи зібрали на потреби військових 9770 грн. Про закуплені та передані речі, а також фінансові звіти центр інформує на своїх сторінках в соцмережах [Фейсбук](https://www.facebook.com/koordcentr.brovary) та [Вконтактє](https://vk.com/koordcentr.brovary).

Так, на прохання наших хлопців, які проходять військові навчання в «Десні», активісти змогли в найкоротші терміни зібрати необхідні кошти на закупівлю металевих листів товщиною 12 мм. Солдати власноруч «обшили» металом Камаз для захисту «зеніток» та навідника. Таким чином звичайна вантажівка перетворилась в маневрену бойову машину.

[![10419403_591873717592134_6486593916222173405_n](https://mpz.brovary.org/wp-content/uploads/2014/07/10419403_591873717592134_6486593916222173405_n.jpg)](https://mpz.brovary.org/wp-content/uploads/2014/07/10419403_591873717592134_6486593916222173405_n.jpg)

Крім того, на зібрані впродовж двох тижнів кошти активісти закупили та доставили броварським хлопцям продовольство, медикаменти, засоби гігієни, білизну, військову амуніцію: військові форми, «розгрузки», берці та інші атрибути,  що мають бути в кожного солдата, який йде на війну. Зібрані речі оперативно доставляють в місця дислокацій наших військових.

[![березань2](https://mpz.brovary.org/wp-content/uploads/2014/07/berezan2.jpg)](https://mpz.brovary.org/wp-content/uploads/2014/07/berezan2.jpg)

[![десна](https://mpz.brovary.org/wp-content/uploads/2014/07/desna.jpg)](https://mpz.brovary.org/wp-content/uploads/2014/07/desna.jpg)

Бронежилети замовляють безпосередньо на підприємстві за ціною виробника – 1000 гривень за штуку. За словами добровольця Миколи Смірнова, така дешева не свідчить про їх брак. "_Я сам пристрілював свій бронежилет, інакше б його не надів. Куля 7, 62 мм не пробиває броню. Ціна цих бронежилетів така дешева, бо підприємець, який їх виготовляє, свідомо не хоче "наживатись" на цьому. Він колишній військовий і продає їх по собівартості. У нас півбатальйону в таких "брониках", -_ каже Смірнов.

[![броня1](https://mpz.brovary.org/wp-content/uploads/2014/07/bronya1.jpg)](https://mpz.brovary.org/wp-content/uploads/2014/07/bronya1.jpg)

Броварська влада теж не залишилась осторонь та активно займається збором коштів та придбанням спорядження, продовольства та медикаментів. Днями працівники виконкому, підрозділів міськради, комунальних служб скинулись грошима і придбали хлопцям спорядження.

[![влада допомога](https://mpz.brovary.org/wp-content/uploads/2014/07/vlada-dopomoga.jpg)](https://mpz.brovary.org/wp-content/uploads/2014/07/vlada-dopomoga.jpg)

Також чиновники [допомагають біженцям з Донбасу та окупованого Криму](http://brovary-rada.gov.ua/pereselents%D1%96-%D1%96z-skhodu-ukra%D1%97ni-ta-ar-krim-u-brovarakh-otrimuyut-nalezhnu-dopomogu).

Місцеві підприємці теж беруть участь у створенні надійного тилу для наших хлопців: допомагають продовольством, ліками та грошима.

[![влада допомога 1](https://mpz.brovary.org/wp-content/uploads/2014/07/vlada-dopomoga-1.jpg)](https://mpz.brovary.org/wp-content/uploads/2014/07/vlada-dopomoga-1.jpg)

Активіст Координаційного центру, депутат міськради **Роман Сімутін** каже, що іноді підприємці самі звертаються до центру і просять список потреб, а потім за власні кошти повністю укомплектовують наших бійців. Однак дехто з бізнесменів через брак часу передає просто гроші, при чому чималі суми. Так, наприклад, сьогодні до Координаційного центру надійшло 10 000 грн від ПП "Бест", а підприємець Леонід Черепейник перерахував на картку коордцентру 5 000 грн.

Багато чоловіків із броварської самооборони зараз воюють в різних добровольчих батальйонах та армійський підрозділах в зоні АТО. Їх побратими, що залишились на місцях, возять зібрану допомогу на фронт.

[![свобода 3](https://mpz.brovary.org/wp-content/uploads/2014/07/svoboda-3.jpg)](https://mpz.brovary.org/wp-content/uploads/2014/07/svoboda-3.jpg)

[![шевчук. шуб](https://mpz.brovary.org/wp-content/uploads/2014/07/shevchuk.-shub.jpg)](https://mpz.brovary.org/wp-content/uploads/2014/07/shevchuk.-shub.jpg)

Броварська молодь з ОНУМ організувала [програму «Допоможи Сходу»](https://vk.com/club72780851): збирають кошти на воду, їжу та медикаменти.

Громадські активісти з Броварів, що збирали допомогу майданівцям під час революції, не закинули свої навички – [підтримують хлопців і матеріально, і психологічно.](https://www.facebook.com/groups/brovary/permalink/854141857949115/) Крім найнеобхіднішого – спорядження, медикаментів, харчів – солдатам з протитанкової батареї 72 бригади та бійцям батальйону "Донбас" передають книжки, намальовані дітьми листівки, і навіть телевізор.

\[caption id="attachment\_27225" align="aligncenter" width="600"\][![Активісти придбали прилад нічного бачення](https://mpz.brovary.org/wp-content/uploads/2014/07/poltavka-15.jpg)](https://mpz.brovary.org/wp-content/uploads/2014/07/poltavka-15.jpg) Активісти придбали прилад нічного бачення\[/caption\]

[![полтавка 13](https://mpz.brovary.org/wp-content/uploads/2014/07/poltavka-13.jpg)](https://mpz.brovary.org/wp-content/uploads/2014/07/poltavka-13.jpg)

[![полтавка 9](https://mpz.brovary.org/wp-content/uploads/2014/07/poltavka-9.jpg)](https://mpz.brovary.org/wp-content/uploads/2014/07/poltavka-9.jpg)

[![полтавка 17](https://mpz.brovary.org/wp-content/uploads/2014/07/poltavka-17.jpg)](https://mpz.brovary.org/wp-content/uploads/2014/07/poltavka-17.jpg)

Зайве казати, як важливо в надскладний момент для України допомагати тим, хто ризикує життям  на фронтах заради відновлення спокою та миру на нашій землі. Тому підтримуймо наших хлопців і чекаймо їх додому живими якнайшвидше.

**Фото з соцмереж координаційного центру та Фейсбук-групи "Бровари".**
