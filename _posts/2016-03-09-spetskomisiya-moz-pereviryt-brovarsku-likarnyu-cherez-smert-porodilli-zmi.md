---
title: "Спецкомісія МОЗ перевірить броварську лікарню через смерть породіллі – ЗМІ"
date: 2016-03-09
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "apendytsyt"
  - "brovary"
  - "vibir-redaktsiyi"
  - "likarnya"
  - "novini"
  - "pankreatyt"
  - "pologovyj"
  - "smert"
  - "halatnist"
coverImage: "wp-content/uploads/2015/01/Pologoviy-SAM_1279.jpg"
---

**Спеціальна комісія Міністерства охорони здоров’я розслідує [смерть жінки](https://mpz.brovary.org/smert-porodilli-brovarski-likari-splutaly-apendytsyt-iz-pankreatytom/), якій у пологовому відділенні броварської лікарні поставили неправильний діагноз. Оксану Філюшину 10 днів лікували то від панкреатиту, то від кістоми яєчника. А померла вона від сепсису, адже, як виявилось, мала гострий апендицит. Тим часом, родичі настроєні рішуче: написали заяву до поліції про службову недбалість, халатність і непрофесійність броварських лікарів. До того ж, готові подавати до суду та добиватися, щоби справу не «зам’яли». Про це передають декілька центральних телеканалів України.**

Як зазначають ЗМІ, спеціальна комісія Міністерства охорони здоров’я має встановити обставини смерті. Експерти вилучили історію хвороби померлої – наразі триває розслідування. Втім, родичі вже зараз впевнені, що мали місце службова недбалість, непрофесійність і халатність броварських лікарів.

_Сюжет ТСН, телеканал 1+1_

<iframe src="https://www.youtube.com/embed/u0ChjblnvAw" width="420" height="315" frameborder="0" allowfullscreen="allowfullscreen"></iframe>

_Сюжет НТН, початок із 7:06_

<iframe src="https://www.youtube.com/embed/0QQBQ8B2mxI?list=PL25d4EKDiTq5-BbqwZh4kGQyWIN5sjymL" width="560" height="315" frameborder="0" allowfullscreen="allowfullscreen"></iframe>

_Сюжет «Надзвичайних новин» на ICTV_

<iframe src="http://ictv.ua/embed/125071" width="586" height="469" frameborder="0" allowfullscreen="allowfullscreen"></iframe>

Як ідеться в сюжетах, лікарі обласної лікарні одразу поставили жінці діагноз – гострий апендицит. Однак врятувати матір двох дітей їм не вдалось – почався жорсткий сеспис. Породіллю доправили до обласних медиків лише через 10 днів страждань хворої від болю.

Броварські лікарі визнали, що поставили хибні діагнози. Однак своєї провини не визнають. Мовляв, померла жінка вже не на їхній території Ба більше, заступник головного броварського лікаря **Григорій Павлін** запевнив: є запитання до операції, яку провели обласні медики. Але розлогіше про це говорити журналістам не став. Втім, пообіцяв покарати причетних до смерті лікарів, якщо їхню вину доведуть.
