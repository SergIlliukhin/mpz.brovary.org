---
title: "Сапожко знову скликає позачергову сесію. Прийматимуть бюджет та ще 44 питання"
date: 2014-01-21
tags: 
  - "brovary"
  - "byudzhet"
  - "byudzhet-mista-2014"
  - "vibir-redaktsiyi"
  - "novini"
  - "pozachergova-sesiya"
  - "sesiya"
  - "sklikannya-sesiyi"
---

**[![sapozhko_ictv-300x207](https://mpz.brovary.org/wp-content/uploads/2014/01/sapozhko_ictv.jpg)](https://mpz.brovary.org/wp-content/uploads/2014/01/sapozhko_ictv-300x207.jpg)Завтра, 22 січня, відбудеться 42-г позачергова сесії Броварської міської ради VI скликання. Про це «Маєш право знати» повідомив депутат від УДАРу Роман Сімутін, а пізніше відповідне розпорядження міського голови було опубліковане на офіційному веб-сайті міськради. Згідно [з офіційним повідомленням](http://www.brovary-rada.gov.ua/rozporyadzhennya-m%D1%96skogo-golovi-v%D1%96d-21012014-%E2%84%9605-od-pro-sklikannya-sorok-drugo%D1%97-pozachergovo%D1%97-ses%D1%96%D1%97) серед інших питань депутати голосуватимуть за бюджет міста на 2014 рік.**

Про термінове скликання позачергової сесії вже на завтра депутатів почали повідомляти лише близько 16:00 сьогодні, 21 січня. Проте, як і перед минулими сесіями, в апараті міської ради депутатам відмовились надавати як проекти рішень, що розглядатимуться депутатами завтра, так і обґрунтування скликання позачергової сесії.

<iframe src="//www.youtube.com/embed/c6aX8gi_sMY" height="480" width="640" allowfullscreen frameborder="0"></iframe>

Початок сесії призначено на 10:00. Окрім питання бюджету Броварів на 2014 рік депутати мають розглянути ще 44 питання, зокрема земельні. Також в порядку денному - питання про фінансування муніципальної телестудії «Наше місто», радіо та газети «Нове життя». Окрім того депутати «впорядкують» умови оплати праці міського голови, секретаря ради, заступників міського голови, керуючого справами виконкому, працівників апарату ради та виконкому,  виконавчих органів ради. Зміни відбудуться і в чисельному та структурному складі виконавчого комітету, апарату міської ради та виконавчих органів міської ради. Наприкінці порядку денного депутати розглянуть питання про передачу у власність громадян земельних ділянок, надання в оренду комунального майна, про підготовку лотів для проведення земельних торгів, а також визначать терміни, коли міські депутати звітуватимуть перед виборцями у 2014 році. Повний перелік питань, що будуть винесені завтра на сесію – [в тексті розпорядження міського голови.](http://www.brovary-rada.gov.ua/rozporyadzhennya-m%D1%96skogo-golovi-v%D1%96d-21012014-%E2%84%9605-od-pro-sklikannya-sorok-drugo%D1%97-pozachergovo%D1%97-ses%D1%96%D1%97)
