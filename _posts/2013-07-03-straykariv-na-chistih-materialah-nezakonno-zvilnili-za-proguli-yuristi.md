---
title: "Страйк на \"Чистих матеріалах\": Post Scriptum"
date: 2013-07-03
author: 
  username: "trydence"
  display_name: "Дмитро Карпій"
tags: 
  - "apelyatsiya"
  - "vibir-redaktsiyi"
  - "dolya"
  - "kuzmenkov"
  - "malyuga"
  - "novini"
  - "porushennya"
  - "prokuratura"
  - "strayk"
  - "sud"
  - "chisti-materiali"
  - "chm"
  - "sharapa"
---

**[![1290613699_uvolen](https://mpz.brovary.org/wp-content/uploads/2013/06/1290613699_uvolen.jpg)](https://mpz.brovary.org/wp-content/uploads/2013/06/1290613699_uvolen.jpg)18 червня Апеляційний суд міста Києва залишив без змін вирок суду першої інстанції, згідно з яким страйк робітників на ТОВ «Чисті матеріали» був визнаний незаконним. Після цього рішення колишні страйкарі вирішили повернутися до роботи на підприємстві. Однак на них там вже не чекали.  Заяви про звільнення за власним бажанням керівництво «Чистих матеріалів» теж не прийняло, незаконно звільнивши усіх екс-страйкарів «_за прогули_».**

_Нагадаємо, що страйк на підприємстві ТОВ «Чисті матеріали», яке розташоване у Броварах, тривав з 27 січня цього року. Більше 30-ти операторів високотехнологічних установок виступили проти важких умов праці та низької зарплатні та вимагали від керівництва покращення ситуації. Протягом місяця-півтора сторонам конфлікту не вдалося досягти консенсусу. Під час подій відбувалися [бійки](https://mpz.brovary.org/miting-straykariv-bilya-miskradi-zavershivsya-shturmom-pidpriyemstva-chisti-materiali/)__, [тиск](https://mpz.brovary.org/sogodni-militsiya-zavitala-do-straykariv-chistih-materialiv-tisk-na-robitnikiv-trivaye/)_ _на робітників, [недопуск](https://mpz.brovary.org/administratsiya-chistih-materialiv-nivelyuye-vsi-poperedni-domovlenosti-ta-pereshkodzhaye-roboti-zhurnalistiv/)_ _журналістів на відкриті засідання колективу тощо. 22 лютого Святошинський районний суд міста Києва [визнав](https://mpz.brovary.org/sud-viznav-strayk-na-chistih-materialah-nezakonnim/)_ _страйк на «Чистих матеріалах» незаконним, оскільки його було розпочато з порушенням процедури._

**Звільнення 11 робітників**

За словами робітника **Володимира Малюги**, він разом з ще одним колишнім страйкарем прийшли на підприємство з метою стати до роботи. Це було наступного дня після апеляційного судового засідання.

\[caption id="attachment\_18972" align="aligncenter" width="561"\][![Image00001](https://mpz.brovary.org/wp-content/uploads/2013/06/Image000012.jpg)](https://mpz.brovary.org/wp-content/uploads/2013/06/Image000012.jpg) Володимир Малюга, 8 лютого\[/caption\]

Однак директор «Чистих матеріалів» **Сергій Кузьменков** повідомив, що вільних робочих місць вже нема. Водночас, начальство відмовилося приймати заяви на звільнення за власним бажанням, зазначивши, що всіх страйкарів звільнять «_за статтею_».

\[caption id="attachment\_18974" align="aligncenter" width="560"\][![Image00020](https://mpz.brovary.org/wp-content/uploads/2013/06/Image00020.jpg)](https://mpz.brovary.org/wp-content/uploads/2013/06/Image00020.jpg) Сергій Кузьменков, 11 лютого\[/caption\]

Як розповіли робітники, 25 червня вже 11-ро колишніх найактивніших страйкарів зробили спробу розпочати роботу або звільнитися.  Та всіх їх, як і було обіцяно, звільнили відповідно до **п. 4 ст. 40** Кодексу законів про працю України за «_прогул без поважних причин_».

\[caption id="attachment\_18965" align="aligncenter" width="559"\][![Image00001](https://mpz.brovary.org/wp-content/uploads/2013/06/Image000011.jpg)](https://mpz.brovary.org/wp-content/uploads/2013/06/Image000011.jpg) Трудова книжка Сергія Дубини\[/caption\]

>  _Імена звільнених:_ _Іван Харик, Сергій Харик, Сергій Чаплигін, Володимир Малюга, Василь Попович, Олександр Буньков, Олександр Дзюба, Сергій Дубина, Василь Димушко, Олег Гайдай, Андрій Твердохліб._

Слід зазначити, що з-поміж «вигнанців» були троє робітників, які брали участь у страйку, але не були зазначені у якості відповідачів у позовній заяві товариства щодо визнання страйку незаконним.

Робітники таке звільнення адміністрацією вважають помстою за непоступливість та принциповість. Як на доказ вони посилаються на нижченаведений аудіозапис. На ньому чути, що керівник відділу кадрів підприємства **Тетяна Шарапа** зокрема вказує, що події 8 лютого вона страйкарям не пробачить ніколи.

\[caption id="attachment\_18971" align="aligncenter" width="560"\][![Image00042](https://mpz.brovary.org/wp-content/uploads/2013/06/Image00042.jpg)](https://mpz.brovary.org/wp-content/uploads/2013/06/Image00042.jpg) Тетяна Шарапа, 7 березня\[/caption\]

_Аудіозапис розмови 19 червня:_

<iframe src="https://w.soundcloud.com/player/?url=http%3A%2F%2Fapi.soundcloud.com%2Ftracks%2F99314704&amp;color=ff6600&amp;auto_play=false&amp;show_artwork=false" height="166" width="100%" frameborder="no" scrolling="no"></iframe>

За словами робітників, їх звільнили нібито за прогули у період з 22 лютого до 25 червня, тобто одразу після прийняття рішення щодо незаконності страйку Святошинським районним судом міста Києва. Варто зазначити, що рішення суду першої інстанції не набрало законної сили, оскільки була подана апеляційна скарга.

Окрім того, як зауважують юристи, звільнити «за прогули» адміністрація підприємства не мала права. Вона могла це зробити лише у судовому порядку за «дисциплінарний проступок». Такий проступок, в свою чергу, мав би бути доведений результатами відповідного внутрішнього розслідування.

Адвокати колишніх страйкарів рішуче налаштовані подавати позов до суду та скаргу до прокуратури щодо незаконного звільнення. Окрім того правники стверджують, що відбулися й інші порушення. Зокрема – звільнення «переднім числом».

Представники керівництва «Чистих матеріалів» надавати будь-які коментарі "Маєш право знати" з приводу подій на підприємстві та звільнення робітників відмовилися.

**Подальша доля страйкарів**

Загалом у страйку взяли участь щонайменше  32 особи. 29 з них були відповідачами по справі щодо незаконності страйку.

Як розповіли робітники, звільнення «за прогули» очікує також усіх найактивніших робітників, які брали участь у страйку до кінця подій. Таких загалом лишилось близько 17 осіб.

\[caption id="attachment\_18975" align="aligncenter" width="560"\][![Image000301-1024x680](https://mpz.brovary.org/wp-content/uploads/2013/06/Image000301.jpg)](https://mpz.brovary.org/wp-content/uploads/2013/06/Image000301-1024x680.jpg) Страйкарі в кабінеті заступника мера Броварів, 13 лютого\[/caption\]

Решта – припинили особисту участь у страйку ще в середині лютого. Частина робітників зробила це шляхом звільнення за власним бажанням. Інша частина – прийняла умови керівництва та повернулася до роботи на підприємстві. Страйкарі вважають це наслідком тиску, що відбувався на робітників з боку адміністрації.

Як зізналися оператори установок, більше 13 відповідачів по справі вже знайшли собі іншу роботу. Переважно – неофіційну, не за трудовою книжкою. Один-троє працюють за трудовим договором.

Водночас, ніхто із тих 17 осіб, які страйкували до кінця, не шкодує за свої дії. Чоловіки запевняють, що за тих умов це був єдиний шанс припинити постійне зниження зарплатні та покращити умови праці на шкідливому виробництві. І цей шанс, за словами робітників, вони втратили лише через те, що вчасно не отримали якісної юридичної підтримки. Колишні страйкарі визнають, що таким чином ненавмисне порушили строки початку страйку після оголошення попередження керівництву «Чистих матеріалів».

\[caption id="attachment\_18982" align="aligncenter" width="560"\][![Image00002](https://mpz.brovary.org/wp-content/uploads/2013/06/Image00002.jpg)](https://mpz.brovary.org/wp-content/uploads/2013/06/Image00002.jpg) Акція протесту робітників, 8 лютого\[/caption\]

**Підприємство продовжує працювати**

Під час розпалу страйку можна пригадати, як керівництво підприємства посилалося на шалені збитки, завдані діями протестувальників. Ходили чутки про закриття підприємства, його переїзд на Чернігівщину, у Казахстан чи на територію іншого промислового цеху у Броварах.

Жодне з названих припущень не підтвердилося. Водночас, як за словами звільнених робітників, так і за інформацією з джерел всередині підприємства, стало відомо, що виробництво триває на «старій» території, працюють 4 технологічні установки. Цей факт опосередковано підтверджують і слова Кузьменкова про відсутність вільних робочих місць для операторів установок на «Чистих матеріалах».

Однак, слід нагадати, що проти підприємства прокуратура відкрила кримінальне провадження у зв’язку з виявленими численними [порушеннями](https://mpz.brovary.org/administratsiya-chistih-materialiv-znayshla-nadiynih-pidpisantiv-kolektivnogo-dogovoru/). Незабаром мають розпочатися судові засідання з розгляду зафіксованих фактів.

\[caption id="attachment\_18976" align="aligncenter" width="560"\][![Image000511](https://mpz.brovary.org/wp-content/uploads/2013/06/Image000511.jpg)](https://mpz.brovary.org/wp-content/uploads/2013/06/Image000511.jpg) Виробничий цех вкритий пилом, 8 лютого\[/caption\]
