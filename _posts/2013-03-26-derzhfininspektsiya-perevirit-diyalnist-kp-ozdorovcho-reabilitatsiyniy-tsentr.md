---
title: "ДержФінІнспекція перевірить діяльність КП \"Оздоровчо-реабілітаційний центр\""
date: 2013-03-26
author: 
  username: "serzhov"
  display_name: "Сергій Севрук"
tags: 
  - "baseyn-dityam"
  - "brovary"
  - "vibir-redaktsiyi"
  - "zvernennya-do-fininspetsktsiyi"
  - "kp-orts"
  - "novini"
coverImage: "wp-content/uploads/2013/03/url.jpg"
---

[![Головна](https://mpz.brovary.org/wp-content/uploads/2013/03/GFRANQ_SERZHOV_31460129_.jpg)](https://mpz.brovary.org/wp-content/uploads/2013/03/GFRANQ_SERZHOV_31460129_.jpg)**Після того, як броварські активісти [домоглися](https://mpz.brovary.org/deputati-ne-riziknuli-zabrati-baseyn-u-brovarchan/) зняття з розгляду скандального питання щодо внесення змін до статуту Комунального підприємства "Оздоровчо-реабілітаційний центр", учасники громадської ініціативи "Басейн - дітям" звернулися до Державної фінансової інспекції в Київській області (колишнє КРУ) з проханням здійснити перевірку законності ведення фінансово-господарської діяльності підприємства.**

В зверненні до Фінінспекції йдеться про те, що всупереч положень статуту КП «Оздоровчо-реабілітаційний центр», керівництво підприємства відмовляє школярам відвідувати басейн "Схід", що знаходиться в структурі комунального підприємтва, безкоштовно в межах шкільної програми.

Крім того, активісти висловили припущення, що посадовці комунального підприємства приховують отримані прибутки, та запідозрили їх у веденні «подвійної бухгалтерії», що може призвести до банкрутства Комунального підприємства «Оздоровчо-реабілітаційний центр».

[![1](https://mpz.brovary.org/wp-content/uploads/2013/03/1.jpg)](https://mpz.brovary.org/wp-content/uploads/2013/03/1.jpg) [![2](https://mpz.brovary.org/wp-content/uploads/2013/03/2.jpg)](https://mpz.brovary.org/wp-content/uploads/2013/03/2.jpg)

Як повідомили учасники ініціативи "Басейн - дітям", під зверненням було зібрано кілька десятків підписів броварчан, після чого активісти 22 березня 2013 року особисто зареєстрували його у Державній фінансовій інспекції в Київській області. Схоже звернення було направлене також до народного депутата України **Павла Різаненка** з проханням долучитися до проведення фінансового моніторингу підприємства.
