---
title: "Хто йде в Раду: повний список кандидатів-мажоритарників у 97 окрузі"
date: 2014-10-06
tags: 
  - "barishivka"
  - "barishivskiy-rayon"
  - "berezan"
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "mazhoritarniki-okrugu-97"
  - "novini"
  - "okrug-97"
  - "parlamentski-vibori-2014"
  - "rizanenko"
  - "reyestratsiya-kandidativ"
  - "semenyaka"
  - "tsvk"
  - "tsentralna-viborcha-komisiya"
---

**[![bagato-kandidativ-](https://mpz.brovary.org/wp-content/uploads/2014/10/bagato-kandidativ-.jpg)](https://mpz.brovary.org/wp-content/uploads/2014/10/bagato-kandidativ-.jpg)Центральна виборча комісія [завершила реєстрацію](http://www.cvk.gov.ua/pls/vnd2014/WP033?PT001F01=910&pf7331=97) кандидатів у народні депутати в мажоритарних округах. В одномандатному виборчому окрузі № 97, куди входять міста Бровари, Березань, а також Баришівський та частина Броварського району, потрапити до українського парламенту виявили бажання 34 кандидати.**

З переліку кандидатів 14 висунуті політичними партіями:

[**Михайло Алєксєєнко**](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/) - від партії Сергія Тігіпка «Сильна Україна», [**Наталія Багмут**](https://mpz.brovary.org/eks-regionalka-bagmut-yde-na-vibori-vid-liberalnoyi-partiyi-v-okruzi-97/) - від «Ліберальної партії України», [**Олександр Білецький**](https://mpz.brovary.org/u-brovarah-zareyestruvali-shhe-10-kandidativ-sim-samovisuvantsiv-komunista-meritokrata-ta-mi-ukrayintsya/) - від партії «Ми – українці», **[Олег Василик](https://mpz.brovary.org/u-brovarah-zareyestruvali-shhe-10-kandidativ-sim-samovisuvantsiv-komunista-meritokrata-ta-mi-ukrayintsya/) -** від «Мерітократичної партії України», [**Олександр Горєлік**](https://mpz.brovary.org/u-brovarah-zareyestruvali-shhe-10-kandidativ-sim-samovisuvantsiv-komunista-meritokrata-ta-mi-ukrayintsya/) - від «Комуністичної партії України», [**Олег Кищук**](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/) - від партії Всеукраїнське об’єднання «Батьківщина», **Володимир Масалітін -** від «Всеукраїнського аграрного об’єднання «Заступ», [**Руслан Маховський**](https://mpz.brovary.org/u-brovarskomu-viborchomu-okruzi-tsvk-zarayestruvala-shhe-5-kandidativ/) - від політичної партії «Воля», [**Дмитро Павєльєв**](https://mpz.brovary.org/praviy-sektor-zareyestruvav-svogo-kandidata-u-viborchomu-okruzi-97/) - від партії «Правий Сектор», **Олександр Порядін** - від партії «Опозиційний блок», [**Павло Різаненко**](https://mpz.brovary.org/tsentrviborchkom-zareyestruvav-rizanenka-kandidatom-vid-bloku-poroshenka-u-97-okruzi/) \- від «Блоку Петра Порошенка», [**Микола Семеняка**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/) - від партії «Народний Фронт», [**Микола Стельмах**](https://mpz.brovary.org/u-brovarskomu-viborchomu-okruzi-tsvk-zarayestruvala-shhe-5-kandidativ/) - від «Української Народної Партії», [**Олександр Фещун**](https://mpz.brovary.org/v-okruzi-97-vid-partiyi-lyashka-balotuyetsya-dovirena-osoba-masazhista-azarova/) - від «Радикальної Партії Олега Ляшка».

20 кандидатів балотуються до Верховної Ради шляхом самовисування: **[Василь Андрєєв](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), Анна Гоголіна, Авксентій Гранат, [Валерій Деркач](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/), [Іван Дідушко](https://mpz.brovary.org/u-brovarah-zareyestruvali-shhe-10-kandidativ-sim-samovisuvantsiv-komunista-meritokrata-ta-mi-ukrayintsya/), [Олег Коломієць](https://mpz.brovary.org/u-brovarskomu-viborchomu-okruzi-tsvk-zarayestruvala-shhe-5-kandidativ/), [Сергій Крижанівський](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/), Віталій Крикуненко, Олександр Крикуненко, Олена Москаленко, Григорій Наконечний, Олексій Охріменко, [Людмила Пінчук](https://mpz.brovary.org/u-brovarskomu-viborchomu-okruzi-tsvk-zarayestruvala-shhe-5-kandidativ/), Анна Романченко, [Олександр Стасюк](https://mpz.brovary.org/u-brovarskomu-viborchomu-okruzi-tsvk-zarayestruvala-shhe-5-kandidativ/), Костянтин Чирка, [Микола Хілько,  Вікторія Швець та Анатолій Юрченко.](https://mpz.brovary.org/u-brovarah-zareyestruvali-shhe-10-kandidativ-sim-samovisuvantsiv-komunista-meritokrata-ta-mi-ukrayintsya/)**

[![1](https://mpz.brovary.org/wp-content/uploads/2014/10/1.jpg)](https://mpz.brovary.org/wp-content/uploads/2014/10/1.jpg)

За даними сайту ЦВК, в нашому окрузі відмовили в реєстрації трьом кандидатам: [Азатханян Надії Рантіківній, Бойку Михайлу Володимировичу та Даманській Ірині Анатоліївні.](http://www.cvk.gov.ua/pls/acts/ShowCard?id=39017&what=0)

На минулих парламентських виборах 2012 року Центральна виборча комісія у нашому окрузі зареєструвала таку ж кількість кандидатів-мажоритарників - **34**, однак **10** потім знялись з реєстрації. Серед цьогорічних претендентів на крісло у Верховній Раді балотуються лише четверо з переліку тих, хто брав участь в попередніх виборах – Павло Різаненко, Микола Семеняка, Олег Кищук та Анатолій Юрченко.

На території округу мешкають 19 мажоритарників: у Броварах - **12**, у Броварському районі - **5**, у Баришівському - **2**. У Києві проживають **9** кандидатів, **6** – в інших регіонах України.

[![2](https://mpz.brovary.org/wp-content/uploads/2014/10/2.jpg)](https://mpz.brovary.org/wp-content/uploads/2014/10/2.jpg)

Серед зареєстрованих кандидатів **28** чоловіків та **6** жінок. Найстарший кандидат у депутати Григорій Наконечний  – йому 63 роки, наймолодша 21-річна Анна Романченко. Середній вік кандидатів – 39 років.

З-поміж зареєстрованих мажоритарників **15** тимчасово безробітні. Мають роботу **19** кандидатів,  четверо з яких працюють в органах державної влади та місцевого самоврядування: начальниця відділу культури та депутат Броварської міської ради Наталія Багмут, член виконавчого комітету Броварської міськради Михайло Алєксєєнко, заступник міського голови  Броварів Василь Андрєєв, народний депутат України Павло Різаненко.

[![3](https://mpz.brovary.org/wp-content/uploads/2014/10/31.jpg)](https://mpz.brovary.org/wp-content/uploads/2014/10/31.jpg)

З-поміж кандидатів **четверо** мають загальну середню освіту, **двоє** – середню спеціальну, решта **28** мажоритарників закінчили вищі навчальні заклади.

[![4](https://mpz.brovary.org/wp-content/uploads/2014/10/4.jpg)](https://mpz.brovary.org/wp-content/uploads/2014/10/4.jpg)

З повним переліком всіх кандидатів-мажоритарників у виборчому окрузі №97 та їх короткими біографічними довідками можна ознайомитись на сайті Центральної виборчої комісії [за цим посиланням](http://www.cvk.gov.ua/pls/vnd2014/WP033?PT001F01=910&pf7331=97).

Нагадуємо, позачергові вибори народних депутатів України відбудуться 26 жовтня 2014 року. Для висвітлення виборчого процесу команда "Маєш право знати" започаткувала спецпроект "[**Парламентські вибори-2014**](https://mpz.brovary.org/mi-zapuskayemo-spetsproekt-parlamentski-vibori-2014-u-brovarah/)", у рамках якого ми відстежуємо всі найважливіші етапи обрання нового складу Верховної Ради України - висування та реєстрацію кандидатів, роботу окружної виборчої комісії, формування складу ДВК, ведення агітації кандидатами та партіями тощо. Стежити за публікаціями нашого спецпроекту можна за [цим посиланням](https://mpz.brovary.org/tag/parlamentski-vibori-2014/).
