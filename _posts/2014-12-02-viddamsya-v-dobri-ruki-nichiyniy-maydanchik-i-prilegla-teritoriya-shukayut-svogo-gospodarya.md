---
title: "«Віддамся в добрі руки»: дитячий майданчик у Броварах шукає господаря"
date: 2014-12-02
author: 
  username: "yschenko"
  display_name: "Ірина Ющенко"
tags: 
  - "brovary"
  - "vibir-redaktsiyi"
  - "dityachi-maydanchiki"
  - "dityachiy-maydanchik"
  - "korolenka"
  - "maydanchik"
  - "novini"
---

**[![SAM_1264](https://mpz.brovary.org/wp-content/uploads/2014/11/SAM_1264.jpg)](https://mpz.brovary.org/wp-content/uploads/2014/11/SAM_1264.jpg)Є в Броварах алея Любові, про яку  практично ніхто не знає, хіба що  частинка мешканців вулиці Короленка, де, власне, вона й розташована. Вимощена метрів з двісті бетонними плитами стежка, що з'єднує  дитячий майданчик та греко-католицьку церкву, останні два роки зовсім перестала відповідати своїй романтичній назві. Як і дитячий майданчик, який близько 20 років тому подарувала броварським дітям-чорнобильцям американська євангельська організація.**

**[![SAM_1295](https://mpz.brovary.org/wp-content/uploads/2014/11/SAM_1295.jpg)](https://mpz.brovary.org/wp-content/uploads/2014/11/SAM_1295.jpg)**

[![SAM_1258](https://mpz.brovary.org/wp-content/uploads/2014/11/SAM_1258.jpg)](https://mpz.brovary.org/wp-content/uploads/2014/11/SAM_1258.jpg)

[![SAM_1275](https://mpz.brovary.org/wp-content/uploads/2014/11/SAM_1275.jpg)](https://mpz.brovary.org/wp-content/uploads/2014/11/SAM_1275.jpg)

«_Ми шлемо цього дитячого майданчика і молимося, щоб Бог благословив дітей в місті Бровари. Ваш місто-побратим Рокфорд, США. Вересень 1995 року_», - написано на табличці, прибитій на щитку біля майданчика. Точніше, біля того, що від нього залишилося.

[![SAM_1272](https://mpz.brovary.org/wp-content/uploads/2014/11/SAM_1272.jpg)](https://mpz.brovary.org/wp-content/uploads/2014/11/SAM_1272.jpg)

[![SAM_1268](https://mpz.brovary.org/wp-content/uploads/2014/11/SAM_1268.jpg)](https://mpz.brovary.org/wp-content/uploads/2014/11/SAM_1268.jpg)

Як розповідають жителі будинку 56А, що на  вул. Короленка _(там мешкають родини постраждалих у наслідок аварії на Чорнобильській АЕС)_, після розпаду КП «Служба замовника» майданчик і прилегла до його територія стали нічийними. Відповідно за ними ніхто не доглядає і ніхто там не прибирає. Надсучасний майданчик, якого 20 років тому знайти в Україні було практично неможливо, американці обгородили сіткою, встановили й залізні столики з лавками, де б дітки відпочивали – все як закордоном.

[![SAM_1253](https://mpz.brovary.org/wp-content/uploads/2014/11/SAM_1253.jpg)](https://mpz.brovary.org/wp-content/uploads/2014/11/SAM_1253.jpg)

«Не майданчик був - диво, - згадують мешканки сусіднього будинку **Тетяна Антонівна** та **Світлана Василівна**, - різноманітні гірки, гойдалки, турніки, гумові доріжки. Для дітей – радість, батькам – спокій і задоволення. Але з часом майданчик постарів, багато чого зламали дорослі діти, які повертаючись зі школи, грались на ній. А вечорами тут «зависають» зовсім уже не діти».

[![SAM_1269](https://mpz.brovary.org/wp-content/uploads/2014/11/SAM_1269.jpg)](https://mpz.brovary.org/wp-content/uploads/2014/11/SAM_1269.jpg)

[![SAM_1262](https://mpz.brovary.org/wp-content/uploads/2014/11/SAM_1262.jpg)](https://mpz.brovary.org/wp-content/uploads/2014/11/SAM_1262.jpg)

[![SAM_1259](https://mpz.brovary.org/wp-content/uploads/2014/11/SAM_1259.jpg)](https://mpz.brovary.org/wp-content/uploads/2014/11/SAM_1259.jpg)

[![SAM_1265](https://mpz.brovary.org/wp-content/uploads/2014/11/SAM_1265.jpg)](https://mpz.brovary.org/wp-content/uploads/2014/11/SAM_1265.jpg)

Про те, чим  вечорами займаються на майданчику «уже не діти», свідчать не тільки «наскельні» малюнки, які  залишила на згадку наступним поколінням сучасна «печерна» цивілізація, а й різноманітне сміття: починаючи від папірців, пластикових стаканчиків, пляшок з-під пива та горілки й закінчуючи шприцами та презервативами.

[![SAM_1254](https://mpz.brovary.org/wp-content/uploads/2014/11/SAM_1254.jpg)](https://mpz.brovary.org/wp-content/uploads/2014/11/SAM_1254.jpg)

«Самое ужасное, что в этом играют наши дети! Поскольку сейчас в нашей стране хоть что-то начало сдвигаться с мертвой точки, жители моего района очень надеются, что мы сможем вернуть себе хорошее место для отдыха детей, так как рядом находятся 2 садика и школа № 10», - від імені матерів написала редакції "Маєш право знати" броварчанка **Даша**, яка проживає на вул. Короленка, 54Б. - Хотелось бы выяснить, кому принадлежит эта территория и почему в парке хоть немного смотрят за детской площадкой, а у нас все забросили».

У пошуках власника майданчика наші журналісти звернулися до місцевої влади - написали інформаційний запит: хто-хто, а чиновники напевне мають знати відповідь.

[![SAM_1381](https://mpz.brovary.org/wp-content/uploads/2014/11/SAM_1381.jpg)](https://mpz.brovary.org/wp-content/uploads/2014/11/SAM_1381.jpg)

[![SAM_1386](https://mpz.brovary.org/wp-content/uploads/2014/11/SAM_1386.jpg)](https://mpz.brovary.org/wp-content/uploads/2014/11/SAM_1386.jpg)

[![SAM_1378](https://mpz.brovary.org/wp-content/uploads/2014/11/SAM_1378.jpg)](https://mpz.brovary.org/wp-content/uploads/2014/11/SAM_1378.jpg)

[![SAM_1385](https://mpz.brovary.org/wp-content/uploads/2014/11/SAM_1385.jpg)](https://mpz.brovary.org/wp-content/uploads/2014/11/SAM_1385.jpg)

Разом запитали і про аналогічний 20-річний дитячий майданчик у парку «Перемога», розташованого біля  «ракушки» та  «шайби», адже  колись така затишна й оригінальна оаза дитячого відпочинку сьогодні  відлякує  матерів з дітьми не стільки зовнішнім виглядом, як вивіскою, за змістом схожою на застереження «Не влезай – убьет!»:

[![SAM_1382](https://mpz.brovary.org/wp-content/uploads/2014/11/SAM_1382.jpg)](https://mpz.brovary.org/wp-content/uploads/2014/11/SAM_1382.jpg)

[![SAM_1380](https://mpz.brovary.org/wp-content/uploads/2014/11/SAM_1380.jpg)](https://mpz.brovary.org/wp-content/uploads/2014/11/SAM_1380.jpg)

Однак ця засторога не заважає охочим й цікавим відкрутити нескладний «замок» і при необхідності потрапити на територію майданчика.

Тож поки посадовці працювали над  нашим запитом, журналісти вирішили поцікавитися, що знають про «американського» майданчика (на Короленка)  власники території, де він розташований, тому й пішли в  найближчий ЖЕК - №3. «Ні майданчик, ні алея Любові не перебувають на нашому балансі, -  повідомив начальник ЖЕК **Іван Васильович**. – Вони - нічийні. Але люди зі скаргами приходять саме до нас, тому  раз на два-три тижні наш двірник  там прибирає. Щоб не збиралися під вікнами будинків п'яниці та наркомани, на прохання жителів ми столики біля майданчика позрізали. Мабуть, таке зробимо й з лавками. Також познімали поламані конструкції, а за кілька метрів від розваленого майданчика встановили новий. За «американським» майданчиком раніше доглядала якась церква. Казали, що його відновлюватимуть. Та на тому все і затихло. А за те, що нагадали про переповнені урни, дякуємо. Завтра приберемо».

[![SAM_1256](https://mpz.brovary.org/wp-content/uploads/2014/11/SAM_1256.jpg)](https://mpz.brovary.org/wp-content/uploads/2014/11/SAM_1256.jpg)

Настоятель греко-католицької церкви _(яка сусідить із майданчиком – авт.)_ отець **Олег** свою причетність до «сироти» також заперечив, хоча, каже, останні два роки суміжну з церквою територію  прибирали самі. Та коли двірники сусідніх будинків почали складувати в ярок біля майданчика гілки, прибирання припинили. На цьому і все.

Пошуки власника майданчика привели нас до пресвітера 1-ої церкви євангелістських християн-баптистів **Анатолія Лепака**. Саме його людей неодноразово і бачили на майданчику. «_Під час своєї каденції мер Броварів Олексій Іщенко побував у Америці, -_ розповідає пресвітер_. -  Звідти і привіз пропозицію від євангельської організації «Діти навколо світу» побудувати для броварських дітей-чорнобильців сучасний майданчик. Все необхідне американські одновірці закупили  і переправили в Бровари. Перший майданчик встановили в парку «Перемога», наступного року – на вулиці Короленка_».

[![SAM_1260](https://mpz.brovary.org/wp-content/uploads/2014/11/SAM_1260.jpg)](https://mpz.brovary.org/wp-content/uploads/2014/11/SAM_1260.jpg)

[![SAM_1267](https://mpz.brovary.org/wp-content/uploads/2014/11/SAM_1267.jpg)](https://mpz.brovary.org/wp-content/uploads/2014/11/SAM_1267.jpg)

Але менталітет наших людей зробив свою справу: сітки звалили, конструкції зламали. Пару разів американські  волонтери приїздили ремонтувати гойдалки та гірки, але після того, як хтось із вікна поцілив у гостей картоплиною, іноземців більше не бачили. Пресвітер з волонтерами за власний кошт також ремонтували зламані конструкції, встановлювали чергування та прибирали, однак  через деякий час територія знову нагадувала первісний лад. Тож розбиратися з подарованим броварським дітям майданчиком залишили безпосереднім господарям міста.

_«Повідомляємо, що дитячий майданчик, розташований по вул. Короленка в районі будинку 54-Б не належить до комунальної власності територіальної громади м. Бровари та на балансі УЖКГ не перебуває. Кошти на його ремонт або реконструкцію міським бюджетом не передбачені,  **\-**_ відповіли  на наш інформаційний запит  управління ЖКГ та управління комунальної власності Броварської міської ради_**.** – Щодо дитячого майданчика, розташованого на території парку «Перемога»,  поблизу літньої естради, повідомляємо, що майданчик знаходиться на балансі КП «Бровари-благоустрій». На даний час він у непридатному стані в зв'язку з відсутністю ремонтних запчастин на заводі-виготовлювачі в США (зняті з виробництва), але вивчається питання заміни за проханням громади міста-побратима Рокфорд. Дана територія огороджена, виставлені відповідні знаки, перебування на дитячій площадці заборонено… Майданчик на балансі УЖКГ не перебуває, кошти на його ремонт або реконструкцію міським бюджетом не передбачені»._

[![SAM_1384](https://mpz.brovary.org/wp-content/uploads/2014/11/SAM_1384.jpg)](https://mpz.brovary.org/wp-content/uploads/2014/11/SAM_1384.jpg)

Чому один майданчик-подарунок знаходиться на балансі КП «Бровари-благоустрій», а інший – ні, залишається загадкою. Та зрозуміло одне: в місті нічийні майданчики все ж є, і мабуть, владі вигідно про деякі просто «не знати», адже за невзятий на баланс міста, вона не несе ніякої відповідальності, відповідно, не витрачає кошти на  його ремонти. Скільки ще їх, «сиріт», у місті – покаже час, адже майданчики старітимуть, ламатимуться, люди, відповідно, реагуватимуть скаргами. І дай Бог, щоб новини були не трагічного змісту.

**_P_****_._****_S_****_.:_** **_На сьогодні «сирота» на Короленка шукає собі справжнього господаря і готовий віддатися в добрі небайдужі руки. Натомість обіцяє служити довго і віддано._**
