---
title: "Прощавай, школо, привіт, нове життя! У Броварах відсвяткували випускний - ФОТО"
date: 2017-06-28
author: 
  username: "krokos"
  display_name: "Владислава Крокос"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "vypusknyj-2017"
  - "vipuskniki"
  - "gromada"
  - "misto"
  - "novini"
  - "shkola"
---

**Зі сцени на центральній площі Броварів лунають пісні про дитинство, школу, майбутнє, поруч вишикувалися люди в ошатних костюмах із квітами та фотоапаратами, кольорові кульки рвуться в повітря – у такій урочистій атмосфері броварські випускники-2017 вчора, 27 червня, прощалися зі шкільною порою.**

[![](https://mpz.brovary.org/wp-content/uploads/2017/06/vypusknyj-2017-1.jpg)](https://mpz.brovary.org/wp-content/uploads/2017/06/vypusknyj-2017-1.jpg)

О 17-й годині під палючим сонцем на височенних підборах ряди ще вчора учнів, на чолі з директорами та адміністрацією шкіл йдуть від стадіону «Спартак» до Майдану Свободи, де на них вже чекають родичі та друзі.

[![](https://mpz.brovary.org/wp-content/uploads/2017/06/vypusknyj-2017-2.jpg)](https://mpz.brovary.org/wp-content/uploads/2017/06/vypusknyj-2017-2.jpg)

[![](https://mpz.brovary.org/wp-content/uploads/2017/06/vypusknyj-2017-5.jpg)](https://mpz.brovary.org/wp-content/uploads/2017/06/vypusknyj-2017-5.jpg)

Ведуча заходу по черзі оголошує одинадцятикласників кожної школи, що перед тим, як стати на призначене для них місце на площі, демонструють гостям міні-флешмоб та випускають кульки, що у висоті гармонійно поєднуються в жовто-блакитний прапор України,  фотографи тим часом не впускають можливості зняти сяючі юні обличчя, летючі на вітру тканини прекрасних суконь та переливи золотих стрічок з написом «Випускник-2017».

[![](https://mpz.brovary.org/wp-content/uploads/2017/06/vypusknyj-2017-6.jpg)](https://mpz.brovary.org/wp-content/uploads/2017/06/vypusknyj-2017-6.jpg)

Випускниці одна краща за іншу: сукні найрізноманітніших кольорів та фасонів, легкі романтичні локони та акуратні укладки, у декого - яскравий святково-вечірній макіяж.

[![](https://mpz.brovary.org/wp-content/uploads/2017/06/vypusknyj-2017-28.jpg)](https://mpz.brovary.org/wp-content/uploads/2017/06/vypusknyj-2017-28.jpg)

[![](https://mpz.brovary.org/wp-content/uploads/2017/06/vypusknyj-2017-29.jpg)](https://mpz.brovary.org/wp-content/uploads/2017/06/vypusknyj-2017-29.jpg)

Не відставали від дівчат і молоді люди. Класичний костюм, зачищені до блиску туфлі – такий варіант став оптимальним для броварських хлопців. А бабочка чи галстук додали свою «ізюминку» до образу кожного джентельмена. Деякі своїм зовнішнім виглядом навіть нагадували **Джеймса Бонда**.

\[caption id="attachment\_72073" align="aligncenter" width="600"\][![](https://mpz.brovary.org/wp-content/uploads/2017/06/vypusknyj-2017-17.jpg)](https://mpz.brovary.org/wp-content/uploads/2017/06/vypusknyj-2017-17.jpg) Молодий Джеймс Бонд\[/caption\]

[![](https://mpz.brovary.org/wp-content/uploads/2017/06/vypusknyj-2017-31.jpg)](https://mpz.brovary.org/wp-content/uploads/2017/06/vypusknyj-2017-31.jpg)

Раніше випускний для броварських  випускників проходив на стадіоні **«Спартак»** і перед складанням **ЗНО**. Цього ж року свято проходило на **Майдані Свободи** і після випускних іспитів, що дає можливість зі спокійною душею і на повну відгуляти таку значну подію. Щодо місця проведення випускного думки випускніків розійшлися. Були ті, хто більше вподобав «Спартак», і такі, кому цьогорічне розташування сподобалося більше.

На заході був присутній міський голова – **Ігор Сапожко**, який промовою привітав винуватців свята, **Еліна Іващенко** – переможниця конкурсу «Голос Діти» заспівала гімн України, а вихованці броварського клубу бального танцю **«Elerina»** показали творчий номер.

\[caption id="attachment\_72068" align="aligncenter" width="600"\][![](https://mpz.brovary.org/wp-content/uploads/2017/06/vypusknyj-2017-12.jpg)](https://mpz.brovary.org/wp-content/uploads/2017/06/vypusknyj-2017-12.jpg) Еліна Іващенко під час виконання гімну України\[/caption\]

\[caption id="attachment\_72072" align="aligncenter" width="600"\][![](https://mpz.brovary.org/wp-content/uploads/2017/06/vypusknyj-2017-16.jpg)](https://mpz.brovary.org/wp-content/uploads/2017/06/vypusknyj-2017-16.jpg) Броварський клуб бального танцю "Elerina"\[/caption\]

[![](https://mpz.brovary.org/wp-content/uploads/2017/06/vypusknyj-2017-15.jpg)](https://mpz.brovary.org/wp-content/uploads/2017/06/vypusknyj-2017-15.jpg)

У свою чергу, випускники теж подарували гостям традиційний прощальний вальс. З цієї квітучої феєрії батьки, вчителі та фотографи не зводили очей. Змішані почуття щастя, печалі та переживання зависали в просторі, адже завтра на цих вже не дітей, але ще не дорослих чекає нове життя, сповнене радісних відкриттів і дорослих проблем.

\[caption id="attachment\_72081" align="aligncenter" width="600"\][![](https://mpz.brovary.org/wp-content/uploads/2017/06/vypusknyj-2017-25.jpg)](https://mpz.brovary.org/wp-content/uploads/2017/06/vypusknyj-2017-25.jpg) Прощальний вальс\[/caption\]

Згодом почали лунати слова про пташенят, що вилетіли з гнізда, про доросле життя, минуле та майбутнє, удачу та інше. Заграла урочиста мелодія і розпочалася традиційна церемонія вручення золотих медалей за високі успіхи у навчанні, срібних за просто успіхи у навчанні та грамот за перемоги в конкурсах та олімпіадах. Таких випускників нарахувалося близько сорока. Всі вони по черзі виходили на сцену, де почесною відзнакою їх нагороджували **Ігор Сапожко** та очільниця управління освіти **Оксана Мельник**. Деяких дівчат, як справжніх дорослих дам, однокласники супроводжували до нагородження.

[![](https://mpz.brovary.org/wp-content/uploads/2017/06/vypusknyj-2017-19.jpg)](https://mpz.brovary.org/wp-content/uploads/2017/06/vypusknyj-2017-19.jpg)

[![](https://mpz.brovary.org/wp-content/uploads/2017/06/vypusknyj-2017-21.jpg)](https://mpz.brovary.org/wp-content/uploads/2017/06/vypusknyj-2017-21.jpg)

[![](https://mpz.brovary.org/wp-content/uploads/2017/06/vypusknyj-2017-20.jpg)](https://mpz.brovary.org/wp-content/uploads/2017/06/vypusknyj-2017-20.jpg)

А під кінець випускники почали збігатися до батьків та друзів, фотографуватися, а згодом і зовсім роз’їхалися, хто до школи за атестатом, а хто зразу в ресторан святкувати. Хочеться їм лише побажати не загубитися у величезному різнобарвному світі, не забувати своє місто, любити світ і людей, бути в житті творцями та винахіниками. І тоді щастя саме знайде їх, і все, про що мріється, обов’язково здійсниться.

[![](https://mpz.brovary.org/wp-content/uploads/2017/06/vypusknyj-2017-38.jpg)](https://mpz.brovary.org/wp-content/uploads/2017/06/vypusknyj-2017-38.jpg)

[![](https://mpz.brovary.org/wp-content/uploads/2017/06/vypusknyj-2017-35.jpg)](https://mpz.brovary.org/wp-content/uploads/2017/06/vypusknyj-2017-35.jpg)

[![](https://mpz.brovary.org/wp-content/uploads/2017/06/vypusknyj-2017-30.jpg)](https://mpz.brovary.org/wp-content/uploads/2017/06/vypusknyj-2017-30.jpg)

**Фото - авторки**
