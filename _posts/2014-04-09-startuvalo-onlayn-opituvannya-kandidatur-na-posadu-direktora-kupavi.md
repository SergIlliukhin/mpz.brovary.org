---
title: "Стартувало онлайн-опитування кандидатур на посаду директора \"Купави\""
date: 2014-04-09
author: 
  username: "shako"
  display_name: "Тарас Шако"
tags: 
  - "breus"
  - "brovary"
  - "vibir-redaktsiyi"
  - "direktor-baseynu"
  - "kupava"
  - "novini"
coverImage: "wp-content/uploads/2014/01/kupava-11.jpg"
---

**[![kupava 1](https://mpz.brovary.org/wp-content/uploads/2014/01/kupava-1.jpg)](https://mpz.brovary.org/wp-content/uploads/2014/01/kupava-1.jpg)З 7 квітня на офіційному сайті Броварської міської ради триває [онлайн-опитування кандидатів](https://www.brovary.kiev.ua/opituvannya-gromadsko%D1%97-dumki-stosovno-kandidaturi-ker%D1%96vnika-plavalnogo-baseinu-%C2%ABkupava%C2%BB-1) на пост директора плавального басейну "Купава". Нагадаємо, Міністр молоді та спорту Дмитро Булатов, [відвідавши олімпійський басейн](https://mpz.brovary.org/ministr-molodi-i-sportu-bulatov-kupava-mozhe-zapratsyuvati-cherez-tizhden/), наголосив на важливості громадського обговорення претендентів на посаду очільника об'єкту та виступив з ініціативою створити відповідне голосування в мережі. Нині на сайті можна підтримати або відомого спортсмена Сергія Бреуса, або голову профспілки працівників освіти Андрія Артемчука. Також можна запропонувати свою кандидатуру в коментарях. Зараз "Купаву" очолює дружина масажиста Азарова Тетяна Федоренко.**

\[caption id="attachment\_25179" align="aligncenter" width="614"\][![bulatov_kupava09](https://mpz.brovary.org/wp-content/uploads/2014/04/bulatov_kupava09.jpg)](https://mpz.brovary.org/wp-content/uploads/2014/04/bulatov_kupava09.jpg) Ігор Сапожко, Тетяна Федоренко та Дмитро Булатов\[/caption\]

Міністр Дмитро Булатов наголошував на тому, аби кожен з пропонованих кандидатів на директора представив громадськості своє бачення розвитку та управління "Купавою". Цю вимогу міністра частково виконав лише Сергій Бреус: він [описав в загальних рисах завдання та цілі](https://www.brovary.kiev.ua/breus-serg%D1%96i-petrovich), які планує реалізувати, ставши директором басейну. Інший кандидат Андрій Артемчук обмежився лише [зазначенням свого досвіду роботи, особистими якостями та хобі](https://www.brovary.kiev.ua/breus-serg%D1%96i-petrovich). На сайті міськради можна ознайомитись з анкетами-резюме обох кандидатів.

Також Булатов наполягав на активному розповсюдженні онлайн-опитування в соцмережах, аби більше людей змогло висловитись в підтримку того чи іншого кандидата. Сам Міністр вже закликав броварчан брати участь в голосуванні на своїй [сторінці у Фейсбуці.](https://www.facebook.com/dmitry.bulatov/posts/645604448821467?stream_ref=10)

За два дні проголосували понад півтисячі користувачів: поки що в гонці лідерує Бреус. Різниця між ними хитка і становить кілька десятків голосів. В коментарях також пропонують кандидатури тренерів Броварського вищого училища фізичної культури Дмитра Ларіна та Віктора Турчина. До речі, останній виховав чемпіонів і рекордсменів Європи та світу Олега Лісогора й згаданого Сергія Бреуса. Однак адміністратори сайту не взяли до уваги пропозицій користувачів та не включили тренерів до списку голосування. Вочевидь, це пояснюється тим, що обидва згадані тренери підтримали на цю посаду Бреуса: про це написано в його анкеті-резюме на сайті міськради. 

Онлайн-опитування ще триває: свій голос за одного з кандидатів можна віддати, перейшовши [за посиланням.](https://www.brovary.kiev.ua/opituvannya-gromadsko%D1%97-dumki-stosovno-kandidaturi-ker%D1%96vnika-plavalnogo-baseinu-%C2%ABkupava%C2%BB-1)

Нагадуємо, Міністр молоді та спорту Дмитро Булатов заявив, що "Купава" зможе запрацювати вже цього четверга.
