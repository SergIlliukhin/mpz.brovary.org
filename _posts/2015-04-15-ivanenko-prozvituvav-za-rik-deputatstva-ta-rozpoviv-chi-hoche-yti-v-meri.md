---
title: "Іваненко прозвітував за рік депутатства та розповів, чи хоче йти в мери"
date: 2015-04-15
author: 
  username: "shako"
  display_name: "Тарас Шако"
tags: 
  - "ivanenko"
  - "brovary"
  - "vibir-redaktsiyi"
  - "deputatskiy-zvit"
  - "zvit-deputata-miskoyi-radi"
  - "novini"
  - "oleg-ivanenko"
---

**[![іваненко звіт 01](https://mpz.brovary.org/wp-content/uploads/2015/04/ivanenko-zvit-01.jpg)](https://mpz.brovary.org/wp-content/uploads/2015/04/ivanenko-zvit-01.jpg)Закон «Про статус депутатів місцевих рад» зобов****’****язує обранців щорічно звітувати про свою роботу перед виборцями. Втім не всі депутати Броварської міської ради люблять виконувати норми законів, а надто – про звіти перед громадою, яка їх обрала. За минулий рік із 42 депутатів поки лише один влаштував звітну зустріч із броварчанами. В актовій залі першої школи 8 квітня Олег Іваненко розповів мешканцям округу №14 про свою роботу.**

Послухати депутатський звіт Іваненка зібрались близько семи десятків мешканців Старого міста. Перш за все депутат висловив подяку людям та наголосив – багато проблем доводилось вирішувати власними силами, спільно з громадою. Броварська міська рада переважно закривала очі на гострі проблеми мікрорайону, зокрема, на розбиті дороги та відсутність вуличного освітлення. Натомість грошові потоки з міського бюджету направлятимуть на інші потреби: мільйони гривень на доріжки в парку «Перемога», чергові 12 мільйонів у «вічну» реконструкцію вулиці Київської тощо.

[![іваненко звіт 03](https://mpz.brovary.org/wp-content/uploads/2015/04/ivanenko-zvit-03.jpg)](https://mpz.brovary.org/wp-content/uploads/2015/04/ivanenko-zvit-03.jpg)

Такий розподіл міських грошей не залишає іншого вибору, ніж самим «брати лопату». Іваненко розповів, що за власний кошт разом із громадськістю впродовж своєї депутатської каденції допомагав проводити грейдування та підсипку доріг на найбільш розбитих ділянках. Звісно, самотужки неможливо вирішити всі інфраструктурні проблеми мікрорайону, на які скаржились присутні броварчани.

![іваненко звіт 11](https://mpz.brovary.org/wp-content/uploads/2015/04/ivanenko-zvit-11.jpg)

Також на зустрічі команда депутата дала рекомендації, як оформити субсидію. Перш за все, помічники Іваненка показали, як заповнювати декларацію про доходи та написати відповідну заяву. Тим, хто хоче отримати субсидію, порадили не зволікати, адже черга з охочих вже розписана на місяць вперед.

\[caption id="attachment\_36253" align="aligncenter" width="600"\][![іваненко звіт 06](https://mpz.brovary.org/wp-content/uploads/2015/04/ivanenko-zvit-06.jpg)](https://mpz.brovary.org/wp-content/uploads/2015/04/ivanenko-zvit-06.jpg) Помічники Іваненка показують, як заповнювати декларацію\[/caption\]

[![іваненко звіт 01](https://mpz.brovary.org/wp-content/uploads/2015/04/ivanenko-zvit-01.jpg)](https://mpz.brovary.org/wp-content/uploads/2015/04/ivanenko-zvit-01.jpg)

Депутат розповів також про проблеми міських спортсменів. Футбольний чемпіонат Київської області, ігри якого відбуваються у Броварах, обласна федерація футболу планувала відмінити. Іваненко долучився до переговорного процесу з областю, аби місто не залишилось без чемпіонату. Все, що змогли – домовитись хоча би дограти сезон.

\[caption id="attachment\_36259" align="aligncenter" width="600"\]![іваненко звіт 12](https://mpz.brovary.org/wp-content/uploads/2015/04/ivanenko-zvit-12.jpg) ФК "Юніон" подякував Іваненку за фінансову підтримку\[/caption\]

Також мова зайшла про басейн "Купава", де рік тому відбулась зміна керівництва. Демократичне призначення нового директора Сергія Бреуса проходило під пильним контролем активної громади разом з депутатом. Нині Іваненко продовжує підтримувати плавальний заклад, зокрема, допоміг придбати необхідні реактиви для очистки води та ін.

Як голова реабілітаціного центру "Прагнення" депутат не міг оминути увагою тему людей з особливими потребами. За його словами, у цьому році керівництво держави хотіло значно урізати перелік пільг для інвалідів. Однак Олегу Іваненку випала можливість поспілкуватись на цю тему з Президентом Порошенком і переконати його у тому, що це критично погіршить умови життя таких людей. В результаті цієї розмови  зняття  пільг з інвалідів відклали щонайменше на рік.

[![іванеко звіт](https://mpz.brovary.org/wp-content/uploads/2015/04/ivaneko-zvit.jpg)](https://mpz.brovary.org/wp-content/uploads/2015/04/ivaneko-zvit.jpg)

Сам депутат, який займається меценатською діяльністю, не перестає надавати допомогу тим, хто її потребує. Про це свідчили слова вдячних броварчан, які прийшли на звітування. Зокрема, депутату дякували за підтримку школи №1 та школи мистецтв.

Було видно, що Іваненку приємно слухати слова подяки, втім він закликав мешканців сфокусуватись на найгостріших проблемах округу та озвучити ії під час звітування, щоб у рамках своїх депутатських повноважень він міг сприяти їх вирішенню.

[![іваненко звіт 04](https://mpz.brovary.org/wp-content/uploads/2015/04/ivanenko-zvit-04.jpg)](https://mpz.brovary.org/wp-content/uploads/2015/04/ivanenko-zvit-04.jpg)

З уст громадських активістів Броварів досі не сходить тема про Генеральний план міста. Депутат вкотре підкреслив, що завдяки громадськості вдалось відкласти затвердження нового проекту генплану, згідно з яким, зокрема, планувалось будівництво багатоповерхівок біля вулиці Богунського. «_Якби воно там почалось, то ми були не по коліна у воді, а по саму шию»_, - згадав Іваненко постійну проблему підтоплення старої частини міста.

Водночас депутат повідомив про те, що у місті [триває розробка стратегії розвитку міста та планується громадське обговорення змін до генплану](https://mpz.brovary.org/shtab-po-rozrobtsi-zmin-do-genplanu-brovariv-planuye-pochati-z-viroblennya-strategiyi-rozvitku-mista/). Іваненко закликав присутніх долучатися та брати активну участь у цьому процесі.

[![іваненко звіт 02](https://mpz.brovary.org/wp-content/uploads/2015/04/ivanenko-zvit-02.jpg)](https://mpz.brovary.org/wp-content/uploads/2015/04/ivanenko-zvit-02.jpg)

Також Іваненко запросив містян на масовий суботник із прибирання лісу 25 квітня. Депутат нагадав, що спільними зусиллями минулого року вдалось зібрати тони відходів та зробити броварський ліс хоча б трохи чистішим. Забезпечення необхідним інвентарем та транспортом для вивезення сміття, як і минулоріч, обранець зголосився взяти на себе та залучити інших меценатів.

[![іваненко звіт 14](https://mpz.brovary.org/wp-content/uploads/2015/04/ivanenko-zvit-14.jpg)](https://mpz.brovary.org/wp-content/uploads/2015/04/ivanenko-zvit-14.jpg)

На носі місцеві вибори, тож не обійшлось без запитань про політичні плани Олега Іваненка. Депутат наголосив, що не має мерських амбіцій, однак, можливо, знову балотуватиметься до міської або ж до обласної ради.

[![іваненко звіт 13](https://mpz.brovary.org/wp-content/uploads/2015/04/ivanenko-zvit-13.jpg)](https://mpz.brovary.org/wp-content/uploads/2015/04/ivanenko-zvit-13.jpg)

[![іваненко звіт 08](https://mpz.brovary.org/wp-content/uploads/2015/04/ivanenko-zvit-08.jpg)](https://mpz.brovary.org/wp-content/uploads/2015/04/ivanenko-zvit-08.jpg)

[![іваненко звіт 05](https://mpz.brovary.org/wp-content/uploads/2015/04/ivanenko-zvit-05.jpg)](https://mpz.brovary.org/wp-content/uploads/2015/04/ivanenko-zvit-05.jpg)

Після завершення звітної зустрічі депутат продовжив неформальне спілкування із броварчанами, під час якого його помічники продовжили фіксувати проблемні питання громади.

**Фото - Миколи Кожемяка**
