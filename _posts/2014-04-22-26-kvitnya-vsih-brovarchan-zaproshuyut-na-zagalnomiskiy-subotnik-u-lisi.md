---
title: "26 квітня всіх броварчан запрошують на загальноміський суботник у лісі"
date: 2014-04-22
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "vibir-redaktsiyi"
  - "ekologiya"
  - "lis"
  - "novini"
  - "pribirannya"
  - "subotnik"
coverImage: "wp-content/uploads/2014/04/Subotnik-anons.jpg"
---

**[![Суботник анонс](https://mpz.brovary.org/wp-content/uploads/2014/04/Subotnik-anons.jpg)](https://mpz.brovary.org/wp-content/uploads/2014/04/Subotnik-anons.jpg)Цієї суботи, 26 квітня, усіх мешканців Броварів - незалежно від статі, віку  та роду занять - запрошують на велике прибирання лісу. Про це "Маєш право знати" повідомили організатори загальноміського суботника.**

Усіх охочих зробити наш ліс чистим та охайним, чекатимуть о 9:30 біля входу в парк "Приозерний", що на Пекарні. У планах організаторів суботника - влаштувати масове прибирання ділянки лісу від парку Пекарні аж до поліклініки на Інтернаті.

Ініціатори заходу сподіваються, що в суботнику візьмуть участь кілька сотень учасників, та обіцяють забезпечити всіх рукавичками та пакетами для сміття. Також вони беруть на себе обов'язок забезпечити вивезення усього зібраного сміття. При цьому наголошується, що загальноміський суботник 26 квітня - захід аполітичний, без піару та має єдину мету - спільними зусиллями зробити ліс чистим.

[![subbotnik_prew](https://mpz.brovary.org/wp-content/uploads/2014/04/subbotnik_prew.jpg)](https://mpz.brovary.org/wp-content/uploads/2014/04/subbotnik_prew.jpg)

Нагадаємо, громада Броварів уже двічі цієї весни організовувала суботники: [29 березня](https://mpz.brovary.org/tsiyeyi-suboti-brovarchani-planuyut-pribrati-zhitloviy-masiv-a-nastupnoyi-vzyatis-za-chistotu-v-lisi/) мешканці вийшли на прибирання 6 ділянок на житловому масиві, а [5 квітня](https://mpz.brovary.org/zavtra-brovarchani-provedut-subotnik-u-lisi-ta-v-parku-priozerniy-priyednuytes/) небайдужі активісти наводили лад на території парку "Приозерний" та в лісі біля Лісництва.
