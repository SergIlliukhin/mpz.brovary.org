---
title: "Біля Броварів горять торфяники. Пожежа почалася з лісу?"
date: 2015-06-11
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "bikivnya"
  - "goryt-lis"
  - "novini"
  - "torfyanyky"
---

**У четвер, 11 червня, в районі Биківні під Києвом почали горіти торфовища. Як повідомляють в ДСНС, між районом ДВРЗ і селищем загорівся ліс, через що почали жевріти торфовища. Виникло три осередки займання, кожен площею по 300 кв. м. З 5-ї ранку там працюють лісники і їхня техніка, загрози поширення вогню немає, ситуація контрольована, - запевняють в службі з надзвичайних ситуацій.**

Про це повідомили в прес-службі ДСНС - [пише](https://glavcom.ua/news/300580.html) інтернет-ресурс Главком:

_\[quote\]«Нам прийшло повідомлення на пульт про те, що під Києвом в районі Биківні горять торфовища. І жителі Дарниці дзвонили, повідомляли про задимлення. Однак, до гасіння пожежі працівників ДСНС поки не залучають. Поки лісівники Дарницького лісництва намагаються ліквідувати загоряння власними силами»,_ - розповіли в прес-службі.\[/quote\]

У свою чергу _«_Українська правда_»_ [повідомляє](http://www.pravda.com.ua/news/2015/06/11/7070887/):

\[quote\]Керівник прес-служби Головного управління ДСНС у Києві Світлана Водолага уточнила агентству ["Інтерфакс-Україна"](https://interfax.com.ua/), що між районом ДВРЗ (Деснянський район Києва) і селищем Биківня загорівся ліс, через що почали жевріти торфовища**.** За її словами, виникло три осередки займання, кожен площею по 300 кв м. Водолага наголосила, що за пожежну безпеку в лісових масивах відповідають лісники, і це компетенція комунального об'єднання "Київзеленбуд". _«__З 5 ранку там працюють лісники і їхня техніка. Загрози поширення вогню немає, ситуація контрольована»_, - зазначила вона.\[/quote\]
