---
title: "Активістам розповіли про \"внутрішню кухню влади\" та навчили \"перчити\" запитами, зверненнями та протестами"
date: 2015-04-08
author: 
  username: "onikienko"
  display_name: "Вікторія Оникієнко"
categories: 
  - "aktsiyi-zahodi"
tags: 
  - "brovary"
  - "vibir-redaktsiyi"
  - "novini"
  - "shkola-aktivista"
coverImage: "wp-content/uploads/2015/04/shkola-aktivista-17.jpg"
---

**[![школа активіста 18](https://mpz.brovary.org/wp-content/uploads/2015/04/shkola-aktivista-18.jpg)](https://mpz.brovary.org/wp-content/uploads/2015/04/shkola-aktivista-18.jpg)Минулої суботи, 5 квітня, у нашому місті відбулась перша подія у рамках нового освітньо-мотиваційного проекту «Brain Event». За задумом організаторів  -  МГО «Молодь Демократичного Альянсу» - Школа громадського активіста має стати першим заходом із цілої серії лекторіїв та тренінгів, які мають навчити броварчан бути більш активними.** 

У приміщенні місцевого офісного центру «Ліза» зібралося близько 20 учасників різного віку, з досвідом громадської діяльності та без, об’єднані спільним інтересом – дізнатися подробиці та секрети ефективної громадської роботи.

На початку Школи організатори запропонували учасникам познайомитися, розповісти про рід діяльності та поділитися власними очікуваннями від заходу.

[![школа активіста 01](https://mpz.brovary.org/wp-content/uploads/2015/04/shkola-aktivista-01.jpg)](https://mpz.brovary.org/wp-content/uploads/2015/04/shkola-aktivista-01.jpg)

[![школа активіста 14](https://mpz.brovary.org/wp-content/uploads/2015/04/shkola-aktivista-14.jpg)](https://mpz.brovary.org/wp-content/uploads/2015/04/shkola-aktivista-14.jpg)

[![школа активіста 02](https://mpz.brovary.org/wp-content/uploads/2015/04/shkola-aktivista-02.jpg)](https://mpz.brovary.org/wp-content/uploads/2015/04/shkola-aktivista-02.jpg)

[![школа активіста 04](https://mpz.brovary.org/wp-content/uploads/2015/04/shkola-aktivista-04.jpg)](https://mpz.brovary.org/wp-content/uploads/2015/04/shkola-aktivista-04.jpg)

За тим слово взяв перший лектор - **Андрій Сидоренко,** який приїхав до активних броварчан зі столиці. У своїй презентації досвідчений активіст сфокусував увагу  на роботі із запитами на інформацію та зверненнями громадян як формі тиску і комунікації з владою.

[![школа активіста 07](https://mpz.brovary.org/wp-content/uploads/2015/04/shkola-aktivista-07.jpg)](https://mpz.brovary.org/wp-content/uploads/2015/04/shkola-aktivista-07.jpg)

Теоретичну складову лектор розбавляв прикладами з власного життя, яких у Андрія як генерального секретаря «ДемАльянсу» чимало. Також він дав багато практичних порад: що робити, якщо у відповідних установах не приймають запити або звернення, та як можна відстояти своє право на отримання публічної інформації.

[![школа активіста 09](https://mpz.brovary.org/wp-content/uploads/2015/04/shkola-aktivista-09.jpg)](https://mpz.brovary.org/wp-content/uploads/2015/04/shkola-aktivista-09.jpg)

Після короткого кава-брейку й аналізу почутого на учасників Школи громадського активіста чекав другий блок лекцій - з фокусом на локальній специфіці місцевих чиновників. Громадський активіст та редактор видання «Маєш право знати» **Аліна Дяченко** розповіла про те, як власне функціонує Броварська міська рада та її структурні підрозділі. Необхідність розповісти учасникам школи про "внутрішню кухню влади" Аліна пояснила тим, що громадський активіст має добре розуміти, як працює орган влади зсередини, якщо дійсно хоче впливати на чиновників.

[![школа активіста 06](https://mpz.brovary.org/wp-content/uploads/2015/04/shkola-aktivista-06.jpg)](https://mpz.brovary.org/wp-content/uploads/2015/04/shkola-aktivista-06.jpg)

Журналістка та активістка зокрема розповіла про те, як працює Броварська міська рада, скільки депутатів входить до її складу, які вони мають права і обов'язки, чим займається виконавчий комітет, які повноваження має мер Броварів, скільки у нього заступників та чим кожен з них займається, а також що робить секретар міськради та керуючий справами виконкому.

[![школа активіста 11](https://mpz.brovary.org/wp-content/uploads/2015/04/shkola-aktivista-11.jpg)](https://mpz.brovary.org/wp-content/uploads/2015/04/shkola-aktivista-11.jpg)

Під час лекції Аліна Дяченко також зазначила, що міська рада згідно з законодавством має «діяти від імені громади та в її інтересах». Однак, на жаль, влада практично ніколи не вивчає та не питає думку людей. Для чиновника «реальністю» є аналіз письмових звернень та запитів громадян: саме на них влада орієнтується, визначаючи інтерес та потреби громади. Тому потрібно бути активніше звертатись до влади та подавати пропозиції. І в цьому питанні, на думку лектора, останнім часом є певні зрушення: по-перше, самі броварчани дуже активізувались, а по-друге, влада стала частіше реагувати на вимоги громадян.

Заключною стала лекція громадського активіста та журналіста «Маєш право знати» **Андрія Качора** під інтригуючою назвою «Публічна кампанія “під ключ”».

Андрій Качор поділився з учасниками Школи громадського активіста секретами та тонкощами організації акцій прямої дії та громадських кампаній. Ще на початку свого виступу він наголосив, що це скоріше мистецтво, аніж політична діяльність чи відточений алгоритм дій, втім володіння певними знаннями може стати в нагоді.

[![школа активіста 17](https://mpz.brovary.org/wp-content/uploads/2015/04/shkola-aktivista-17.jpg)](https://mpz.brovary.org/wp-content/uploads/2015/04/shkola-aktivista-17.jpg)

Використовуючи приклади з власного досвіду, активіст розклав «по поличках» усі кроки від формальної - юридичної - підготовки акції протесту, роботи з мас медіа до максимальної візуалізації акції та створення «паспорта» проекту. Розповів, як правильно обирати «мішень» та використовувати слабкі місця влади задля досягнення успіху й перемоги громади.

[![школа активіста 16](https://mpz.brovary.org/wp-content/uploads/2015/04/shkola-aktivista-16.jpg)](https://mpz.brovary.org/wp-content/uploads/2015/04/shkola-aktivista-16.jpg)

Важливим моментом під час підготовки, який може стати вкрай вирішальним, як зазначив активіст, - є розподіл обов’язків та визначення відповідальних . Андрій Качор розповів про важливість психологічної стійкості організаторів та порадив не йти на поступки владі, якщо активісті працюють чітко в правовому полі.

[![школа активіста 20](https://mpz.brovary.org/wp-content/uploads/2015/04/shkola-aktivista-20.jpg)](https://mpz.brovary.org/wp-content/uploads/2015/04/shkola-aktivista-20.jpg)

[![школа активіста 21](https://mpz.brovary.org/wp-content/uploads/2015/04/shkola-aktivista-21.jpg)](https://mpz.brovary.org/wp-content/uploads/2015/04/shkola-aktivista-21.jpg)

По завершенні лекційної частини учасники охоче поділилися враженнями від Школи громадського активіста та висловили побажання щодо наступних навчань у рамках проекту **«Brain Event»**, зокрема, "замовили" тренінги з ораторського мистецтва та особистісного розвитку.

 **Фото - Миколи Кожемяки**
