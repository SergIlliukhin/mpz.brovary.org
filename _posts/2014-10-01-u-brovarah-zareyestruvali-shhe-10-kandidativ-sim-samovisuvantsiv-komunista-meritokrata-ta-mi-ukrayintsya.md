---
title: "У Броварах зареєстрували ще 10 кандидатів: сім \"самовисуванців\", комуніста, мерітократа та \"ми-українця\""
date: 2014-10-01
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "novini"
  - "okrug-97"
  - "parlamentski-vibori-2014"
  - "reyestratsiya-kandidativ"
  - "tsvk"
  - "tsentralna-viborcha-komisiya"
coverImage: "wp-content/uploads/2012/08/TSVK3.jpg"
---

**[![ЦВК3](https://mpz.brovary.org/wp-content/uploads/2012/08/TSVK3.jpg)](https://mpz.brovary.org/wp-content/uploads/2012/08/TSVK3.jpg)Протягом минулих вихідних Центрвиборчком зареєстрував ще 10 кандидатів у виборчому окрузі № 97, до складу якого входять м. Бровари, м. Березань, частина Броварського та Баришівський райони. Загалом за інформацією на сайті ЦВК у розділі "[Кандидати в 97 окрузі](https://www.cvk.gov.ua/pls/vnd2014/WP033?PT001F01=910&pf7331=97)" станом на 1 жовтня 2014 року значиться 24 претендента на крісло в парламенті.**

Серед новоприбулих учасників виборчих перегонів - 7 "самовисуванців": Анна Гоголіна, Іван Дідушко, Олексій Охріменко, Анна Романченко, Микола Хілько, Вікторія Швець та Анатлоій Юрченко, а також 3 кандидатів від політичних партій - Олександр Білецький (партія "Ми Українці"), Олег Василик ("Мерітократична партія України") та Олександр Горєлік (Комуністична партія України).

> ДОВІДКИ ПРО КАНДИДАТІВ З САЙТУ ЦВК:
> 
> **Білецький Олександр Володимирович** - народився 14 березня 1981 року в місті Черкасах, громадянин України, протягом останніх п’яти років проживає на території України, освіта вища, партнер, правова група "Юста", член Політичної партії "Ми Українці", проживає в селі Софіївська Борщагівка Києво-Святошинського району Київської області, судимість відсутня, суб’єкт висування – Політична партія "Ми Українці".
> 
> **Василик Олег Валерійович** народився 1 травня 1972 року в місті Бровари Київської області, громадянин України, протягом останніх п’яти років проживає на території України, освіта вища, генеральний директор, компанія "Технопорт-Систем", безпартійний, проживає в місті Бровари Київської області, судимість відсутня, суб’єкт висування – Політична партія "Мерітократична партія України".
> 
> **Гоголіна Анна Василівна** народилася 29 серпня 1992 року в смт Сутиски Тиврівського району Вінницької області, громадянка України, протягом останніх п’яти років проживає на території України, освіта вища, тимчасово не працює, безпартійнa, проживає в смт Сутиски Тиврівського району Вінницької області, судимість відсутня, самовисування.
> 
> **Горєлік Олександр Валентинович** народився 1 липня 1978 року в селі Межова Дніпропетровської області, громадянин України, протягом останніх п’яти років проживає на території України, освіта вища, перший секретар, Баришівський районний комітет Комуністичної партії України, член Комуністичної партії України, проживає в смт Межова Дніпропетровської області, судимість відсутня, суб’єкт висування – Комуністична партія України.
> 
> **Дідушко Іван Володимирович** народився 27 грудня 1983 року в місті Бровари Київської області, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Бровари Київської області, судимість відсутня, самовисування.
> 
> **Охріменко Олексій Васильович** народився 6 листопада 1987 року в місті Києві, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Києві, судимість відсутня, самовисування.
> 
> **Романченко Анна Костянтинівна** народилася 30 червня 1993 року в селі Розкішна Ставищенського району Київської області, громадянка України, протягом останніх п’яти років проживає на території України, освіта вища, тимчасово не працює, безпартійнa, проживає в місті Києві, судимість відсутня, самовисування.
> 
> **Хілько Микола Миколайович** народився 11 червня 1978 року в селі Княжичі Броварського району Київської області, громадянин України, протягом останніх п’яти років проживає на території України, освіта вища, регіональний менеджер, ТОВ ЗПТУ "ВІРА-СЕРВІС ІНТЕРМАШ", безпартійний, проживає в місті Бровари Київської області, судимість відсутня, самовисування.
> 
> **Швець Вікторія Юріївна** народилася 6 вересня 1992 року в місті Вишневе Києво-Святошинського району Київської області, громадянка України, протягом останніх п’яти років проживає на території України, освіта вища, касир, АТ "Дельта банк", безпартійнa, проживає в смт Калинівка Броварського району Київської області, судимість відсутня, самовисування.
> 
> **Юрченко Анатолій Анатолійович** народився 10 грудня 1978 року в селі Русанів Броварського району Київської області, громадянин України, протягом останніх п’яти років проживає на території України, освіта вища, директор, ПП "Профіт центр", безпартійний, проживає в селі Русанів Броварського району Київської області, судимість відсутня, самовисування.

Як повідомлялось раніше, на цьогорічних виборах до українського парламенту ЦВК зареєструвала у 97 окрузі 14 кандидатів: шістьох “самовисуванців” [**Сергія Крижанівського**](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/), **[Валерія Деркача](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/)**, [**Василя Андрєєва**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), **Олега Коломійця**, **Людмилу Пінчук**, **Олександра Стасюка**, та вісьмох кандидатів під політичних партій – **[Михайла Алєксєєнка](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/)** (“Сильна Україна”), **[Олега Кищука](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/)** (ВО “Батьківщина”), [**Миколу Семеняку**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/) (“Народний фронт”), **Руслана Маховського** (“Воля”), **Миколу Стельмаха** (Українська Народна Партія) та [**Павла Різаненка**](https://mpz.brovary.org/tsentrviborchkom-zareyestruvav-rizanenka-kandidatom-vid-bloku-poroshenka-u-97-okruzi/) (“Блок Петра Порошенка”), [**Дмитра Павельєва**](https://mpz.brovary.org/praviy-sektor-zareyestruvav-svogo-kandidata-u-viborchomu-okruzi-97/) (“Правий сектор”), [**Олександра Фещуна**](https://mpz.brovary.org/v-okruzi-97-vid-partiyi-lyashka-balotuyetsya-dovirena-osoba-masazhista-azarova/) (Радикальна партія Олега Ляшка).
