---
title: "Суд Альянс-Новобуд vs Ірина Нікітчина перенесено"
date: 2017-05-17
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "alyans-novobud"
  - "brovary"
  - "vyrubka-lisu"
  - "nikitchyna"
  - "novini"
  - "pozov"
  - "sud"
  - "unian"
---

**Сьогодні о 14:50 в залі Дніпровського районного суду міста Києва мало відбутися судове засідання щодо [позову](https://mpz.brovary.org/alyans-novobud-podav-pozov-proty-gromadskoyi-ekspertky-iryny-nikitchynoyi/), який подав проти громадського експерта Ірини Нікітчиної забудовник "Альянс-Новобуд".** **Однак, у зв'язку з відсутністю судді, суд перенесено на 29 червня.**

На засідання в Київ експерт-активіст з питань містобудування та очільниця броварського ДемАльянсу **Ірина Нікітчина** прийшла з командою підтримки. Юридичний супровід був наданий партією ДемАльянс, відповідачку представляв адвокат **Віктор Пальнюк**. Зі сторони позивача був присутній лише юрист.

\[caption id="attachment\_70326" align="aligncenter" width="600"\]![](https://mpz.brovary.org/wp-content/uploads/2017/05/1-3.jpg) Команда підтримки та адвокат Віктор Пальнюк поруч із Іриною Нікітчиною\[/caption\]

Обидві сторони були готові до розгляду справи. Однак, суддю терміново викликали на колегію, тому суд перенесли на **29 червня на 10:30** за адресою **м. Київ вул.І.Сергієнка 3.**

"_Шкода, мені хотілося вже все розставити на свої місця. Доведеться чекати 1,5 місяці,_" - [прокоментувала](https://www.facebook.com/groups/brovary/permalink/1648322708531022/) у соцмережі цю подію Ірина Нікітчина. Також вона [зазначила](https://www.facebook.com/photo.php?fbid=1672747016365976&set=a.1452289065078440.1073741830.100008920808835&type=3&theater), що впевнена  в перемозі.

> Нагадаємо, судова справа стосується захисту ділової репутації, яку забудовник вважає постраждалою під час [прес-конференції](https://mpz.brovary.org/brovarchany-daly-pres-konferentsiyu-v-unian-shhodo-vyrubky-derev-v-misti/) в інформаційному агенстві УНІАН, що її давали активісти. Суд вже один раз був перенесений за відсутністю сторін, оскільки Ірина Нікітчина не отримала судове запрошення. Через це судова справа була перенаправлена за підсудністю з Броварського міськрайонного суду Київської області до Дніпровського районного суду м.Києва за місцем реєстрації відповідачки.

**Фото - зі сторінки Ірини Нікітчиної у FB**
