---
title: "До Дня Незалежності у Броварах стартував проект «Літопис краю»"
date: 2012-08-28
author: 
  username: "pravoznaty"
  display_name: "Маєш право знати"
tags: 
  - "brovary"
  - "gazeta"
  - "livoberezhna-kiyivshhina"
  - "litopis-krayu"
  - "novini"
  - "fond-rozvitku-gromad"
coverImage: "wp-content/uploads/2012/08/Litopis-krayu.jpg"
---

[![](https://mpz.brovary.org/wp-content/uploads/2012/08/Litopis-krayu.jpg "Літопис краю")](https://mpz.brovary.org/wp-content/uploads/2012/08/Litopis-krayu.jpg)У День Незалежності у броварському інтернет-просторі відбулась онлайн-презентація культурно-історичного проекту «**[Літопис краю](https://www.livoberezhna.org/litopys-kraiu)**». У рамках даного проекту опубліковано електронний архів броварської міськрайонної газети "**Нове життя"**, яка виходить у нашому місті уже понад 75 років . Про це "Маєш право знати" повідомили у фонді розвитку громад "**Лівобережна Київщина**", за підтримки якого реалізовується даний проект.

Станом на сьогодні у вільному інтернет-доступі викладено скан-копії номерів міськрайонної газети за 1945-1961 роки, тобто архів за 17 років, загалом це близько 1700 номерів газети. "Те, що вже опубліковано на сайті, - це результат майже піврічної роботи. І наша робота над проектом триває, попереду ще чимало років виходу газети, яка нині називається "Нове життя", проте за час своєї історії змінила чимало назв", - розповідають у фонді.

> Від себе додамо, що даний проект становить надзвичайну історичну цінність, адже залишає майбутнім поколінням цифрові версії газет, які багато років зберігались в архівах та не були придатні для використання широкого кола читачів, а скан-копії можуть безліч разів переглядати велика кількість людей. То ж запрошуємо наших читачів ознайомитись з історією свого краю зі сторінок його давнього літописця - газети "Нове життя".
