---
title: "Засідання Громадської ради відбудеться 15 березня"
date: 2012-03-12
author: 
  username: "pravoZnaty"
  display_name: "Маєш право знати"
tags: 
  - "brovary"
  - "gromadska-rada"
  - "novini"
  - "fedun"
---

![](https://mpz.brovary.org/wp-content/uploads/2012/02/Громадська-рада-Бровари.jpg "Громадська рада Бровари")Як стало відомо активістам "Маєш Право Знати", чергове засідання Громадської ради при виконавчому комітеті Броварської міської ради відбудеться **15 березня 2012 року о 15:00** у малій залі міськвиконкому (вул.Гагаріна, 15)

Про це сьогодні повідомив секретар Громадської ради **Федун Р.М.** До порядку денного засідання включені лише 12 проектів рішень, запропонованих _комітетом захисту прав і свобод громадян, правової експертизи та охорони громадського порядку, з питань свободи слова та доступу до публічної інформації_. <!--more--> Інші комітети Громадської ради жодних проектів для розгляду не пропонували.

У своєму повідомленні секретар Громадської ради повідомляє:

> Надсилаю проекти рішень, ініційовані членами громадської ради - для термінового розгляду у профільних комітетах (у приєднаних файлах): 1. Проект звернення «Щодо проведення заходів по сприянню розвитку інформаційної відкритості у м. Бровари»; 2. Проект звернення «Щодо публікації цифрових версій видання «Броварська панорама» на офіційному сайті»; 3. Проект рішення «Щодо ситуації з обмеженням прав громадян на мирні зібрання у м. Бровари»; 4. Проект декларації «Щодо підтримки резолюції Форуму громадських організацій України щодо дотримання і законодавчого забезпечення свободи мирних зібрань в Україні»; 5. Проект рішення «Щодо випадку заборони відеозйомки 14-ої сесії Броварської міської ради»; 6. Проект регламенту громадської ради при виконкомі Броварської міської ради; 7. Проект рішення «Щодо виключення Багмута Р.С. зі складу громадської ради»; 8. Проект рішення «Щодо обмеження доступу до детального плану території»; 9. Проект рішення «Щодо вивчення питань інвентаризації територій рекреаційного призначення»; 10.Проект рішення «Щодо факту завищення тарифів КП «Оздоровчо-реабілітаційний центр»; 11.Проект рішення «Щодо нецільового використання коштів виконавчим комітетом Броварської міської ради»; 12.Проект рішення «Щодо визнання дільності громадської ради незадовільною»

Запрошуємо всіх бажаючих (як журналістів, так і зацікавлених громадських активістів) взяти участь у цьому відкритому засіданні Громадської ради. Судячи із запропонованих проектів рішень, на засіданні обговорюватимуть дуже цікаві теми:

- [діяльність КП "Оздоровчо-реабілітаційний центр"](https://mpz.brovary.org/%d0%b4%d1%96%d1%8f%d0%bb%d1%8c%d0%bd%d1%96%d1%81%d1%82%d1%8c-%d0%ba%d0%bf-%d0%be%d0%b7%d0%b4%d0%be%d1%80%d0%be%d0%b2%d1%87%d0%be-%d1%80%d0%b5%d0%b0%d0%b1%d1%96%d0%bb%d1%96%d1%82%d0%b0%d1%86%d1%96/ "Діяльність КП “Оздоровчо-реабілітаційний центр” є збитковою?") (басейн школи №9);
- виділення 120 тис.грн. на [капітальний ремонт нових ліфтів](https://mpz.brovary.org/yakogo-remontu-potrebuyut-lifty-osbb-lagunovoi-18b/ "Якого ремонту потребують ліфти ОСББ “Лагунової 18б”?") ОСББ "Лагунової 18-б";
- інвентаризація земель рекреаційного призначення ([землі парку Перемога](https://mpz.brovary.org/yak-brovarski-regionali-parkovu-zonu-zahopluvali/ "Як броварські регіонали паркову зону захоплювали"));
- факт [заборони відеозйомки засідання](https://mpz.brovary.org/ne-hocu-v-kameru/ "“Не хочу в камеру!”") міської ради;
- та багато-багато іншого...

Очікуйте на оперативний репортаж з місця подій на "Маєш Право Знати"!
