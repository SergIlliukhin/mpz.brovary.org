---
title: "Мер Броварів погодився продовжити обговорення генплану міста та перенести громадські слухання (доповнено)"
date: 2015-03-26
author: 
  username: "aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "genplan"
  - "genplan-brovariv"
  - "gromadske-obgovorennya"
  - "novini"
coverImage: "wp-content/uploads/2014/06/Genplan-0115.jpg"
---

**[![Генплан 0115](https://mpz.brovary.org/wp-content/uploads/2014/06/Genplan-0115.jpg)](https://mpz.brovary.org/wp-content/uploads/2014/06/Genplan-0115.jpg)Вчора мер Броварів під час особистого прийому громадян пообіцяв представникам ініціативи "Нове місто - Бровари" продовжити громадське обговорення змін до Генерального плану міста та погодився створити Штаб за участі влади і громади, щоб провести вивчення думки броварчан. Ігор Сапожко також запевнив, що окремим розпорядженням скасує громадські слухання, [призначені на 4 квітня](https://mpz.brovary.org/noviy-genplan-brovariv-vineseno-na-gromadski-sluhannya-4-kvitnya-v-prometeyi/), і натомість скличе у цей день перше засідання Штабу, як цього вимагали активісти. Однак на момент написання цієї публікації на офіційному веб-сайті жодних розпоряджень не оприлюднено.**

> Доповнення від 27.03.2015: сьогодні на сайті Броварської міської ради з'явилось розпорядження мера "[Про втрату чинності розпорядження від 05.03.2015 р. № 30-ОД "Про громадські слухання з обговорення проекту містобудівної документації](http://brovary.kiev.ua/rozporyadzhennya-m%D1%96skogo-golovi-v%D1%96d-26032015-%E2%84%9646-od-pro-vtratu-chinnost%D1%96-rozporyadzhennya-v%D1%96d-050320)".

Нагадаємо, проект Генерального плану Броварів депутати планували затвердити на сесії 5 березня, однак [під тиском громадськості](https://mpz.brovary.org/genplan-dlya-brovarchan-gromada-mista-zmusila-sapozhka-znyati-punkt-z-sesiyi-ta-provesti-sluhannya/) це питання було знято з порядку денного. У той же день міський голова своїм розпорядженням [призначив](https://mpz.brovary.org/noviy-genplan-brovariv-vineseno-na-gromadski-sluhannya-4-kvitnya-v-prometeyi/) громадські слухання щодо містобудівної документації на 4 квітня 2015 року в МКЦ "Прометей".

[![генплан 05](https://mpz.brovary.org/wp-content/uploads/2015/03/genplan-05.jpg)](https://mpz.brovary.org/wp-content/uploads/2015/03/genplan-05.jpg)

Проте активісти, які вимагали зняття питання з розгляду сесії, переконані, що 1 місяця недостатньо для вивчення й обговорення цього надзвичайно важливого містобудівного документу, який визначає розвиток міста на тривалий термін.

Група активних броварчан, які взялись аналізувати проект змін до Генплану, замовлений мерією, прийшли до висновку, що перш ніж розробляти зміни до генплану, потрібно з'ясувати, чим є місто Бровари сьогодні та яким воно має бути завтра. "_Нині перед нашим містом стоять нові виклики, сучасні реалії у світі та країні також впливають на майбутні перспективи розвитку Броварів. Відповідно ми переконані, що зараз, особливо після тих подій, які відбулись в країні у 2014 році, необхідно спільними зусиллями влади і громади розробити нову Стратегію розвитку міста Бровари та на її основі вносити зміни до головного містобудівного документу - “Генеральний план міста Бровари Київської област_і” - зазначили активісти у своєму зверненні до міського голови, яке й передали під час особистого прийому.

[![Звернення Генплан Стратегія](https://mpz.brovary.org/wp-content/uploads/2015/03/Zvernennya-Genplan-Strategiya-.jpg)](https://mpz.brovary.org/wp-content/uploads/2015/03/Zvernennya-Genplan-Strategiya-.jpg)[![Звернення Генплан Стратегія 2+](https://mpz.brovary.org/wp-content/uploads/2015/03/Zvernennya-Genplan-Strategiya-2-1.jpg)](https://mpz.brovary.org/wp-content/uploads/2015/03/Zvernennya-Genplan-Strategiya-2-1.jpg)

Для того, щоби з'ясувати думку максимальної кількості мешканців Броварів та залучити до процесу розробки нової Стратегії розвитку міста усі суспільні групи, а також експертів і фахівців, активісти пропонують провести цілу низку заходів. Почати з серії круглих столів із залученням експертів з архітектури, містобудування та урбаністики у квітні, у травні організувати інформаційні зустрічі у різних житлових районах з презентацією проекту Стратегії розвитку міста Бровари та пропозицій щодо змін в Генплан Броварів, протягом літа зробити опитування броварчан та вуличні обговорення, а у вересні провести фінальні громадські слухання й узагальнити всі пропозиції щодо змін до генплану.

<iframe src="https://www.youtube.com/embed/_LqlmXQCMkc" width="600" height="315" frameborder="0" allowfullscreen="allowfullscreen"></iframe>

Для організації та проведення цих заходів активісти запропонували створити Штаб щодо розробки та громадського обговорення змін до Генерального плану міста Бровари та включити до його складу чиновників та представників громадськості. Міський голова пообіцяв створити такий Штаб своїм розпорядженням та скликати перше засідання 4 квітня - замість громадських слухань.

[![IMG_8828](https://mpz.brovary.org/wp-content/uploads/2015/03/IMG_8828.jpg)](https://mpz.brovary.org/wp-content/uploads/2015/03/IMG_8828.jpg)
