---
title: "Затверджено порядок та умови надання коштів на будівництво тролейбусної лінії"
date: 2012-03-12
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "novini"
  - "trolejbus"
coverImage: "wp-content/uploads/2012/03/%D0%A2%D1%80%D0%BE%D0%BB%D0%B5%D0%B9%D0%B1%D1%83%D1%81.jpg"
---

[![](https://mpz.brovary.org/wp-content/uploads/2012/03/Тролейбус1.jpg "Тролейбус")](https://mpz.brovary.org/wp-content/uploads/2012/03/Тролейбус1.jpg)

Кабінет Міністрів України своїм [рішенням №136 від 22.02.2012](http://zakon2.rada.gov.ua/laws/show/136-2012-%D0%BF "Рішення Кабінету Міністрів України") затвердив Порядок та умови надання у 2012 році субвенції з державного бюджету міському бюджету м. Бровари на будівництво тролейбусної лінії Бровари - Київ.

"Маєш Право Знати" раніше вже [повідомляв про те](https://mpz.brovary.org/%d0%b2%d0%b8%d0%b1%d0%be%d1%80%d0%b8-%d1%87%d0%b0%d1%81-%d0%b7%d0%b3%d0%b0%d0%b4%d0%b0%d1%82%d0%b8-%d0%bf%d1%80%d0%be-%d1%82%d1%80%d0%be%d0%bb%d0%b5%d0%b9%d0%b1%d1%83%d1%81/ "Вибори. Час згадати про тролейбус"), що питання будівництва тролейбусної лінії обговорювалось на сесії Броварської міської ради 21.01.2012. Сьогодні хотілося б зупинитися на найцікавіших умовах надання та використання бюджетних **141 млн.грн.**, щоб окреслити механізми громадського контролю за даним процесом. <!--more-->

> 3\. Головним розпорядником субвенції є Мінрегіон, відповідальним виконавцем відповідної бюджетної програми - виконавчий комітет Броварської міської ради. ... 5. Виконавчий комітет Броварської міської ради формує за встановленою Мінрегіоном формою перелік об’єктів і заходів, фінансування яких передбачається здійснювати за рахунок субвенції, та подає його для затвердження Мінрегіону.

Отже, перед початком робіт Міністерство регіонального розвитку та будівництва має затвердити перелік робіт, які планується виконати. Даний перелік є публічною інформацією і має бути оприлюднений. Таким чином ми зможемо зрозуміти, чого очікувати в цьому році.

> 10\. Виконавчий комітет Броварської міської ради подає Мінрегіону щомісяця до 10 числа інформацію про використання субвенції в розрізі об’єктів і заходів.

Це найцікавіший момент у даному рішенні КабМіну, оскільки дає громадськості можливість щомісяця контролювати, як витрачаються бюджетні кошти - звичайно, лише після того, як ця інформація буде оприлюднена.

141 млн.грн. - сума чимала, тому потребує пильної уваги та громадського контролю. Чергове журналістське розслідування буде присвячене саме цій темі. Очікуйте найближчим часом на "Маєш Право Знати".
