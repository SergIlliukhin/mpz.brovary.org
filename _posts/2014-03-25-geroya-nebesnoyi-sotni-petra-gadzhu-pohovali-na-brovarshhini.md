---
title: "На Броварщині поховали Героя Небесної сотні Петра Гаджу"
date: 2014-03-25
author: 
  username: "shako"
  display_name: "Тарас Шако"
tags: 
  - "brovarskiy-rayon"
  - "gogoliv"
  - "nebesna-sotnya"
  - "novini"
  - "petro-gadzha"
---

**[![15304](https://mpz.brovary.org/wp-content/uploads/2014/03/15304.jpg)](https://mpz.brovary.org/wp-content/uploads/2014/03/15304.jpg)25 травня в селі Гоголів Броварського району прощались зі ще одним Героєм Небесної Сотні Петром Гаджею. Активіст Майдану отримав під час лютневих подій в центрі Києва газові опіки бронхів та легень. Близько місяця 48-річний Петро пролежав у столичній 12 лікарні. Після виписки він** **збирався в санаторій****, але 23 березня помер.**

Попрощатись із активістом в Гоголів приїхали його побратими із самооборони, активісти Майдану. В останню путь Петра Гаджу провели національним гімном та почесним салютом зі зброї.  Із рідних в нього залишились літня мати, дружина Марина та 19-річний син Костянтин.

Петро Гаджа був родом із м. Рахів Закарпатської області, жив в у столиці. Як зазначив бойовий побратим покійного активіста, довгий час Петро Гаджа мешкав в с. Гоголів, тому його тут поховали. Попри слабке здоров’я, був на Майдані з перших днів, входив до 8 афганської Сотні. Разом із бійцями самооборони ніс нічну варту, виловлював тітушок, захищав барикади. Бойові побратими говорять про Петра Гаджу як про людину освічену, доброзичливу, повну опитимізму, із вольовим характером.

<iframe src="//www.youtube.com/embed/R6irGKu9rTw" height="315" width="560" allowfullscreen frameborder="0"></iframe>

Як відомо, Небесна Сотня налічує вже 103 особи.
