---
title: "ЦВК зареєструвала у 97 окрузі кандидата від об’єднаної опозиції Олега Кищука та кандидатів від партій «Віче» та «Держава»"
date: 2012-08-09
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "vibori"
  - "vibori-2012"
  - "visuvannya-kandidativ"
  - "kandidat-u-narodni-deputati"
  - "kishhuk"
  - "motrich"
  - "novini"
  - "suprun"
  - "tsvk"
coverImage: "wp-content/uploads/2012/08/TSVK3.jpg"
---

[![](https://mpz.brovary.org/wp-content/uploads/2012/08/TSVK3.jpg "ЦВК3")](https://mpz.brovary.org/wp-content/uploads/2012/08/TSVK3.jpg)Вчора Центральна виборча комісія винесла постанову про реєстрацію кандидатів у народні депутати, висунутих політичною партією Всеукраїнське об’єднання «Батьківщина» в одномандатних виборчих округах. У виборчому окрузі № 97 кандидатом зареєстровано Олега Кищука. Також постановами від 7 серпня зареєстровано кандидатів від політичної партії «Держава» та «Віче» - Ларису Мотрич та Андрія Супруна.

**Кищук Олег Євгенович**, народився 18 жовтня 1976 року в місті Києві, громадянин України, протягом останніх п'яти років проживає на території України, освіта вища, тимчасово не працює, безпартійний, проживає в місті Києві, судимість відсутня, суб'єкт висування – політична партія Всеукраїнське об'єднання "Батьківщина". _Зареєстрований постановою ЦВК від 08.08.2012 № **203** (додаток 10)._

**Мотрич Лариса Михайлівна**, народилася 31 грудня 1962 року в місті Києві, громадянка України, протягом останніх п'яти років проживає на території України, освіта вища, завідуюча відділом навчальних закладів, управління освіти Броварської міської ради Київської області, безпартійнa, проживає в місті Бровари Київської області, судимість відсутня, суб'єкт висування – Політична партія "Держава". _Зареєстрована постановою ЦВК від 07.08.2012 № **191** (додаток 2)._

**Супрун Андрій Васильович**, народився 10 липня 1983 року в місті Бровари Київської області, громадянин України, протягом останніх п'яти років проживає на території України, освіта вища, директор, КП "Бровари-землеустрій", безпартійний, проживає в місті Бровари Київської області, судимість відсутня, суб'єкт висування – Партія "Віче". _Зареєстрований постановою ЦВК від 08.08.2012 № **190** (додаток 2)._

Разом з цими кандидатами на даний момент згідно з інформацією, оприлюдненою на [сайті Центрвиборчкому](https://www.cvk.gov.ua), по мажоритарному округу № 97 зареєстровано **15** осіб, з них **5** кандидатів [у порядку самовисування](https://mpz.brovary.org/yaroshenko-ivanenko-shapran-ta-semenyaka-balotuvatimutsya-po-viborchomu-okrugu-97-u-poryadku-samovisuvannya/) (**Олег Іваненко**, **Микола Семеняка**, **Сергій Шапран, Олександра Ярошенко** та **[Дмитро Ратніков](https://mpz.brovary.org/tsvk-zareyestruvala-kandidatami-v-nardepi-vid-brovariv-fedorenka-ratnikova-melnik-ta-bakala/))** та **10** кандидатів [від політичних партій](https://mpz.brovary.org/tsvk-zareyestruvala-kandidativ-mazhoritarnkiv-vid-chotiroh-politichnih-partiy-u-97-mu-viborchomu-okruzi/)**(Володимир Галицький** (Комуністична партія України), **Олена Крупа** (Молодіжна партія України), **Ольга Єрухимович** («Народна ініціатива») та **Хазар Думан Огли** **Аскєров** («Соціалістична Україна»), **Сергій Федоренко** (Партія регіонів), **[Оксана Мельник](https://mpz.brovary.org/tsvk-zareyestruvala-kandidatami-v-nardepi-vid-brovariv-fedorenka-ratnikova-melnik-ta-bakala/)** («Солідарність жінок України»), [**Сергій Бакал**](https://mpz.brovary.org/tsvk-zareyestruvala-kandidatami-v-nardepi-vid-brovariv-fedorenka-ratnikova-melnik-ta-bakala/) (Ліберальна партія України), **Олег Кищук** («Батьківщина»), **Лариса Мотрич** («Держава»), **Андрій Супрун** («Віче»).

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, Броварський та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів.
