---
title: "«Свобода» відгукнулась на заклик УДАРУ: націоналісти долучаться до протесту в Броварах"
date: 2013-04-17
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "aktsiya-protestu"
  - "zhkg"
  - "mazhori"
  - "svoboda"
  - "udar"
---

[![fc72b0c65963](https://mpz.brovary.org/wp-content/uploads/2013/04/fc72b0c65963.jpg)](https://mpz.brovary.org/wp-content/uploads/2013/04/fc72b0c65963.jpg)Броварська районна організація Всеукраїнського об’єднання «Свобода», а також «свободівці» з інших міст Київщини візьмуть участь в [акції протесту](https://mpz.brovary.org/u-brovarah-gotuyutsya-privesti-vladu-do-tyami-pryamim-vplivom-meshkantsi-vimagatimut-zupiniti-mazhorskiy-bezpryedyel-ta-skasuvati-nezakonne-pidvishhennya-komunalnih-tarifiv/) проти підвищення комунальних тарифів та [«мажорського» свавілля](https://mpz.brovary.org/18-kvitnya-deputati-vimagatimut-zakrittya-myuzik-holu-video/) в Броварах завтра, 18 квітня. Про це прес-службу УДАРу повідомив голова районної «Свободи» **Олег Шевчук.**

> «Ми відразу зреагували на звернення наших партнерів по Об’єднаній опозиції та закликаємо наслідувати наш приклад інші проукраїнські сили. Те, що зараз відбувається в Броварах – це апофеоз свавілля та беззаконня, нахабства та жорстокості нинішньої влади щодо власного народу. «Свобода» завжди безкомпромісно захищала права українців на цивілізоване життя у власній країні, тому наші партійці вийдуть протестувати завтра під стіни броварської міськради. Нас обурюють ті шахрайські методи, якими Сапожко підвищив тарифи на ЖКГ, а знущання над жінкою в кафе депутатського синка взагалі виходить за межі добра і зла. Завтра ми покажемо владі, якою силою є українці, коли вони об’єднуються. Ми готові до будь-якого розвитку подій»,  - заявив **Олег Шевчук.**

Нагадаємо, що **у четвер, 18 квітня, о 13:00** під стінами броварської міськради розпочнеться акція протесту проти підвищення тарифів на послуги ЖКГ у Броварах та за припинення розгулу «мажорського» свавілля в місті. З учорашнього дня броварські правоохоронці почали викликати ключових учасників майбутньої акції [на допити](https://mpz.brovary.org/brovarska-militsiya-viklikaye-na-dopit-klyuchovih-uchasnikiv-zaplanovanogo-protestu-18-kvitnya/), проте УДАР запевняє, що акція відбудеться за будь-яких умов.

<iframe src="http://www.youtube.com/embed/SvRWMVRsfnc?list=UUc9EZBO13wTS_Thn4wW0dtA" height="315" width="560" allowfullscreen frameborder="0"></iframe>
