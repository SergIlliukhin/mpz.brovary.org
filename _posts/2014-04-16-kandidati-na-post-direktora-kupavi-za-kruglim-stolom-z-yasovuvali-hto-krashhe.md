---
title: "Кандидати на пост директора \"Купави\" за круглим столом з'ясовували, хто кращий"
date: 2014-04-16
author: 
  username: "shako"
  display_name: "Тарас Шако"
categories: 
  - "video"
tags: 
  - "breus"
  - "vibir-redaktsiyi"
  - "direktor-baseynu"
  - "dolinin"
  - "kershkov"
  - "kupava"
  - "lisogor"
  - "novini"
  - "onlayn-golosuvannya"
  - "chabanyuk"
---

**[![круглий стіл купава02](https://mpz.brovary.org/wp-content/uploads/2014/04/krugliy-stil-kupava02.jpg)](https://mpz.brovary.org/wp-content/uploads/2014/04/krugliy-stil-kupava02.jpg)Вчора, 15 квітня, у басейні «Купава» відбувся круглий стіл-брифінг претендентів на посаду директора плавального закладу. Послухати їх програми розвитку басейну та поставити запитання прийшли журналісти, персонал «Купави» та громадськість. Нагадаємо, нині триває повторний етап онлайн-голосування за очільника плавального закладу на спеціальному сайті [kupava.cobat.com.ua](http://kupava.cobat.com.ua/).** 

Як уже повідомляло раніше "Маєш право знати", директором басейну олімпійського значення виявили бажання стати 4 особи – [Віталій Кершков](http://kupava.cobat.com.ua/programs/kershov), [Станіслав Долінін](http://kupava.cobat.com.ua/programs/dolinin), [Сергій Бреус](http://kupava.cobat.com.ua/programs/breus) та [Олександр Чабанюк](http://kupava.cobat.com.ua/programs/4banuk). Також серед претендентів на крісло був і Олег Лісогор, але відомий спортсмен вирішив зняти свою кандидатуру.

Спершу кожен з кандидатів у загальних рисах окреслив власну стратегію управління спортивним закладом. Раніше кожен з них озвучили свою програму розвитку «Купави» у спеціальних відеозверненнях, які можна переглянути на створеному для голосування [сайті](http://kupava.cobat.com.ua/).

[![круглий стіл купава04](https://mpz.brovary.org/wp-content/uploads/2014/04/krugliy-stil-kupava04.jpg)](https://mpz.brovary.org/wp-content/uploads/2014/04/krugliy-stil-kupava04.jpg)

Першим слово взяв відомий спортсмен **Сергій Бреус**, який наголосив, що «Купава» має відновити давню славу і стати, як і раніше, кузнею кадрів чемпіонів. Для цього Бреус має намір створити на базі басейну дитячу школу плавання, аби поповнювати ряди української збірної висококваліфікованими спортсменами.

<iframe width="480" height="360" src="//www.youtube.com/embed/5XUFlUfD-WI" frameborder="0" allowfullscreen></iframe>

На думку **Станіслава Долініна**, керувати плавальним басейном може тільки та людина, яка розуміє принципи роботи інженерних мереж та має управлінський досвідом. Також кандидат заявив, що є проблема з підбором кадрів, адже зарплати в працівників «Купави» дуже низькі. Тому Долінін підкреслив, що потрібно шукати додаткові кошти серед меценатів та спонсорів.

\[caption id="attachment\_25409" align="aligncenter" width="614"\][![круглий стіл купава16](https://mpz.brovary.org/wp-content/uploads/2014/04/krugliy-stil-kupava16.jpg)](https://mpz.brovary.org/wp-content/uploads/2014/04/krugliy-stil-kupava16.jpg) Станіслав Долінін\[/caption\]

Наступним виступив **Віталій Кершков**. Він заявив, що не потрібно шукати спонсорів і не варто розраховувати на державу. Кандидат впевнений, що «Купава» сама може себе забезпечувати. Претендент на крісло директора підкреслив, що кожен з чотирьох учасників круглого столу - фахівець у своїй галузі, відтак запропонував спільними зусиллями розвивати плавальний заклад. Громадськість, на його думку, має дати тримісячний випробувальний термін для директора і всієї команди, а після закінчення строку дати оцінку їх роботі.

\[caption id="attachment\_25407" align="aligncenter" width="614"\][![круглий стіл купава14](https://mpz.brovary.org/wp-content/uploads/2014/04/krugliy-stil-kupava14.jpg)](https://mpz.brovary.org/wp-content/uploads/2014/04/krugliy-stil-kupava14.jpg) Віталій Кершков\[/caption\]

**Олег Лісогор** зняв свою кандидатуру з перегонів. Водночас відомий плавець заявив, що готовий працювати в басейні та передавати свій багатий спортивний досвід юним броварчанам. Він висловив сподівання, щоб «Купаву» очолив достойний кандидат, який грамотно опікуватиметься басейном.

[![круглий стіл купава01](https://mpz.brovary.org/wp-content/uploads/2014/04/krugliy-stil-kupava01.jpg)](https://mpz.brovary.org/wp-content/uploads/2014/04/krugliy-stil-kupava01.jpg)

**Олександр Чабанюк** повідомив, що має намір у разі обрання на посаду директора шукати додаткові гроші серед представників бізнесу. «Купава» складна гідротехнічна споруда, тому задля безпеки дуже важливо підібрати кваліфікованих спеціалістів басейну, переконаний він.

\[caption id="" align="aligncenter" width="614"\][![круглий стіл купава09](https://mpz.brovary.org/wp-content/uploads/2014/04/krugliy-stil-kupava09.jpg)](https://mpz.brovary.org/wp-content/uploads/2014/04/krugliy-stil-kupava09.jpg) Олександр Чабанюк\[/caption\]

У частині запитань-відповідей присутні на круглому столі поцікавились у претендентів, чи реально зробити басейн самоокупним і скільки це займе часу. Долінін відповів, що про це не зовсім коректно говорити, адже більшість басейнів у світі збиткові. На думку Долініна, в басейні потрібно розвивати комерційну складову, що дасть змогу знизити витрати басейну, зокрема на комунальні платежі.

[![круглий стіл купава03](https://mpz.brovary.org/wp-content/uploads/2014/04/krugliy-stil-kupava03.jpg)](https://mpz.brovary.org/wp-content/uploads/2014/04/krugliy-stil-kupava03.jpg)

Віталій Кершков був іншої думки. Він поділився власним досвідом і розповів, що перш за все потрібно створювати дієву систему енергозбереження, а завдяки грамотному менеджменту «Купава» за рік-два зможе сама себе утримувати. Просити грошей в бізнесменів, на думку Кершкова, по-перше, соромно, а по-друге, ніхто їх так просто не дасть. Кандидат на посаду директора виступив категорично проти здачі в оренду приміщень в «Купаві». При цьому Кершков підкреслив, що басейн сам повинен заробляти, враховуючи широкий спектр пропонованих послуг. Цю думку підтримав і Сергій Бреус.

[![круглий стіл купава11](https://mpz.brovary.org/wp-content/uploads/2014/04/krugliy-stil-kupava11.jpg)](https://mpz.brovary.org/wp-content/uploads/2014/04/krugliy-stil-kupava11.jpg)

Чабанюк заявив, що потрібно підвищувати сервіс надання послуг та використовувати вигідне географічне положення – залучати мешканців Києва відвідувати басейн. Самоокупною, на думку кандидата, «Купава» навряд чи стане, враховуючи нові високі ціни на газ.

Запитали в спікерів і про прозорість використання коштів. Кершков відповів, що басейн - це комунальний об’єкт і перевірити його рахунки дуже просто. Кандидат на крісло керівника плавального закладу ще раз підкреслив, що «Купава» - самодостатнє підприємство. Надання платних послуг та правильне управління дасть змогу об’єкту утримувати себе без пошуку сторонніх грошових вливань.

[![круглий стіл купава10](https://mpz.brovary.org/wp-content/uploads/2014/04/krugliy-stil-kupava10.jpg)](https://mpz.brovary.org/wp-content/uploads/2014/04/krugliy-stil-kupava10.jpg)

На круглому столі були присутні також батьки юних плавців, які довгий час їздили в басейн с. Зазим’я. Кандидати запевнили, що спортивні групи дітей відтепер матимуть можливість тренуватись в «Купаві» безкоштовно.

[![круглий стіл купава06](https://mpz.brovary.org/wp-content/uploads/2014/04/krugliy-stil-kupava06.jpg)](https://mpz.brovary.org/wp-content/uploads/2014/04/krugliy-stil-kupava06.jpg)

Також в усіх кандидатів уточнили, чи готові вони незалежно від результату голосування стати однією командою та разом розвивати басейн, як запропонував Віталій Кершков. Всі відповіли ствердно.

Нагадуємо, [онлайн-голосування триває](https://mpz.brovary.org/startuvalo-povtorne-golosuvannya-za-kandidativ-na-posadu-direktora-kupavi/) і завершується в п’ятницю о 12:00. Цього дня Міністр молоді і спорту Дмитро Булатов оголосить переможця онлайн-голосування, який і очолить «Купаву».

**Фото Миколи Кожемяка**
