---
title: "До Дня народження Шевченка у Броварах відбувся урочистий мітинг"
date: 2013-03-14
categories: 
  - "kolonka-avtora"
tags: 
  - "brovary"
  - "vo-svoboda"
  - "ploshha-shevchenka"
  - "shevchenko"
---

[![OLYMPUS DIGITAL CAMERA](https://mpz.brovary.org/wp-content/uploads/2013/03/shevchenko.jpg)](https://mpz.brovary.org/wp-content/uploads/2013/03/shevchenko.jpg)

9 березня 2013 року в Броварах Київської області районна організація Всеукраїнського об'єднання "Свобода" та місцева патріотична громадськість вшанували 199-й День народження Тараса Шевченка.

Акція відбулася біля пам'ятника Великому Кобзареві. Після урочистого покладання квітів розпочався мітинг-реквієм, під час якого присутні читали Шевченкові вірші, розповідали про віхи його біографії, аналізували твори Кобзаря й наголошували на їхній актуальності нині.

Заступник голови Броварської районної організації ВО "Свобода" Микола Смірнов акцентував увагу на неухильності дотримуватися заповідей Шевченка. "Твори Тараса Шевченка актуальні й нині. складається враження, що вони написані сьогодні. З шевченкових часів нічого не змінилося: ті ж самі пани і той-таки бідний народ, та сама неукраїнська Україна. І лише виконуючи настанови Кобзаря, ми зможемо створити "сім'ю вольну й нову", про яку так мріяв Шевченко", – наголосив свободівець.

Не обійшлося й без казусів: невідома громадянка дозволила собі антиукраїнські висловлювання, але після обурена громада відсторонила жінку від заходу.
