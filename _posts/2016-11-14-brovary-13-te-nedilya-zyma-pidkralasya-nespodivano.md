---
title: "Бровари. 13-те. Неділя. Зима «підкралася несподівано»"
date: 2016-11-14
categories: 
  - "brovary"
  - "novyny"
tags: 
  - "13-lystopada"
  - "brovary"
  - "vibir-redaktsiyi"
  - "komunalni-sluzhby"
  - "novini"
  - "rem"
  - "snigopad"
---

**Знову вона прийшла в Бровари, коли на неї не очікували. Цьогоріч - 13 листопада. Зима. З****вечора з Києва в Бровари було простіше добратися на лижах із ліхтариком, ніж на автівці чи маршрутці: засніжені та слизькі дороги стали причиною кілометрових  «тягнучок» та  значної кількості аварій. А в самих Броварах на людей очікував ще один "сюрприз" від зими: практично все місто занурилося у морок.**

Про несприятливі погодні умови - мокрий сніг, пориви вітру, налипання мокрого снігу та ожеледицю, які очікуються 13-17 листопада в ряді областей, в тому числі й Київській, [Гідрометцентр](http://meteo.gov.ua/ua/33345/storms) попереджав  ще кілька днів  тому. І хоча ще 11 листопада на своїй сторінці у Фейсбук [мер рапортував](http://www.facebook.com/i.sapozhko/posts/1795882157350129), що всі керівники комунальних підприємств, відповідних служб, організацій та підрозділів, у тому числі  РЕМ, та директори ЖЕКів  повідомлені й готові зустріти негоду, та все ж зима прийшла в Бровари «несподівано».

[![spzh](https://mpz.brovary.org/wp-content/uploads/2016/11/spzh.jpg)](https://mpz.brovary.org/wp-content/uploads/2016/11/spzh.jpg)

А вже в понеділок, 14 листопада, на оперативній нараді міський голова "роздавав на горіхи" тим же керівникам за те, що і вони, і їхні працівники "прогуляли всю ніч", а зупинки, тротуари, прибудинкові дороги тощо залишилися під товщею снігу.

Директор КП «Бровари-Благоустрій_»_ **Андрій Василенко** нас запевняє: _«У мене в місті - порядок. Працюємо цілодобово, з моменту, як пішов сніг»._ Броварчани у групі [«Мої Бровари»](https://www.facebook.com/groups/moibrovary/permalink/1154977807915326/) на FB підтверджують: снігоочисну техніку бачили ще 13-го ввечері. А 14-го, о 4:30 містом уже курсували **8** снігоочисних машин. Тільки чому центральні вулиці міста перетворилися на каток?

[![andrej-rodin](https://mpz.brovary.org/wp-content/uploads/2016/11/Andrej-Rodin.jpg)](https://mpz.brovary.org/wp-content/uploads/2016/11/Andrej-Rodin.jpg)

\[caption id="attachment\_62909" align="aligncenter" width="460"\][![Перший сніг](https://mpz.brovary.org/wp-content/uploads/2016/11/Na-perehresti-Nezalezhnosti-Korolenka-Darya-Gontovaya.jpg)](https://mpz.brovary.org/wp-content/uploads/2016/11/Na-perehresti-Nezalezhnosti-Korolenka-Darya-Gontovaya.jpg) 14 листопада. Ранок. Перехрестя Незалежності-Короленка\[/caption\]

Для порівняння  броварчани демонструють фото столичних доріг: це при тому, що рух там більший, а погодні умови – такі ж.

[![Перший сніг](https://mpz.brovary.org/wp-content/uploads/2016/11/Kyyiv.jpg)](https://mpz.brovary.org/wp-content/uploads/2016/11/Kyyiv.jpg)

А от на прибудинкових дорогах та біля під’їздів  у Броварах – суцільна біда: сніг двірникових лопат і не бачив. Тож мешканці міста закликають не очікувати «манни небесної» від влади, а об’єднуватися та прибирати біля свого будинку самотужки.

[![Перший сніг](https://mpz.brovary.org/wp-content/uploads/2016/11/15056230_1343523255681036_5247877545848940919_n.jpg)](https://mpz.brovary.org/wp-content/uploads/2016/11/15056230_1343523255681036_5247877545848940919_n.jpg)

Перший значний снігопад також показав, хто ж справжній господар і готував свої "сани" влітку. Із власних джерел ми дізналися, що за минулу добу на Броварщині трапилося **9** дорожньо-транспортних пригод. Із них **3** – в місті.  Внаслідок аварії в с.Скибин постраждало 6 людей. На щастя, обійшлося без жертв: люди отримали легкі тілесні ушкодження. Основна причина дорожніх пригод - непідготовленість транспортного засобу до зимового періоду: автовласники «не перевзули» своє авто. Як наслідок – не справилися з керуванням. У свою чергу [водії нарікають](http://www.facebook.com/agarkusa/posts/1187607791318071) на роботу комунальних служб: чому не чистять дороги?

Ну, і як же містичне число "13" без темряви? Несподівано занурюватися в морок Бровари почали вчора близько 17:00. Очевидці кажуть, що Розвилку відправив в «нокдаун» спалах на вул. Сєдова. За Розвилкою «знепритомніли» Геологорозвідка, Старе місто та частина  Масиву – загалом залишилися без світла понад **15** вулиць міста.

\[caption id="attachment\_62903" align="aligncenter" width="600"\][![Перший сніг](https://mpz.brovary.org/wp-content/uploads/2016/11/Bez-imeni.png)](https://mpz.brovary.org/wp-content/uploads/2016/11/Bez-imeni.png) Інтерактивна мапа із знеструмлення Броварів від Бажена Левковця\[/caption\]

\[caption id="attachment\_62930" align="aligncenter" width="600"\][![перший сніг](https://mpz.brovary.org/wp-content/uploads/2016/11/3-1.jpg)](https://mpz.brovary.org/wp-content/uploads/2016/11/3-1.jpg) На під'зді до Броварів\[/caption\]

У своїх коментарях броварчани нарікають: щоб «не діставали», диспетчер РЕМ, вочевидь, слухавку зняв. _«Масові дзвінки диспетчера просто відволікають: він бачить усі аварії на моніторі комп'ютера і робить все для того, щоби максимально швидко можна було їх ліквідувати», -_ пояснює директор Броварського РЕМ **Юрій Слива**. Як розповів  головний «ремівець», поломки були серйозними: налипання мокрого снігу та його затікання в давно не нове устаткування пошкодило абонентське обладнання, внаслідок чого біля прокуратури обірвалася повітряна лінія на 10 кВТ. Для того, щоб  «оживити» все місто, двом бригадам працівників РЕМ знадобилося від 3 до 9 год. На деяких вулицях міста світло з'явилося близько 3-ї години ночі.

13 листопада зима тільки вступає у свої права, тож усі її «сюрпризи» - попереду. **Укравтодор** інформує: якщо ви потрапили на дорозі у надзвичайну ситуацію, у цілодобовому режимі телефонуйте черговому в Київській області **(044) 200-04-70** і вам обов'язково нададуть допомогу.

**Фото - із груп FB: "Бровари", "Новини Броварів", "Мої Бровари"**
