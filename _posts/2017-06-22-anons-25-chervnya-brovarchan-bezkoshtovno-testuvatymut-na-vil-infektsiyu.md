---
title: "АНОНС: 25 червня броварчан безкоштовно тестуватимуть на ВІЛ-інфекцію"
date: 2017-06-22
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "infektsiyi"
  - "anons"
  - "blagodiyna-aktsiya"
  - "brovary"
  - "vil"
  - "novini"
  - "profilaktyka"
  - "snid"
  - "testuvannya"
coverImage: "wp-content/uploads/2017/06/49930-e1498121781323.jpg"
---

**У неділю, 25 червня, в броварському парку "Перемога" відбудеться благодійна акція "За здоровий спосіб життя". Всі охочі зможуть отримати консультації щодо профілактики небезпечних захворювань та безкоштовно протестуватись на ВІЛ-інфекцію. Про це йдеться в [оголошенні](http://brovary-rada.gov.ua/news/15327.html) на офіційному сайті Броварської міськради.**

Як зазначається в повідомленні, захід відбудеться **25 червня з 16:00 до 19:00** на території парку "Перемога", **біля кафе "Оазис"**.

В рамках проведення всеукраїнської акції заплановано:

- встановлення автомобіля мобільної амбулаторії, в якому буде проводитись безкоштовне та анонімне тестування на ВІЛ інфекцію;
- консультування соціальними працівниками  Всеукраїнської благодійної організації «Конвіктус-України», щодо інфекційних захворювань;
- інформування громадськості про профілактичні засоби та безпечну поведінку, розповсюдження відповідної літератури та засобів особистого захисту.

Організаторами акції є «Конвіктус-України» спільно з Броварським міським центром соціальних служб для сім’ї, дітей та молоді  та за підтримки міжнародної організації по боротьбі зі СНІДом AHF (AIDS Healthcare Foundation)

За додатковою інформацією можна звертайтися за адресою: м. Бровари, вул. Гагаріна, 15, каб. 101 або за телефонами **6-19-00, 6-11-86, 4-61-64.**
