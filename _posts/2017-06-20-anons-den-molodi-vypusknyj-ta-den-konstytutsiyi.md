---
title: "АНОНС: День Молоді, випускний, велотріал та День Конституції - ОНОВЛЕНО"
date: 2017-06-20
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "vipuskniy"
  - "den-konstitutsiyi"
  - "den-molodi"
  - "novini"
  - "perekryttya-ruhu"
coverImage: "wp-content/uploads/2017/06/Vipuskniy-131.jpg"
---

**23 та 27 червня перекриватимуть проїзд у центральній частині міста для проведення випускного вечора та репетицій. А 25 та 28 червня святкуватимуть День Молоді та День Конституції.**

Як [повідомляється](https://brovary-rada.gov.ua/documents/27362.html) на сайті Броварської міської ради, свято випускного відбудеться у вівторок, **27 червня**, о **17:00** на Майдані Свободи. Цього дня [перекриють рух для автомобілів](https://brovary-rada.gov.ua/news/15322.html) від перехрестя вул. Гагаріна та вул.Героїв Небесної Сотні до стадіону «Спартак» і бульв. Незалежності до службового в’їзду до Броварської міської ради на період з **16:00** до **19:00**.

Також, у звязку з підготовкою до свята та репетицією, рух автотранспорту буде заборонено у п'ятницю, **23 червня,** з **9:00** до **12:00** від перехрестя вул. Гагаріна та вул.Героїв Небесної Сотні до перехрестя вул. Гагаріна та вул.Героїв УПА і бульв. Незалежності до службового в’їзду до Броварської міської ради.

Окрім цього, на сайті міськради [оприлюднено](https://brovary-rada.gov.ua/documents/27361.html) розпорядження міського голови, котрим затверджено план святкових та розважальних заходів у червні-липні цього року. Згідно документу, у неділю, **25 червня,** з **17:00** до **22:00** відбудеться концерт, присвячений Дню Молоді. Захід пройде на скейтмайданчику у парку "Перемога". Як [повідомляє](https://www.facebook.com/photo.php?fbid=241201899700762&set=a.107622546392032.1073741828.100014328607398&type=3&theater) відділ культури, святкування пройде за таким розкладом:

> 18.00 – рок гурт «Сбой Системи»
> 
> 19.00 – Блок реп виконавців:
> 
> \- Реп гурт «БРОВАДА» - Рубль - Лакі Поет
> 
> 20.00 – Показові виступи кращих Велотріалістів України.
> 
> 20.15 – рок гурт «Формінго»
> 
> 20.45 – Сергій Костецький
> 
> 21.00 – гурт «Маестро Лінкольн»
> 
> 22.00 – Дискотека від DJ

[![](https://mpz.brovary.org/wp-content/uploads/2017/06/19366177_241201899700762_2294414707235246373_n.jpg)](https://mpz.brovary.org/wp-content/uploads/2017/06/19366177_241201899700762_2294414707235246373_n.jpg)

Під час концерту будуть проходити виступи на спортивному вело- та скейт-майданчику.

Також, за даними організаторів, в парку "Перемога" на території майданчику "Шайба" **24 червня** відбудеться Кубок України з Велотріалу 2017. Глядачів чекають веловиставка, ТRХ-тренування, балакучий ведучий, батл діджеїв та багато іншого. Найкращі екстремали України будуть боротися за золото. Вхід вільний.

А **28 червня** відбудеться святковий концерт, присвячений Дню Конституції України. Святкування почнеться о **18:00** в парку "Перемога" на літній естраді.
