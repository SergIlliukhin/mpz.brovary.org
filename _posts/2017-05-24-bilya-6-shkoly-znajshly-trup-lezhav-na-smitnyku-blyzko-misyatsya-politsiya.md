---
title: "Біля 6-ї школи знайшли труп: лежав на смітнику близько місяця, - поліція"
date: 2017-05-24
categories: 
  - "brovary"
  - "novyny"
tags: 
  - "6-shkola"
  - "bezhatko"
  - "bomzh"
  - "brovary"
  - "vibir-redaktsiyi"
  - "nebizhchyk"
  - "novini"
  - "politsiya"
  - "smitnyk"
  - "smert"
  - "tilo"
  - "trup"
---

**Учора на смітнику в закинутій будівлі поблизу 6-ї школи знайшли тіло людини. Померлий лежав там близько місяця і вже почав розкладатись. Небіжчик найймовірніше був безхатьком. За попередньою інформацією судмедекспертів, помер ненасильницькою смертю. Про це нашим журналістам розповів прес-секретар поліції Київської області Микола Жукович.**

Як зазначив речник правоохоронного органу, тіло знайшли вчора зранку. Судмедексперти не виявили зовнішніх ознак насилля над небіжчиком. Водночас, про причини смерті говорити зарано: фахівці мають провести судмедекспертизу. Для цього тіло забрали до моргу.

[![](https://mpz.brovary.org/wp-content/uploads/2017/05/9701orig.jpg)](https://mpz.brovary.org/wp-content/uploads/2017/05/9701orig.jpg)

**Микола Жукович** вказує, що наразі особа померлого не встановлена. Однак, за попередньою інформацією, він був безхатьком. Ступінь розкладення тіла дозволяє говорити, що небіжчик лежав на смітниках близько місяця. На диво, - зазначає речник поліції, - тіло не обгризли собаки.

У 6-й школі розповіли, що труп знайшли уздовж залізниці попід гаражами, які простягаються в бік Торгмашу. А також заперечили поширену раніше інформацію, мовляв тіло було знайдене під час прибирання на подвір'ї навчального закладу. Про те, що небіжчика виявили поза територією школи, зазначив також і Микола Жукович.

Нагадаємо, взимку минулого року на стадіоні школи-інтернату [знайшли тіло жінки](https://mpz.brovary.org/na-brovarskomu-stadioni-znajshly-tilo-35-richnoyi-zhinky-neshhasnyj-vypadok-chy-vbyvstvo/). Експертиза тоді не виявила ознак насильницької смерті, небіжчиця померла від переохолодження. А весною на території броварського лісництва мешканець Київщини виявив [труп молодої жінки](https://mpz.brovary.org/na-terytoriyi-brovarskogo-lisnytstva-znajshly-trup-zhinky-mvs/), яка пролежала близько півроку.

**Фото - Маєш право знати (Дмитро Карпій), At Brovary**
