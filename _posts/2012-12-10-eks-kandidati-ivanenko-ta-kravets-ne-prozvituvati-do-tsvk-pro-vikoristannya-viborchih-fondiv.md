---
title: "Екс-кандидати Іваненко та Кравець не прозвітували до ЦВК про використання виборчих фондів"
date: 2012-12-10
author: 
  username: "SergIlliukhin"
  display_name: "Сергій Іллюхін"
tags: 
  - "ivanenko"
  - "brovary"
  - "vibir-redaktsiyi"
  - "vibori-2012"
  - "kravets"
  - "novini"
coverImage: "wp-content/uploads/2012/12/collage-2.jpg"
---

[![](https://mpz.brovary.org/wp-content/uploads/2012/12/collage-2.jpg)](https://mpz.brovary.org/wp-content/uploads/2012/12/collage-2.jpg)**Олег Іваненко та Юрій Кравець не надали до Центральної виборчої комісії звіти про надходження та використання коштів виборчого фонду кандидата у народні депутати України** - про це журналістам "Маєш право знати" повідомила секретар ЦВК Тетяна Лукаш.

У своїй відповіді на інформаційний запит пані Лукаш зазначила, що станом на 30 листопада 2012 року звіти про надходження і використання коштів виборчих фондів Іваненка О.В. та Кравця Ю.Г. до ЦВК не надходили.

Таким чином, кандидати у народні депутати Олег Іваненко та Юрій Кравець порушили закон України "Про вибори народних депутатів України", оскільки згідно п.6 ст.49 закону України "Про вибори народних депутатів України" розпорядник поточного рахунку виборчого фонду кандидата у депутати у одномандатному окрузі зобов'язаний не пізніш як на десятий день після дня голосування (тобто **до 7 листопада 2012 року**) подати до Центральної виборчої комісії фінансовий звіт про надходження та використання коштів виборчого фонду.

У той же час, як повідомляє Тетяна Лукаш, фінансові звіти інших лідерів виборчих перегонів по округу №97: Різаненка П.О., Семеняки М.М., Федоренка С.М., Ратнікова Д.Г. та Шапрана С.В. до Центральної виборчої комісії надійшли і ЦВК готова надати їх копії

[![](https://mpz.brovary.org/wp-content/uploads/2012/12/cvk1.jpg)](https://mpz.brovary.org/wp-content/uploads/2012/12/cvk1.jpg)

> Інформація про те, скільки коштів кандидатам вдалось залучити до своїх виборчих фондів та скільки вони офіційно витратили під час виборчих перегонів, буде оприлюдена на "Маєш право знати" вже за кілька тижнів
