---
title: "Управління освіти оприлюднило інформацію про навчання у США"
date: 2012-07-10
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "mista-pobratimi"
  - "navchannya"
  - "novini"
  - "rokford"
  - "sapozhko"
coverImage: "wp-content/uploads/2012/07/geo_osvita_new.jpg"
---

[![](https://mpz.brovary.org/wp-content/uploads/2012/07/geo_osvita_new.jpg "Управління освіті Броварської міської ради")](https://mpz.brovary.org/wp-content/uploads/2012/07/geo_osvita_new.jpg)4 сертифікати на навчання у Рокфордському коледжі для броварських студентів знаходяться в Управлінні освіти Броварської міської ради - [повідомляється](http://brovaru-osvita.ucoz.ua/news/http_brovaru_osvita_ucoz_ua_fp_forumimage_jpg/2012-06-27-2 "Управління освіти Бровари") на офіційному сайті управління. Номінал кожного сертифікату становить **15725$** на рік. За умови успішного навчання сертифікати продовжуються на наступний рік.

Управління освіти Броварської міської ради, з посиланням на [офіційний сайт](http://www.rockford.edu "Рокфордський коледж") Рокфордського коледжу, зазначає, що сертифікати компенсують лише частину витрат. Повна вартість навчання становить **26210$** на рік. Додатково оплачується проживання у коледжі, харчування та медичне страхування (разом близько **8000$**).

Необхідними умовами для вступу іноземних студентів до коледжу є: \* письмова заява; \* вступний внесок 50$; \* наявність документа про фінансову підтримку; \* особисте ессе вступника; \* рекомендаційні листи; \* офіційні оцінки тетування TOEFL або IELTS-академічний; \* копія диплома середньої школи (його еквівалент) з випискою оцінок;

> Інформація про можливість навчання броварських студентів у США з'явилася на сайті Управління освіти лише 27 червня 2012 року, після того, як у засобах масової інформації [з'явився протокол засідання](https://mpz.brovary.org/brovarski-studenti-mayut-mozhlivist-navchatisya-u-ssha/ "Рада міста Рокфорд") Ради м.Рокфорд, на якому міський голова Ігор Сапожко розповів про 4 освітні гранти, надані коледжом.

Коментуючи цю ситуацію, Ігор Сапожко зазначив, що отримати грант може кожен, хто має повну загальну середню освіту, відповідний рівень навчальних досягнень для навчання закордоном та достатнє для навчання і проживання фінансове забезпечення. При цьому міський голова додав, що жодного нормативно-правового акту, який затверджував би порядок та умови проведення конкурсу по визначенню студентів, які отримають можливість компенсувати вартість навчання за рахунок освітніх грантів, немає.

[![](https://mpz.brovary.org/wp-content/uploads/2012/07/usa1.png "Відповідь Сапожка - 1")](https://mpz.brovary.org/wp-content/uploads/2012/07/usa1.png)[![](https://mpz.brovary.org/wp-content/uploads/2012/07/usa2.png "Відповідь Сапожка - 2")](https://mpz.brovary.org/wp-content/uploads/2012/07/usa2.png)

Тому наразі незрозуміло, яким саме чином Управління освіти Броварської міської ради обиратиме чотирьох переможців з числа претендентів, які виконають необхідні умови для вступу до Рокфордського коледжу.
