---
title: "Вітаємо з Днем міста!"
date: 2013-09-14
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "den-mista"
---

[![2-им дєлом - самальоти!](https://mpz.brovary.org/wp-content/uploads/2013/09/2-im-dyelom-samaloti.jpg)](https://mpz.brovary.org/wp-content/uploads/2013/09/2-im-dyelom-samaloti.jpg)**Броварчани!**

Ми з вами – частина великої Країни, наша історія сягає найдавніших часів, наша земля кувала героїчне минуле, творить доленосне сьогодення і зрощує успішне майбутнє! Бровари в усі часи славились своє завзятістю, наполегливістю, та здобуттям перемог. Сьогодні, як і завжди, ми вкотре доводимо, що броварчани – це сильні духом, працьовиті та рішучі люди, які знають ціну своїм здобуткам і постійно прагнуть підкорення нових вершин. Народжених в Броварах ставлять за приклад, славлять в усій країні і це те, що нам потрібно зберегти та примножити!

Ми маємо стати дружньою спільнотою, командою, де кожен виконує свою роль, але є частиною єдиного організму. Нам потрібно творити наше місто як свій дім і свою фортецю – захищену і гостинну, красиву і таку, якою пишатимемося ми і де схочуть бути інші! Ми маємо все для того, аби Бровари стали містом, де хочеться починати нове життя. Нам не вистачає лише одного – єдності всіх нас!

**В День рідного міста партія УДАР закликає броварчан ще раз згадати, що Бровари – це наша спільна домівка, яку всі ми разом мусимо доглядати, розвивати та захищати! Зі святом нас усіх, земляки! Будьмо!**
