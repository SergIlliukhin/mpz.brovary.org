---
title: "\"Українська правда\": У Броварах з'явилися фальшиві бігборди, що сварять УДАР і \"Батьківщину\""
date: 2012-10-21
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "vo-batkivshhina"
  - "novini"
  - "okrug-97"
---

У неділю в Броварах з'явилися фальшиві бігборди начебто від ВО "Батьківщина": бігборди було помічено одразу в 8 місцях.  Про це повідомляє сайт "[Українська правда](http://www.pravda.com.ua/news/2012/10/21/6975097/)" з посиланням на прес-службу окружного штабу №97 партії "УДАР".

[![](https://mpz.brovary.org/wp-content/uploads/2012/10/DSC_0334.jpg "DSC_0334")](https://mpz.brovary.org/wp-content/uploads/2012/10/DSC_0334.jpg)

На них йдеться про те, що "Різаненко купив Батьківщину", "Батьківщина не підтримує жодного кандидата по округу №97" та сфальсифіковані слова знятого на користь УДАРівця кандидата від ВО "Батьківщина" про те що його "зняли проти його волі".

[![](https://mpz.brovary.org/wp-content/uploads/2012/10/DSC_0327.jpg "DSC_0327")](https://mpz.brovary.org/wp-content/uploads/2012/10/DSC_0327.jpg)

Представники Об’єднаної опозиції одразу ж заперечили свою причетність до цього бруду, зараз готується відповідна заява до правоохоронних органів.   "Розуміючи, що відповідної реакції від правоохоронців ми навряд чи дочекаємось, представники партії УДАР та ВО "Батьківщина" планують спільно зірвати цю брудну антиагітацію. Перші борди зриватимуться о 13.00 на перехресті вулиць Кірова та Грушевського в Броварах", - йдеться у повідомленні. Як відомо, представник УДАРу Павло Різаненко став єдиним кандидатом від цієї партії і Об'єднаної опозиції на окрузі в Броварах.

Джерело:  "[Українська правда](http://www.pravda.com.ua/news/2012/10/21/6975097/)"
