---
title: "Броварам повністю відключили гарячу воду. Коли увімкнуть – невідомо"
date: 2014-08-28
tags: 
  - "brovariteplovodenergiya"
  - "vibir-redaktsiyi"
  - "garyacha-vodi"
  - "garyache-vodopostachannya"
  - "novini"
---

**[![TASS_610870-pic510-510x340-71596](https://mpz.brovary.org/wp-content/uploads/2014/08/TASS_610870-pic510-510x340-71596.jpg)](https://mpz.brovary.org/wp-content/uploads/2014/08/TASS_610870-pic510-510x340-71596.jpg)Зранку 28 серпня мешканці Броварів в соціальних мережах [повідомили](https://www.facebook.com/groups/brovary/permalink/886942271335740/), що в місті зникло гаряче водопостачання. Нагадаємо, що раніше, у зв’язку зі скрутною ситуацією в країні, з огляду на вартість російського газу, міською владою було [прийнято рішення](https://mpz.brovary.org/z-serpnya-garyachu-vodu-v-brovarah-podavatimut-4-dni-na-tizhden/) давати гарячу воду лише чотири дні на тиждень: з четверга по неділю включно. Однак цього четверга крани броварчан залишились холодними.**

Працівники [КП «Броваритепловодоенергія»](http://brovteplo.com.ua/) підтвердили інформацію: відсьогодні місту повністю припинено подачу гарячої води. За словами співрозмовника, пов’язане це з повним припиненням постачання природного газу для підігріву води. Чи буде поновлено гаряче водопостачання в місті хоча б до початку опалювального сезону, який щороку стартує 15 жовтня, у «Броваритепловодоенергії» сказати не змогли: «Це все що ми знаємо – нам перекрито газ. Коли буде гаряча вода і чи буде вона взагалі – нам не відомо» - зазначили на підприємстві. Так само в «Броваритепловодоенергії» не змогли точно сказати, чи стосується повне відключення гарячої води дитячих садків, лікарень, шкіл та пологових будинків. Але висловили припущення, що зважаючи на припинення подачі газу, вочевидь без теплої води залишаться всі установи без виключення.

Працівники Броварської районної лікарні підтвердили, що в усіх будівлях БЦРЛ включно з пологовим будинком, дійсно надається лише холодна вода. Те саме повідомили і працівники кількох шкіл.
