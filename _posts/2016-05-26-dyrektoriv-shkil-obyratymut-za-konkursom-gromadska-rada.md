---
title: "Директорів шкіл обиратимуть за конкурсом, - Громадська рада"
date: 2016-05-26
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "vibir-redaktsiyi"
  - "gromadska-rada-pri-upravlinni-osviti"
  - "novini"
  - "pryznachennya-kerivnykiv-navvchalnyh-zakladiv"
  - "proekt-rishennya"
  - "upravlinnya-osviti"
---

**Громадська рада при управлінні освіти Броварської міської ради розробила проект рішення про порядок призначення керівників навчальних закладів та подала його на розгляд депутатам міськради та міському голові, - про це повідомили члени ГР на черговому засіданні 24 травня.**

У проекті зазначені сучасні вимоги до обрання керівників освітних закладів, зокрема: конкурсний відбір та громадське обговорення кандидатів. Затвердження цього Порядку унеможливить призначення директорів шкіл "згори", без урахування думки педагогічного колективу та батьків.

Відповідно до проекту: рішення про конкурс, а також його результати повинні публікуватися в місцевих ЗМІ, на сайті міськради, управління освіти та навчального закладу, керівника якого обиратимуть. Конкурсна комісія складатиметься з: членів депутатської гуманітарної комісії, представників управління освіти, представників педагогічного колективу навчального закладу та представників керівників інших навчальних закладів міста, представників ГР при управлінні освіти та представників громадського об'єднання батьків цього навчального закладу.

[Нагадаємо](https://www.kmu.gov.ua/control/uk/publish/article?art_id=248550894), іновацію введено відповідною Постановою Кабміну, і органам місцевого самоврядування рекомендовано запровадити проведення конкурсів на посади керівників державних навчальних закладів. В столиці таким чином було обрано вже декілька десятків директорів шкіл.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/tcjDIguB4po3RR" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**[Порядок призначення керівників навчальних закладів БМР Київської області](//www.slideshare.net/tatum_p/ss-62421882 "Порядок призначення керівників навчальних закладів БМР Київської області")**

![гргргр](https://mpz.brovary.org/wp-content/uploads/2016/05/grgrgr.jpg)
