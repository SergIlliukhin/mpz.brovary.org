---
title: "Сапожко просить повідомляти про підтоплення у Броварах на його Фейсбук-сторінці"
date: 2016-05-17
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovary-blagoustrij"
  - "doshh"
  - "zliva"
  - "novini"
  - "pidtoplennya"
  - "sapozhko"
---

**Броварський міський голова сьогодні зранку, посилаючись на сильну зливу, закликав повідомляти про наявні підтоплення у місті. Інформацію про це Ігор Сапожко просить лишати в коментарях до свого [допису](https://www.facebook.com/i.sapozhko/posts/1714537808817898) на Фейсбуку.**

Як зазначає мер, він дав доручення комунальному підприємству «Бровари-Благоустрій» відстежувати інформацію та максимально оперативно реагувати.

Протягом останньої години користувачі соцмережі встигли поскаржитись міському голові про підтоплення по вулицях Гагаріна, Володимира Великого, Ярослава Мудрого, Спортивній, Симоненка, Симона Петлюри тощо. Вже [традиційно](https://mpz.brovary.org/chomu-brovari-pislya-kozhnoyi-zlivi-peretvoryuyutsya-u-venetsiyu/) затопило і кінцеву частину вулиці Грушевського.

[![13260155_1785787838318791_1598096789936836916_n](https://mpz.brovary.org/wp-content/uploads/2016/05/13260155_1785787838318791_1598096789936836916_n.jpg)](https://mpz.brovary.org/wp-content/uploads/2016/05/13260155_1785787838318791_1598096789936836916_n.jpg)

У Броварах дощі тривають протягом останнього тижня, однак цієї ночі у місті лило неперервно. За прогнозами синоптиків, така погода триматиметься ще протягом двох днів.

Нагадаємо, що у Броварах тривалий час існує [проблема підтоплення старої частини міста](https://mpz.brovary.org/pidtoplennya-brovariv-ozera-shho-roblyat-pogodu-u-misti/). Її пов'язують перш за все із неконтрольованою забудовою із порушеннями нормативів щодо водовідведення. Тим часом, чиновники ратують на відсутність коштів задля вирішення питання.

_Фото - Вероніка Кошель, Лариса Криштапович_
