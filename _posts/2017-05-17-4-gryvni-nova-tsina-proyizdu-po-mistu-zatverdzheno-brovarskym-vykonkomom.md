---
title: "4 гривні - нова ціна проїзду по місту. Затверджено броварським виконкомом"
date: 2017-05-17
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vykonkom"
  - "novini"
  - "perevizniki"
  - "proyizd"
  - "rishennya-vikonkomu"
  - "tsina-na-proyizd"
coverImage: "wp-content/uploads/2017/05/GroBro-marshrutky.jpg"
---

**Проїзд по місту буде коштувати 4 гривні, а учні отримають знижку 50% - таке рішення ухвалив броварський міськвиконком. Про це [повідомляється](http://brovary-rada.gov.ua/news/15183.html) на офіційному сайті Броварської міської ради.**

Після черги перемовин та зустрічей міської влади та перевізників, процес завершено: сторони [досягли домовленості](https://mpz.brovary.org/brovarski-shkolyari-yizdytymut-u-marshrutkah-zi-znyzhkoyu-50-proyizd-mozhe-staty-4-grn/). Остаточне [рішення ухвалили](http://brovary-rada.gov.ua/documents/27208.html) **16 травня** на черговому засіданні виконкому: проект рішення має назву  «Про тариф на проїзд по м. Бровари в автобусних маршрутах загального користування».

Як ідеться в повідомленні на сайті міської ради, до виконкому звернулися первізники з відповідними розрахунками, якими передбачалося встановлення ціни на проїзд на рівні 5 гривень. Після розгляду наданого розрахунку тарифу на ціновій комісії, було ухвалене рішення щодо зменшення вартості проїзду за рахунок прибутку підприємств-перевізників. Крім цього, з перевізниками підписано меморандум, який передбачає **з 1 вересня 2017 року** перевезення учнів у період навчання (крім вихідних, святкових та канікулярних днів) **зі знижкою 50%**. Після проходження процедури регуляторного акту, відповідно до чинного законодавства та обговорення, члени виконкому затвердили новий тариф на проїзд у пасажирському автотранспорті на міських маршрутах у розмірі **4 грн**.
