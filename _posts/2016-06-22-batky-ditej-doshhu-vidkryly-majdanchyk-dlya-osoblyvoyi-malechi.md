---
title: "У парку \"Перемога\" відкрився  майданчик для особливої малечі"
date: 2016-06-22
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "autyzm"
  - "brovary"
  - "vibir-redaktsiyi"
  - "dity-z-osoblyvymy-potrebamy"
  - "dytyacha-mriya"
  - "dityachiy-maydanchik"
  - "novini"
  - "park-peremoga"
coverImage: "wp-content/uploads/2016/06/15-5.jpg"
---

**У парку «Перемога», на галявині між фонтаном і танком, 20 червня розпочав свою роботу майданчик для дітей із ментальними порушеннями. Протягом літа, просто неба, з особливими дітьми проводитимуть безкоштовні заняття вчитель-психолог, тренер-реабілітолог та аніматор. Ініціювали створення такого літнього майданчика, що є ноу-хау не тільки в Броварах, а і в Україні, батьки дітей хворих на аутизм, а реалізував  ідею -  міськрайонний Благодійний фонд "Дитяча мрія".**

Олег та Юлія Трачуки виховують 9-літніх доньок-близнючок – Віку та Вероніку. По дівчатках відразу і не скажеш, що вони - «діти дощу»: чарівні, фізично розвинені. Батьки хваляться, що діти навіть краще за них управляються з комп'ютером. Проте у близнючок складнощі з комунікацією – спілкуванням із іншими людьми. Із самого народження доньок батьки прикладають максимум зусиль для їхньої соціалізації. У Луганську, де жила сім’я до початку війни, дівчатка відвідували реабілітаційний центр для дітей-інвалідів. Зараз у Броварах у Центрі реабілітації із сестрами також займаються спеціалісти-реабілітологи.

\[caption id="attachment\_57647" align="aligncenter" width="600"\][![14 фДитячий майданчик у парку](https://mpz.brovary.org/wp-content/uploads/2016/06/14-f.jpg)](https://mpz.brovary.org/wp-content/uploads/2016/06/14-f.jpg) Олег та Юлія Трачуки\[/caption\]

\[caption id="attachment\_57644" align="aligncenter" width="600"\][![11Дитячий майданчик у парку](https://mpz.brovary.org/wp-content/uploads/2016/06/11-6.jpg)](https://mpz.brovary.org/wp-content/uploads/2016/06/11-6.jpg) Віка та Вероніка\[/caption\]

Зазвичай усі школярі та їхні батьки з нетерпінням очікують літа, з яким завжди приходить відпочинок від навчань - канікули. Та батьки дітей із особливими потребами їм не раді, адже коли здорові діти можуть поїхати в оздоровчі табори, діти із ментальними порушеннями залишаються практично в чотирьох стінах. _«Постало питання: як протягом канікул не втратити в доньок напрацьовані  елементи соціалізації?»_ -  каже **Олег Трачук,** ініціатор створення літнього табору для особливих дітей. Реалізувати ідею вдалося завдяки  міськрайонному Благодійному фонду «Дитяча мрія».

\[caption id="attachment\_57637" align="aligncenter" width="600"\][![4Дитячий майданчик у парку](https://mpz.brovary.org/wp-content/uploads/2016/06/4-6.jpg)](https://mpz.brovary.org/wp-content/uploads/2016/06/4-6.jpg) Майданчик розташувався на галявині між фонтаном і танком\[/caption\]

[![21Дитячий майданчик у парку](https://mpz.brovary.org/wp-content/uploads/2016/06/21-3.jpg)](https://mpz.brovary.org/wp-content/uploads/2016/06/21-3.jpg)

\[caption id="attachment\_57642" align="aligncenter" width="600"\][![9Дитячий майданчик у парку](https://mpz.brovary.org/wp-content/uploads/2016/06/9-6.jpg)](https://mpz.brovary.org/wp-content/uploads/2016/06/9-6.jpg) Оксана Кулєшова: "Футболки на спеціалістах-реабілітологах - також як елемент навчання дітей із ментальними порушеннями"\[/caption\]

«_Наш фонд існує 8 років і відгукується на будь-яку потребу,_ - розповідає співзасновник фонду **[Оксана Кулєшова.](https://ru-ru.facebook.com/people/Oksana-Kuleshova/100008056787101)** \-  _Увесь цей час ми опікувалися близько 70 соціальними дітьми-сиротами як із Броварів, так і району»._ А коли в країні розпочалася війна, Оксану було призначено координатором по переселенцях у Броварах та районі. Тоді ж при фонді вона організувала жіночий клуб. Як виявилося, практично всі жінки-переселенки, що зібралися у клубі, мають дітей із особливим потребами. _«Вони поділилися зі мною своїми проблемами і пропозиціями по їхньому вирішенню, а я звернулася до меценатів. І вони відгукнулися», -_ каже Оксана.

\[caption id="attachment\_57635" align="aligncenter" width="600"\][![2Дитячий майданчик у парку](https://mpz.brovary.org/wp-content/uploads/2016/06/2-7.jpg)](https://mpz.brovary.org/wp-content/uploads/2016/06/2-7.jpg) Подивитися «що» та «як» на перше заняття записалося 11 дітей\[/caption\]

[![7Дитячий майданчик у парку](https://mpz.brovary.org/wp-content/uploads/2016/06/7-6.jpg)](https://mpz.brovary.org/wp-content/uploads/2016/06/7-6.jpg)

Меценати, які побажали залишитися невідомими, виділили кошти відразу на 3 місяці. На ці гроші волонтери придбали спортивне обладнання, розвиваючі іграшки, спеціальні тренажери та запросили спеціалістів, котрі б працювали з особливими дітьми. Кажуть, сприяла і міськрада: погодила проведення занять на території парку та розпорядилася про виділення кімнати в адмінбудівлі, що на території парку, під зберігання обладнання.

Як каже Олег, під час розробки ідеї відштовхувався, в першу чергу, від потреб своїх доньок. Тому заняття розраховані переважно на дітей із ментальними порушеннями. Таких  у Броварах та районі близько **500**.

\[caption id="attachment\_57639" align="aligncenter" width="600"\][![6Дитячий майданчик у парку](https://mpz.brovary.org/wp-content/uploads/2016/06/6-6.jpg)](https://mpz.brovary.org/wp-content/uploads/2016/06/6-6.jpg) Тренер-реабілітолог  Юрій\[/caption\]

[![5Дитячий майданчик у парку](https://mpz.brovary.org/wp-content/uploads/2016/06/5-6.jpg)](https://mpz.brovary.org/wp-content/uploads/2016/06/5-6.jpg)

\[caption id="attachment\_57650" align="aligncenter" width="600"\][![16Дитячий майданчик у парку](https://mpz.brovary.org/wp-content/uploads/2016/06/16-3.jpg)](https://mpz.brovary.org/wp-content/uploads/2016/06/16-3.jpg) Учитель-психолог Маргарита\[/caption\]

\[caption id="attachment\_57646" align="aligncenter" width="600"\][![13Дитячий майданчик у парку](https://mpz.brovary.org/wp-content/uploads/2016/06/13-5.jpg)](https://mpz.brovary.org/wp-content/uploads/2016/06/13-5.jpg) Аніматор Настя\[/caption\]

Організатори планують набрати **30** діток - як броварчан, так і мешканців району. Заняття, які розраховані на **6-13-річних** дітей із затримкою розвитку та рівнем дошкільного розумового розвитку, проходитимуть **щодня (окрім неділі)** **із 10 до 12 год**. Учитель-психолог, тренер-реабілітолог та аніматор мають спільне завдання: за допомогою оздоровчо-розвивальних занять допомогти батькам зрозуміти, що у їхніх особливих дітей виходить найкраще, та підказати, у  якому напрямку розвивати  малечу  надалі. Щоб досягти цієї мети, тренер допомагатиме дітям працювати з предметами для розвитку відповідних груп м’язів, психолог - із предметами, що мають змістове та ментальне навантаження. Функція аніматора - допомагати психологу та тренеру: не залишати жодної дитини без уваги і «переключати» малечу на педагога. У оздоровчо-розвивальних заняттях задіяні  і батьки.

\[caption id="attachment\_57645" align="aligncenter" width="600"\][![12Дитячий майданчик у парку](https://mpz.brovary.org/wp-content/uploads/2016/06/12-6.jpg)](https://mpz.brovary.org/wp-content/uploads/2016/06/12-6.jpg) Ірина: "Мій 4-річний Владик хворий на ДЦП. Я хочу, щоб дитина  більше спілкувалася та розвивалася, тому і прийшла на цей майданчик»\[/caption\]

[![8Дитячий майданчик у парку](https://mpz.brovary.org/wp-content/uploads/2016/06/8-6.jpg)](https://mpz.brovary.org/wp-content/uploads/2016/06/8-6.jpg)

Організатори передбачають, що бажаючих буде набагато більше, ніж розраховували, тож планують запровадити позмінне відвідування та абонемент. У випадку негоди, обіцяють батьків попереджати та переносити заняття на інший час.

[![1 Дитячий майданчик у парку](https://mpz.brovary.org/wp-content/uploads/2016/06/1-6.jpg)](https://mpz.brovary.org/wp-content/uploads/2016/06/1-6.jpg)

Такий майданчик в Україні ноу-хау, тож засновники планують за літо напрацювати досвід та передати його в інші міста. Батьки задоволені: регулярні заняття без "літніх канікул" допоможуть їхнім дітям швидше соціалізуватися, стати повноправними членами суспільства та реалізувати свій потенціал.

**Заняття проводяться за попереднім записом: (068) 660-18-24, (093) 740-38-78, (099) 439-46-16. Оксана.**

**Фото - автора**
