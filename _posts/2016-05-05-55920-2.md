---
title: "Пильні сусіди «на гарячому» затримали грабіжників. Поліція їх… відпустила."
date: 2016-05-05
author: 
  username: "yschenko"
  display_name: "Ірина Ющенко"
categories: 
  - "hromada"
  - "novyny"
tags: 
  - "brovary"
  - "brovarskyj-mv-politsiyi"
  - "vibir-redaktsiyi"
  - "zlochyntsi"
  - "novini"
  - "pograbuvannya"
coverImage: "wp-content/uploads/2016/05/5.jpg"
---

**У броварській поліції зізнаються: [злочинність зросла](https://mpz.brovary.org/u-brovarah-kradut-vse-bilshe-chomu-rozgulyavsya-kryminal-i-shho-robyt-politsiya), а «рук» не вистачає, тож броварчани самотужки стають на захист як свого, так і сусідського майна, адже розуміють: сьогодні вони допоможуть сусідові, а завтра – він їм. Ми вже писали, як завдяки пильності й небайдужості сусідів вдалося [затримати «на гарячому»](https://mpz.brovary.org/susid-dlya-susida-meshkantsi-budynku-na-garyachomu-zatrymaly-grabizhnykiv-avtivok) двох грабіжників, які «чистили» автівки. Цього разу пильні сусіди затримали трьох злочинців  і «тепленькими» передали їх наряду поліції. Та правоохоронці доставили  у міськвідділ тільки одного крадія. Де ж поділися ще двоє?**

28 квітня. Торгмаш. Вулиця Б. Хмельницького. Приватний сектор. 15.40.

_«Я саме собаці води в миску наливала, коли чую, у сусіда Віталія, що живе в другій половині будинку, тарілки забряжчали», -_ розповідає **Вікторія.** З родичем, який дружить із оковитою, сім’я намагається ніяких справ не мати, однак за «неблагонадійним» чоловіком наглядають: як не як - живуть під одним дахом.

\[caption id="attachment\_55911" align="aligncenter" width="600"\][![Злодії](https://mpz.brovary.org/wp-content/uploads/2016/05/1.jpg)](https://mpz.brovary.org/wp-content/uploads/2016/05/1.jpg) Вікторія\[/caption\]

[![Злодії](https://mpz.brovary.org/wp-content/uploads/2016/05/4.jpg)](https://mpz.brovary.org/wp-content/uploads/2016/05/4.jpg)

_«Я стала на виступ біля заборчика і заглядаю: що ж там у нього робиться? -_ веде далі жінка -  _Бачу, через Віталіїв паркан якийсь чоловік перелазить, а інший подає йому клунок. Я кричу: «Що ви там робите?», та вони продовжували перелазити, ніби мене й не чули»._

\[caption id="attachment\_55918" align="aligncenter" width="600"\][![Злодії](https://mpz.brovary.org/wp-content/uploads/2016/05/8.jpg)](https://mpz.brovary.org/wp-content/uploads/2016/05/8.jpg) Будинок Віталія. Злочинці перелізли через паркан ...\[/caption\]

\[caption id="attachment\_55917" align="aligncenter" width="600"\][![Злодії](https://mpz.brovary.org/wp-content/uploads/2016/05/7.jpg)](https://mpz.brovary.org/wp-content/uploads/2016/05/7.jpg) ... та вдерлися у вікно.\[/caption\]

Вікторія кинулася за допомогою до сусіда Ігоря, який з Віталієм саме займалися бетонними роботами. Утрьох і побігли затримувати злочинців, які вже несли вулицею награбоване, завернуте в скатертину.

\[caption id="attachment\_55916" align="aligncenter" width="600"\][![Злодії](https://mpz.brovary.org/wp-content/uploads/2016/05/6.jpg)](https://mpz.brovary.org/wp-content/uploads/2016/05/6.jpg) Віталій: «Грабіжники в  мене вкрали цибулю, праску, тарілки, зарядний пристрій, барсетку з паспортом, водійським посвідченням та 3 000  гривень».\[/caption\]

Одного із грабіжників Віталій впізнав відразу: ним виявився його однокласник Х. 1977 року народження. Зловмисники не сподівалися, що їх впіймають «на гарячому», тож намагалися позбавитися від переслідувачів за допомогою кулаків. Поки «однокласник» гамселив Віталія, інший  злочинець, залишивши награбоване в кущах, намагався втекти, а коли його наздогнав Ігор, почав від своєї участі у злочині «віднікуватися». Допомагала, чим могла, чоловікам і Вікторія: _«Отому, що бив Віталія, я накинула куртку на голову і повалила його обличчям на асфальт»,_ - згадує жінка.

\[caption id="attachment\_55919" align="aligncenter" width="600"\][![Злодії](https://mpz.brovary.org/wp-content/uploads/2016/05/9.jpg)](https://mpz.brovary.org/wp-content/uploads/2016/05/9.jpg) Вікторія: «Останній рік злочини на нашій вулиці почастішали: невідомі знімають із машин  акумулятори, обкрадають гаражі. У мене злодії також побували – поцупили залізну драбину. Тоді  крадія поліція спіймала».\[/caption\]

Як стверджують очевидці, група реагування патрульної поліції приїхала майже через годину. І то після другого дзвінка. Увесь цей час сусіди тримали злочинців «під вартою» біля Віталієвого паркану. Здивуванню людей не було меж, коли до «заручників» підійшла  їхня спільниця, як з’ясувалося, Віталієва знайома. Жінка не змогла дочекатися  «корешів» «із завдання», тож навідалася з’ясувати причини  довготривалої затримки. За час очікування поліції, грабіжники спочатку вибачалися і просилися, щоб їх відпустили, а потім почали погрожувати розправою. _«Ми сподівалися, що передамо злочинців поліції і підемо по своїх справах, але правоохоронці одягли кайданки тільки на «однокласника»,_  -  розповідає  **Ігор.** -  _На питання, що нам робити з двома спільниками, патрульні відповіли: «Нам вистачить і одного», й поїхали. Чоловіка та жінку ми змушені були відпустити. А що ж залишалося робити, коли поліція відмовилася забирати всіх злочинців?»_

Через годину на місце події із затриманим повернулися оперативники. Під час відтворення злочину, від свідків слідчі дізналися, що насправді крадіїв було троє, хоча «однокласник» переконував, що крадіжка – справа тільки його рук. Оперативники не могли повірити, що їхні колеги не просто «дали маху», а вчинили, щонайменше, не професійно - двох із трьох злочинців відпустили (!).

Начальник Броварського міськвідділу поліції **Олег Янчинський** переконує: за даним фактом буде проведено службову перевірку. На наряд патрульної поліції, яка допустила таку «помилку», очікує дисциплінарне покарання. А якщо підтвердиться факт причетності правоохоронців до криміналу - справу відправлять на розслідування в прокуратуру.

Як повідомляє [офіційний сайт](http://www.kv.npu.gov.ua/uk/publish/article/202373) ГУ НП України в Київській області, за ч.2 ст.15 (замах на злочин), ч. 3 ст. 185 (крадіжка) ККУ слідчими Броварського відділу поліції відкрито кримінальне провадження. Санкція статті передбачає покарання у вигляді позбавлення волі на строк від трьох до шести років. На даний час правоохоронці перевіряють підозрюваного «однокласника» на причетність до аналогічних злочинів на території міста та області та розшукують спільника-крадія, якого так бездумно відпустив поліцейський патруль. Тільки мова чомусь йде про спільника лише одного.

**Фото - автора**
