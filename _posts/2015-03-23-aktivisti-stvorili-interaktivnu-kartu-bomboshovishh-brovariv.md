---
title: "Активісти створили інтерактивну карту бомбосховищ Броварів"
date: 2015-03-23
tags: 
  - "initsiativa"
  - "interaktivna"
  - "bomboshovishha"
  - "bomboshovishhe"
  - "vibir-redaktsiyi"
  - "karta"
  - "mapa"
  - "novini"
  - "ukrittya"
---

**[![Карта_осн](https://mpz.brovary.org/wp-content/uploads/2015/03/Karta_osn.jpg)](https://mpz.brovary.org/wp-content/uploads/2015/03/Karta_osn.jpg)Нещодавно Броварська міська рада оприлюднила перелік** [**найпростіших укриттів,**](https://mpz.brovary.org/miska-rada-oprilyudnila-perelik-ukrittiv-na-vipadok-nebezpeki-hovatisya-radyat-u-pidvalah/) **а згодом «розсекретила» розташування й інших** [**споруд цивільного захисту**](https://mpz.brovary.org/miskrada-nadala-povnu-zagalnu-informatsiyu-pro-bomboshovishha-brovariv/) **у Броварах. Широкий розголос проблеми порятунку мирного населення в містах під час війни, а також досвід інших населених пунктів надихнули добровольців полегшити доступ до цієї інформації землякам. Молоді люди створили інтерактивну мапу, на яку нанесли розташування всіх відомих укриттів і сховищ у Броварах. На карті можна переглянути не лише адреси, а також тип кожної споруди цивільного захисту, її площу, а де-не-де і фото чи відео сховку. Водночас, частина даних про сховища та укриття наразі не відома, як от, наприклад, готовність конкретних споруд і приміщень. Наразі активісти продовжують збирати інформацію та додавати її до карти. Окрім того, вони закликають долучатися до спільної роботи всіх броварців.**

> **Пряме посилання на карту - [ТУТ](https://mapsengine.google.com/map/u/0/edit?mid=zuV4_TgAhWRo.kEBTN58Z-1qU&hl=uk)**. Також переглянути її можна нижче.

<iframe src="https://mapsengine.google.com/map/embed?mid=zuV4_TgAhWRo.kEBTN58Z-1qU&amp;hl=uk" width="580" height="400"></iframe>

Відтепер читачі «Маєш право знати» зможуть бачити інтерактивну мапу бомбосховищ Броварів на головній сторінці сайту. Над колонкою блогів розміщене клікабельне зображення, за яким можна перейти безпосередньо до карти.

[![головна_1 - Копія](https://mpz.brovary.org/wp-content/uploads/2015/03/golovna_1-Kopiya.jpg)](https://mpz.brovary.org/wp-content/uploads/2015/03/golovna_1-Kopiya.jpg)

Ідея створити таку карту висіла у повітрі. І от 13 березня активіст **Денис Манжос** першим [оприлюднив](https://www.facebook.com/groups/brovary/permalink/1002242193139080/) своє незавершене творіння у групі «Бровари» на Фейсбуку. Він закликав допомогти доробити карту, після чого протягом більш як тижня її допрацьовували спільними зусиллями з командою "МПЗ". Однак, як ми вже згадали, інформація досі неповна. **Кожен може допомогти проекту: для цього потрібно написати свої зауваги та доповнення Денису у приватні повідомлення** [**Фейсбуку**](https://www.facebook.com/dmanzos?fref=ufi) **або** [**Google****+**](https://plus.google.com/u/0/+%D0%94%D0%B5%D0%BD%D0%B8%D1%81%D0%9C%D0%B0%D0%BD%D0%B6%D0%BE%D1%81/about).

**Пояснення до карти**

Як відомо, згідно із законодавством про цивільний захист бомбосховища поділяються на декілька типів. У Броварах існують найпростіші укриття, сховища та протирадіаційні укриття. Розташування найпростіших укриттів у підвалах житлових багатоквартирних будинків на карті позначено «червоними краплями». Окремими позначками визначено розташування найпростіших укриттів у школах і ПТУ, у дитячих садочках, на підприємствах міста, а також у автомобільних паркінгах. Свою мітку у вигляді помаранчевого будинку з прапором мають найпростіші укриття в держустановах, будівлях влади та органів місцевого самоврядування, а також у комунальних підприємствах.

[![Карта_1](https://mpz.brovary.org/wp-content/uploads/2015/03/Karta_1.jpg)](https://mpz.brovary.org/wp-content/uploads/2015/03/Karta_1.jpg)

Під час з’ясування розташування найпростіших укриттів із нанесенням деяких позначок виникли труднощі. Пов’язані вони зазвичай із відсутністю вказаних адрес на картах або із суперечливими даними в різних джерелах. Такі непідтверджені об’єкти на мапі мають мітки синього кольору. На момент публікації їх нарахували всього близько десятка. Розробники карти просять броварців допомогти з уточненням таких адрес.

Сховища та протирадіаційні укриття позначені світло-помаранчевими квадратами з ніжками, у яких розміщені будинки. У більшості випадків достеменно не з’ясовано, за якою саме адресою можна знайти сховище, а за якою – протирадіаційне укриття. У цьому разі в описі тип сховку позначений як «_захисна споруда цивільного захисту_». Зауважимо також, що за деякими позначками можуть бути по декілька бомбосховищ.

_**Умовні позначення**_

| [![червона_кр](https://mpz.brovary.org/wp-content/uploads/2015/03/chervona_kr.png)](https://mpz.brovary.org/wp-content/uploads/2015/03/chervona_kr.png) |  - найпростіше укриття (підвал) у багатоквартирному житловому будинку |
| --- | --- |
| [![синя_кр](https://mpz.brovary.org/wp-content/uploads/2015/03/sinya_kr.png)](https://mpz.brovary.org/wp-content/uploads/2015/03/sinya_kr.png) |  - найпростіше укриття (підвал) у багатоквартирному житловому будинку з неточними даними |
| [![установа](https://mpz.brovary.org/wp-content/uploads/2015/03/ustanova.png)](https://mpz.brovary.org/wp-content/uploads/2015/03/ustanova.png) |  - найпростіше укриття в державній установі, будівлі органу влади або місцевого самоврядування, комунальному підприємстві |
| [![підприємство](https://mpz.brovary.org/wp-content/uploads/2015/03/pidpriyemstvo.png)](https://mpz.brovary.org/wp-content/uploads/2015/03/pidpriyemstvo.png) |  - найпростіше укриття на підприємстві |
| [![супермаркет](https://mpz.brovary.org/wp-content/uploads/2015/03/supermarket.png)](https://mpz.brovary.org/wp-content/uploads/2015/03/supermarket.png) |  - найпростіше укриття в торговельному центрі |
| [![паркінг](https://mpz.brovary.org/wp-content/uploads/2015/03/parking.png)](https://mpz.brovary.org/wp-content/uploads/2015/03/parking.png) |  - найпростіше укриття - паркінг |
| [![школа](https://mpz.brovary.org/wp-content/uploads/2015/03/shkola.png)](https://mpz.brovary.org/wp-content/uploads/2015/03/shkola.png) |  - найпростіше укриття в школі або ПТУ |
| [![садочок](https://mpz.brovary.org/wp-content/uploads/2015/03/sadochok.png)](https://mpz.brovary.org/wp-content/uploads/2015/03/sadochok.png) |  - найпростіше укриття в дошкільному навчальному закладі |
| [![синій_круг](https://mpz.brovary.org/wp-content/uploads/2015/03/siniy_krug.png)](https://mpz.brovary.org/wp-content/uploads/2015/03/siniy_krug.png) |  - найпростіше укриття в навчальному закладі з неточними даними |
| [![бомбосховище](https://mpz.brovary.org/wp-content/uploads/2015/03/bomboshovishhe.png)](https://mpz.brovary.org/wp-content/uploads/2015/03/bomboshovishhe.png) |  - сховища та протирадіаційні укриття |

Зараз в описі до кожного сховку можна знайти переважно інформацію про тип бомбосховища та про площу найпростішого укриття. Розробники мапи планують, щоб про об’єкти також була прописана й інша інформація, зокрема про готовність. Наразі цих даних обмаль.

[![Карти_2](https://mpz.brovary.org/wp-content/uploads/2015/03/Karti_2.jpg)](https://mpz.brovary.org/wp-content/uploads/2015/03/Karti_2.jpg)

Втім, є й позитивні моменти. До описів можна додавати фото та навіть відео споруд цивільного захисту, а також входів до них. На деяких позначках такі мультимедійні файли вже можуть порадувати око користувачів інтернету. Розробники очікують на фото та відео сховків від броварців.

[![Карти_3](https://mpz.brovary.org/wp-content/uploads/2015/03/Karti_3.jpg)](https://mpz.brovary.org/wp-content/uploads/2015/03/Karti_3.jpg)

> _Команда «Маєш право знати» дякує усім, хто взяв участь у створенні карти. Ми закликаємо броварців долучатися надалі до суспільно важливих проектів, які можуть врятувати життя людей від війни та інших небезпек._
