---
title: "Хто з міських очільників найзаможніший: аналіз декларацій про доходи у 2012 році"
date: 2013-06-04
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "andryeyev"
  - "brovary"
  - "brovaryi"
  - "vibir-redaktsiyi"
  - "vinogradova"
  - "golubovskyj"
  - "deklaratsiya"
  - "mer-brovariv"
  - "sapozhko"
coverImage: "wp-content/uploads/2013/05/Zemlya1.png"
---

**Згідно із Законом України "Про засади запобігання і протидії корупції" посадові особи щороку повинні оприлюднювати свої декларації. Однак цього року декларації очільників міста Бровари мало хто помітив: якщо у 2012 році вони [були опубліковані](https://mpz.brovary.org/opublikovano-deklaratsiyi-brovarskogo-miskogo-golovi-ta-yogo-zastupnikiv/ "Опубліковано декларації броварського міського голови та його заступників") у спецвипуску "Броварської панорами", то цьогоріч їх непомітно приховали між купою рішень Броварської міської ради у випуску №17-19 від 25.04.2013 року.**

Спробуємо розібратися, як же змінився добробут очільників нашого міста за рік, що минув.

**Броварський міський голова Ігор Сапожко**

\[caption id="attachment\_15703" align="alignleft" width="300"\][![Сапожко Ігор Васильович](https://mpz.brovary.org/wp-content/uploads/2013/03/Sapozhko-Igor-Vasilovich-ofitsiyne-foto.jpg)](https://mpz.brovary.org/wp-content/uploads/2013/03/Sapozhko-Igor-Vasilovich-ofitsiyne-foto.jpg) Ігор Сапожко\[/caption\]

У 2012 році Ігор Сапожко отримав дохід у розмірі **136,6 тис.грн.** (з них 117 тис. - зарплата, 19 тис. - матеріальна допомога). Також у минулому році декларант отримав цінні дарунки (призи/виграші) на суму **0,465 тис.грн.**

На родину мера зареєстровані дві земельні ділянки (**11,75 та 5 соток**), житловий будинок площею **168 кв.м**., квартира площею **113,5 кв.м.** та автомобіль **ВАЗ 2109** 2007 р.в.

Сам Ігор Сапожко продовжує володіти квартирою площею **74 кв.м**., а ось свій старенький седан **Honda Accord** 2007 року випуску чиновник замінив на позашляховик **Hyundai Santa Fe** 2012 року (вартість моделі на [сайті дистриб'ютора](http://hyundai.com.ua/cars/santafe) - від 240 тис.грн.). Яким чином броварський міський голова позбавився старої автівки - невідомо, адже жодних коштів, отриманих від її продажу, він не задекларував.

[![Сапожко автомобілі](https://mpz.brovary.org/wp-content/uploads/2013/05/sapojkoCars.jpg)](https://mpz.brovary.org/wp-content/uploads/2013/05/sapojkoCars.jpg)

**Заступник міського голови Василь Андрєєв**

\[caption id="attachment\_17797" align="alignleft" width="300"\][![Andreev](https://mpz.brovary.org/wp-content/uploads/2013/05/Andreev.jpg)](https://mpz.brovary.org/wp-content/uploads/2013/05/Andreev.jpg) Василь Андрєєв\[/caption\]

Доходи Василя Андрєєва - заступника броварського міського голови також майже не змінилися: у минулому році він отримав **135,9 тис.грн.**

У минулому 2012 році у Василя Олександровича з'явилася земельна ділянка площею **10 соток**, яку він придбав за 56 тис.грн., а в автопарку чиновника поряд з задекларованим минулого разу **Mitsubishi 2.4L** 2009 р.в. тепер з'явилася ще одна автівка - **Mitsubishi 2.0L** 1988 р.в. Ні моделі автомобілів, ні кошти, витрачені на придбання другої машини заступник міського голови не зазначив.

Родина Василя Андрєєва продовжує володіти земельною ділянкою площею **10 соток** та авто **KIA picanto 1.1L** 2010 р.в. А ось квартири площею 86 кв.м., задекларованої минулого разу, у них вже немає - щоправда, кошти від її продажу у декларації також не зазначені. Якщо вірити декларації чиновника, то жодним нерухомим майном ні сам пан Андрєєв, ні його родина не володіють.

**Заступник міського голови Григорій Голубовський**

\[caption id="attachment\_17811" align="alignleft" width="300"\][![Григорій Голубовський](https://mpz.brovary.org/wp-content/uploads/2013/05/Golubovskiy1.jpg)](https://mpz.brovary.org/wp-content/uploads/2013/05/Golubovskiy1.jpg) Григорій Голубовський\[/caption\]

Доходи Григорія Голубовського, як і його колег, минулого року майже не змінилися. Він отримав майже **172,97 тис.грн.** (95,9 тис.грн - зарплата, 15,5 тис.грн. - матеріальна допомога, 61,6 тис.грн. - пенсія). Як і минулого року, Григорій Павлович володіє земельною ділянкою площею **12 соток**, його родина - ділянкою площею **10 соток**, квартирою площею **33.5 кв.м**., іншим нерухомим майном площею **61.7 кв.м**. та автомобілем **Nissan Micra** 1.4L 2010 р.в.

**Заступник міського голови Лариса Виноградова**

\[caption id="attachment\_17933" align="alignleft" width="222"\][![Лариса Виноградова](https://mpz.brovary.org/wp-content/uploads/2013/05/vinogradova.jpg)](https://mpz.brovary.org/wp-content/uploads/2013/05/vinogradova.jpg) Лариса Виноградова\[/caption\]

У 2012 році Лариса Виноградова отримала **127,2 тис.грн.**, в тому числі подарунок, приз або виграш вартістю 0,317 тис.грн. та інші доходи у розмірі 7,7 тис.грн.

Минулого року Лариса Миколаївна отримала земельну ділянку площею 12 соток і тепер їх у неї вже дві: **10 та 12 соток**. Третя земельна ділянка (площею **10 соток**) зареєстрована на членів родини. Замість квартири площею 90 кв.м. пані Виноградова, згідно з декларацією, тепер володіє двома квартирами: площею **51,2 та 38,8 кв.м.** У власності чиновниці також знаходиться позашляховик **Nissan X-Trail** 2.0L 2008 р.в.

**То хто ж успішніший?**

Порівнюючи задекларовані доходи броварських можновладців за 2011 та 2012 рік, можемо зробити висновок, що вони майже не змінилися і знаходяться приблизно на рівні **10-11 тис.грн. на місяць**.

\[caption id="attachment\_17964" align="aligncenter" width="560"\][![Задекларований річний дохід, тис.грн.](https://mpz.brovary.org/wp-content/uploads/2013/05/zadeklarovaniy-dohid1.png "Задекларований річний дохід, тис.грн.")](https://mpz.brovary.org/wp-content/uploads/2013/05/zadeklarovaniy-dohid1.png) Задекларований річний дохід, тис.грн.\[/caption\]

Серед членів родин декларантів найбільше заробляють родичі **Василя Андрєєва** (34,8 тис.грн.), а найменше - **Григорія Голубовського** (лише 3,4 тис.грн), але це не заважає родині Григорія Павловича бути найбільш забезпеченою серед інших: секрет успіху криється у додаткових **60 тис.грн.**, які чиновник щорічно отримує в якості недержавних пенсійних виплат.

\[caption id="attachment\_18087" align="aligncenter" width="560"\][![Задекларований річний дохід родини, тис.грн.](https://mpz.brovary.org/wp-content/uploads/2013/05/incomeFamily.png "Задекларований річний дохід родини, тис.грн.")](https://mpz.brovary.org/wp-content/uploads/2013/05/incomeFamily.png) Задекларований річний дохід родини, тис.грн.\[/caption\]

Земельними ділянками броварські чиновники, м'яко кажучи, не ображені. При нормі "безкоштовних 10 соток", родина Лариси Виноградової, наприклад, має аж 32 сотки. А міський голова Ігор Сапожко задекларував найменше земельних наділів - лише 16,75 соток.

\[caption id="attachment\_17965" align="aligncenter" width="440"\][![Задекларовані земельні ділянки, соток](https://mpz.brovary.org/wp-content/uploads/2013/05/Zemlya1.png "Задекларовані земельні ділянки, соток")](https://mpz.brovary.org/wp-content/uploads/2013/05/Zemlya1.png) Задекларовані земельні ділянки, соток\[/caption\]

По кількості "нерухомих" квадратних метрів Ігор Васильович значно випередив своїх заступників - його родина має аж 355,5 кв.м. А ось Василь Андрєєв, згідно з поданою декларацією, є безхатченком, адже ні він, ні члени його родини не володіють жодною нерухомістю і, напевно, змушені орендувати тимчасове житло.

\[caption id="attachment\_17966" align="aligncenter" width="440"\][![Задекларована нерухомість, кв.м.](https://mpz.brovary.org/wp-content/uploads/2013/05/neruhomist1.png "Задекларована нерухомість, кв.м.")](https://mpz.brovary.org/wp-content/uploads/2013/05/neruhomist1.png) Задекларована нерухомість, кв.м.\[/caption\]

> Неподання, несвоєчасне подання декларації або подання  недостовірних у відомостей у декларації може розглядатися як порушення Присяги державного службовця, що може бути підставою для припинення державної служби відповідно до статті 11 та 20 Закону України «Про службу в органах місцевого самоврядування». Тому будемо сподіватися, що броварські посадовці дійсно надали достовірну інформацію про свої доходи, а земельні ділянки і коштовні автомобілі були придбані виключно за накопичені раніше кошти.

**P.S.** Скани декларацій, опубліковані у газеті "Броварська панорама" (випуск №17-19 від 25.04.2013)

- [Сторінка 7](https://mpz.brovary.org/wp-content/uploads/2013/06/page7.jpg) (Андрєєв - Виноградова)
- [Сторінка 8](https://mpz.brovary.org/wp-content/uploads/2013/06/page8.jpg) (Виноградова - Голубовський)
- [Сторінка 9](https://mpz.brovary.org/wp-content/uploads/2013/06/page9.jpg) (Голубовський - Сапожко)
- [Сторінка 10](https://mpz.brovary.org/wp-content/uploads/2013/06/page10.jpg) (Сапожко)
