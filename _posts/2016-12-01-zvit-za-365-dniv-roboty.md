---
title: "Звіт за 365 днів роботи"
date: 2016-12-01
categories: 
  - "kolonka-avtora"
---

**Я, Черепейнік Леонід Володимирович, обраний депутатом Броварської міської ради Київської області VII скликання.**

За період роботи, як депутат, взяв участь у 19 сесіях із 20. Являюсь членом постійної комісії з питань земельних відносин, будівництва та архітектури Броварської міської ради. Засідання вказаної комісії відвідую постійно. Крім того, за можливості, приймаю участь у засіданнях інших постійних комісій Броварської міської ради, зокрема, з питань бюджету та соціально-економічного розвитку та з питань комунальної власності, приватизації, житлово-комунального господарства та благоустрою.

Також, я беру участь у засіданнях тимчасових (спеціально створених) комісій, в випадках, якщо їх створення було ініційоване мною або за моїм зверненням.

За необхідності, мною відвідуються наради, що проводяться членами виконкому Броварської міської ради, вносяться пропозиції щодо вирішення проблем та забезпечення нагальних потреб мешканців міста.

В силу своїх можливостей намагаюся вирішувати проблеми мешканців міста. Так, щосереди та щоп’ятниці проводиться прийом громадян за адресою: вул. Київська, 135 в м. Бровари, а також здійснюється попередній запис за    тел. 0966511835.

Громадяни звертаються із різними питаннями. Найчастіше мешканцями мікрорайону «Старе місто» м. Бровари піднімалися наступні:

- [підтоплення вулиць, присадибних ділянок та будинків](https://www.facebook.com/cherepeynik.ua/photos/a.1623097854622284.1073741828.1622812914650778/1719416814990387/?type=3);

- ремонт та облаштування доріг;
- облаштування зупинок громадського транспорту по вул. Київській м. Бровари павільйонами очікування та сміттєвими урнами;
- незадовільна робота ТОВ «КОМУНТРАНС-БРОВАРИ» з вивезення сміття в приватному секторі;
- проведення ремонтних робіт Броварській ЗОШ № 3;
- облаштування стадіону, дитячого розважального майданчика та парковки перед дитячим дошкільним закладом «Віночок»;
- подовження роботи світлофорів в режимі регулювання руху біля пішохідних переходів на зупинках громадського транспорту «магазин Вітерець», «Біла Діброва (Дитячий садок)», «Пекарня» та «Старий центр», що по вул. Київській в м. Бровари, до 24 год. 00 хв.;
- посилення контролю за дотриманням водіями великогабаритного транзитного автотранспорту вимоги про заборону транзитного руху через м. Бровари (а саме по вул. Київській) тощо.

За час річної  роботи мною було:

- Складено 49 (сорок дев’ять) актів обстеження житлових умов;
- Надано 22 (двадцять дві) характеристики;
- Направлено 73 (сімдесіт три) депутатських звернень.
- Внесено [депутатський запит](https://www.facebook.com/permalink.php?story_fbid=1652234861708583&id=1622812914650778) про розробку програми поводження з твердими побутовими відходами у м. Бровари з урахуванням роздільного збору ТПВ та будівництва сортувальної станції. Отримано досить [перспективну відповідь](https://www.facebook.com/permalink.php?story_fbid=1669420869989982&id=1622812914650778).

- Проведено [громадські слухання](https://www.facebook.com/permalink.php?story_fbid=1639038766361526&id=1622812914650778) з приводу перейменування вулиць Гвардійської та Матросова в м. Бровари.;

- За зверненням мешканців проведено [демонтаж «лежачих поліцейських»](https://www.facebook.com/permalink.php?story_fbid=1648469328751803&id=1622812914650778)
- Проведене [громадське обговорення](https://www.facebook.com/permalink.php?story_fbid=1650033011928768&id=1622812914650778) проблеми незадовільної роботи ТОВ «КОМУНТРАНС-БРОВАРИ» із участю представника самого підприємства та посадових осіб Броварської міської ради.
- Піднято [питання можливості обговорення](http://brovary.net.ua/golovni-novyny/u-brovarah-z-velykodnya-pochynaye-diyaty-gromadskyj-avtomobilnyj-patrul/) програми патрулювання міста громадськими формуваннями «Правопорядок», «Руєвіт» та «Комкон».
- Постійно приймається активна участь у [обговореннях проблемної забудови](https://www.facebook.com/permalink.php?story_fbid=1687939728138096&id=1622812914650778) ІІ-го мікрорайону м. Бровари.

- Зверненням ініційовано [прибирання та облагородження земельних ділянок](https://www.facebook.com/cherepeynik.ua/photos/a.1623097854622284.1073741828.1622812914650778/1669381813327221/?type=3&theater) між домоволодіннями №№ 107 та 115 по вул. Київській.

- Встановлено та передано на баланс міста [дитячий розважальний майданчик](http://brovary.net.ua/novyny/v-staromu-misti-z-yavyvsya-novyj-igrovyj-dytyachyj-majdanchyk/) перед дитячим дошкільним закладом «Віночок»;

- З активними мешканцями округу ініційовано роботи з облаштування спортивного майданчику перед дитячим дошкільним закладом «Віночок», що по вул. Київській, 64 в м. Бровари.
- [Особиста участь та фінансування роботи](https://m.facebook.com/story.php?story_fbid=1102040166525921&id=100001598434428&__mref=message_bubble) вантажної техніки під час громадського прибирання лісосмуги вздовж вул. Биківнянської (вул. Леваневського) м. Бровари.

- За проханням мешканців округу надіслано [звернення](https://www.facebook.com/cherepeynik.ua/posts/1715768935355175) щодо посилення контролю за дотриманням водіями великогабаритного транзитного автотранспорту вимоги про заборону транзитного руху через м. Бровари (а саме по вул. Київській);

- Надіслано [депутатське звернення](https://www.facebook.com/cherepeynik.ua/photos/a.1623097854622284.1073741828.1622812914650778/1719416814990387/?type=3) про доручення апарату міської ради розробки проекту рішення щодо внесення завдання щодо проектування та будівництва вулиці Івана Сірка в м. Бровари Київської області (з облаштуванням зливової каналізації або альтернативних водовідводів та тротуару по непарній стороні вулиці) до Міської програми по будівництву та реконструкції вулично-шляхової мережі на 2016 - 2020 роки.
- Приймав активну участь у [обговореннях забудови](https://www.facebook.com/cherepeynik.ua/posts/1687939728138096) ЖК «Scandia»

- Приймав активну участь у [обговореннях проблемної забудови](https://www.facebook.com/cherepeynik.ua/posts/1730651903866878) на ділянці по вул. Фельдмана 1.

- Приймав активну участь у [обговореннях щодо збереження лісу](https://www.facebook.com/cherepeynik.ua/posts/1749767228622012) на Симоненка-Чорновола, вносив пропозиції до проекту «Меморандуму взаєморозуміння між громадськістю, міською владою та забудовником».

- Надіслано [депутатське звернення](https://www.facebook.com/cherepeynik.ua/posts/1756945411237527) щодо виділення коштів для організації охорони приміщень та території центру «Дитяча лікарня» БЦРЛ, створення комісії для вивчення проблем центру та розробки проекту капітального ремонту  основних споруд, а також передбачення виділення коштів для вирішення цих проблем у 2017-2018 рр.
- Допомогав у вирішення [матеріально-технічних проблем у ЗОШ №3](https://mpz.brovary.org/korotkyj-zvit-napoleglyvoyi-majzhe-richnoyi-pratsi-po-zosh-3/), адже за моєю участю з міського бюджету в цьому році виділено для школи чималі кошти і тепер буде:

1. Сучасний стадіон (сам стадіон та огорожу вже встановлено, а на облаштування бігових доріжок вже виділено кошти).
2. Енергозаощаджувальні лампи на суму 100 тис. грн.
3. Ямковий ремонт вул. Франка, що розташована безпосередньо біля навчального закладу.
4. Встановлено 42 нових пластикових вікна.
5. Закуплено комп’ютери у кількості 11 шт.
6. Виділено кошти на виготовлення проектно-кошторисної документації капітального ремонту фасаду школи (фасадні стіни школи потребують термінового ремонту та утеплення).
7. Виділено кошти на виготовлення проектно-кошторисної документації капітального ремонту переходу з початкової до старшої школи (в будівлі школи передбачений перехід з частини, на якій розміщуються початкові класи та школа для дітей з інвалідністю «Мозаїка», до власне основного приміщення школи, де розміщена їдальня, спортзал, актовий зал. На даний час цей перехід закритий, оскільки перебуває в аварійному стані, внаслідок чого учні молодших класів та діти з інвалідністю протягом останніх років, вимушені для відвідування їдальні, спортзалу виходити через центральний вхід та обходити будівлю по кругу, а потім, таким же чином, повертатись до класів.)

Крім того, я особисто, у якості мецената, постійно працюю над покращенням умов у школі. За власний кошт в цьому році мною зроблено наступне:

1. Відновлено дитячий ігровий майданчик (ще на початку минулого навчального року я поставив на території закладу ігровий майданчик. Минув рік, майданчик, завдяки активній експлуатації, трохи зіпсували. На сьогодні зламані деталі відновлено, додано лавки та смітники.)
2. Капітальний ремонт роздягалень шкільного спортзалу (стелі, стіни, підлога), без ремонту вбиральні та душової кабіни.
3. Пофарбовано підлогу спортзалу та облаштовано нові ворота для гри у футбол.
4. Пофарбовано сходи та коридори на трьох поверхах шкільної будівлі.
5. Облаштовано вагонкою тамбур перед вестибюлем.
6. Проведено ремонт однієї з класних кімнат – гіпсокартон на стелі, стіни, встановлено нові енергозберігаючі ЛЕД-світильники.

На жаль, частина відповідей, які я отримую від посадових осіб Броварської міської ради, є формальними. Так, досить часто у відповідях не зазначаються чіткі строки вирішення проблеми та/або наданих виконавцям доручень, що призводить до необхідності повторного звернення вже з метою пояснення та/або уточнення відповіді.

Іноді, з невідомих причин, при перевірці фактів, викладених у зверненні, посадові особи Броварської міської ради вдаються до маніпулювання ними.

Зокрема, 01.02.2016 до мене, за тел. 0966511835, звернулись мешканці будинків №№ 31-35 по вул. Івана Сірка в м. Бровари, з приводу облаштування зливової каналізації та асфальтного покриття на вказаній вулиці. На момент звернення мешканців, внаслідок танення снігу, який незважаючи на рясні снігопади у другій половині січня 2016 року жодного разу не прибирали, вода з вулиці залила подвір’я приватних будинків №№ 31-35 та підтоплювала самі помешкання, що загрожувало життю і здоров’ю громадян можливими обвалами несучих конструкцій. З даного приводу мною було направлено депутатське звернення Броварському міському голові Київської області від 02.02.2016 за   № 18. Слід зауважити, що вже наступного дня, за свідченнями мешканців, до них приїхали працівники комунальних служб, які відкачали воду та облаштували дренажні колодязі для покращення її відтоку. Однак, в отриманій мною відповіді, між іншим значиться, що «факт затоплення садиби по вул. Івана Сірка, 37 – не підтвердився». Тобто, в своїй відповіді посадові особи Броварської міської ради посилаються на адресу садиби, мешканці якої з приводу підтоплення навіть не звертались.

Мешканці територіального виборчого округу № 2 та міста взагалі, часто скаржились на незадовільну роботу Броварського відділу поліції та Броварської місцевої прокуратури, формальний розгляд цими органами їх заяв та скарг, затягування строків розслідування у відкритих кримінальних провадженнях, неповагу у ставленні до пересічних громадян тощо. Депутатом було направлено звернення з приводу заслуховування керівників вказаних правоохоронних органів на сесії міської ради.

Також, мною було внесено депутатський запит, підтриманий депутатами на сесії Броварської міської ради, щодо розроблення управлінням житлово-комунального господарства програми поводження з твердими побутовими відходами в місті Бровари з урахуванням роздільного їх збору та будівництва сортувальної станції. З відповіді вбачається, що управлінням житлово-комунального господарства м. Бровари вже розроблялась така програма, однак, внаслідок сукупності причин ініціатива не знайшла підтримки серед мешканців міста та працівників ЖЕКів і була згорнута. Щодо розробки і впровадження програми поводження з твердими побутовими відходами в місті Бровари з урахуванням роздільного їх збору та будівництва сортувальної станції, то це стане можливим після затвердження загальної схеми санітарної очистки Київської області.

Крім того, мною направляються депутатські звернення з приводу проблем, які піднімаються громадянами під час особистого прийому. Як правило, це питання які стосуються ремонту доріг, накриття каналізаційних люків, обрізання дерев.

Так, 19 травня 2016 року Лахно О.О., повертаючись з дитиною з дитячого дошкільного закладу, на перехресті вул. Київської та вул. Коцюбинського помітила відсутність кришки каналізаційного люку в пішохідній зоні. Зі слів Лахно О.О., вказаний люк заповнений водою, а біля його виходу на поверхню стирчать якісь дроти.

З приводу виконання робіт по накриттю даного люку на моє звернення надійшла відповідь про те, що вони будуть виконані найближчим часом. Проте, 03 жовтня 2016 року Лахно О.О. повторно звернулася до мене з приводу якості виконання «робіт по накриттю каналізаційного люку телефонного колодязя», який в результаті просто накрили дошкою та придавили зверху каменюкою. Я вимушений був звертатися з цього приводу повторно.

Мною направлялось звернення з приводу необхідності  облаштування освітлення дитячого ігрового майданчика та території Броварської загальноосвітньої школи № 3, оскільки на даний час територія школи жодним чином не освітлюється. На вказане звернення отримано відповідь, що «…За підсумками використання коштів бюджету міста у І півріччі 2016 року управлінням освіти і науки Броварської міської ради буде підготовлено проект змін до програми «Загальна середня освіта» на 2015-2018 р.р., до якого заплановано внесення питання щодо покращення освітлення території зазначеного навчального закладу».

Крім того, до мене письмово звернулася мешканка м. Бровари Ращенко С.П. з приводу подовження роботи світлофорів на пішохідних переходах по вул. Київській.

Було отримано відповідь про те, що з метою забезпечення безпеки дорожнього руху та недопущення загибелі та травмування пішоходів на вулично-шляховій мережі міста, комунальному підприємству Броварської міської ради «Бровари-Благоустрій», балансоутримувачу доріг м. Бровари, направлено листа щодо можливості зміни циклограми світлофорних об’єктів (подовження роботи світлофорних об’єктів в режимі регулювання руху до 24 год. 00 хв.) на перехрестях та зупинках громадського транспорту по вул. Київській в м. Бровари.

Також я, власним коштом, за погодженням із виконавчою владою міста, [встановив](http://brovary.net.ua/novyny/dytyachyj-majdanchyk-na-vulytsi-kyyivskij-peredadut-mistu/) дитячий розважальний майданчик перед дитячим дошкільним закладом «Віночок», який розташований в м. Бровари по вул. Київській, 64. На даний час, прийнято рішення про прийняття вказаного розважального майданчика, до переліку комунальної власності міста та вжиття заходів щодо забезпечення його обслуговування.

З метою інформування про свою діяльність та діяльність міської ради – постійно оновлюється інформація на сторінці депутата Черепейніка Леоніда Володимировича у соціальній мережі «[FACEBOOK](https://www.facebook.com/cherepeynik.ua/)».

[![15280973_1826780334229776_1107338307_n](https://mpz.brovary.org/wp-content/uploads/2016/12/15280973_1826780334229776_1107338307_n.jpg)](https://mpz.brovary.org/wp-content/uploads/2016/12/15280973_1826780334229776_1107338307_n.jpg)
