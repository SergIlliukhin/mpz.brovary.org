---
title: "Влада Броварів відрядила 20 автобусів з «бюджетниками» на «антифашистський марш» у Києві + ВІДЕО"
date: 2013-05-21
author: 
  username: "trydence"
  display_name: "Дмитро Карпій"
categories: 
  - "video"
tags: 
  - "adminresurs"
  - "antifashisti"
  - "antifashistskiy-marsh"
  - "bidlo"
  - "vibir-redaktsiyi"
  - "zhurnalis"
  - "marshrutki"
  - "napad"
  - "novini"
  - "partiya-regioniv"
  - "partiya-regioni"
  - "pobittya"
  - "pr"
  - "fashisti"
coverImage: "wp-content/uploads/2013/05/Image000151.jpg"
---

[![Image00015](https://mpz.brovary.org/wp-content/uploads/2013/05/Image000151.jpg)](https://mpz.brovary.org/wp-content/uploads/2013/05/Image000151.jpg)Рано-вранці 18 травня у Броварах влада організувала збір та підвезення людей для участі у так званому «[Антифашистському марші](https://www.pravda.com.ua/articles/2013/05/19/6990192/)», який того дня провела у Києві Партія регіонів. Наше місто відрядило на акцію не менше 20-ти мікроавтобусів броварських маршруток, а учасниками стали, окрім місцевих чиновників-«регіоналів», працівники комунальних та бюджетних установ Броварів. При спробі з’ясувати усі обставини в організаторів та інших присутніх на журналіста «Маєш право знати» Дмитра Карпія кілька разів вчиняли напади дві невідомі особи.

**Адмінресурс №1: чиновники та працівники бюджетної сфери**

О 6:00 до маршруток, що на той час вже стояли припаркованими біля зупинки громадського транспорту «Порошинка» та на вул. Малокиївській поблизу штабу Партії регіонів, зійшлося чимало людей. Серед них були впізнані працівники комунальних та бюджетних установ Броварів, а також чиновники міста й району. Поміж останніх були помічені заступник міського голови Броварів **Григорій Голубовський,** начальник Управління житлово-комунального господарства **Костянтин Вознюк,** заступниця начальника Управління освіти, науки та молоді **Людмила Теплюк**. Чиновники переважно ігнорували запитання від журналістів та активістів партії «Свобода», що вирішили дізнатись, з якими фашистами збираються боротись учасники маршу.

  [![Голубовський](https://mpz.brovary.org/wp-content/uploads/2013/05/Golubovskiy.jpg)](https://mpz.brovary.org/wp-content/uploads/2013/05/Golubovskiy.jpg)  [![06](https://mpz.brovary.org/wp-content/uploads/2013/05/06.jpg)](https://mpz.brovary.org/wp-content/uploads/2013/05/06.jpg)

_Григорій Голубовський та Костянтин Вознюк_

За інформацією наших джерел та зі слів пасажирів маршруток, незважаючи на те, що це був робочий день, працівникам установ їхні начальники дали вказівку зібратися у цей час та на цьому місці. Явку визначили як обов’язкову.

[![Безымянный](https://mpz.brovary.org/wp-content/uploads/2013/05/Bezyimyannyiy.jpg)](https://mpz.brovary.org/wp-content/uploads/2013/05/Bezyimyannyiy.jpg)

Слід зазначити, що на місці зібрання за присутності журналістів одному з пасажирів, який заявив, що не хоче нікуди їхати, дозволили вийти. Однак організатори повідомили, що викреслять відсутніх зі своїх списків, після чого людина передумала покидати маршрутку. Активісти припустили, що такі дії можуть загрожувати звільненнями «незгідних».

Люди, що підходили до місця зібрання, від запитань журналістів переважно ухилялись, закриваючи обличчя від камери. Ті, що відвідповідали, або казали, що не знають, куди їдуть, або називали геть різні варіанти, серед яких: на весілля, на пікнік, на акцію миру, на святкування Дня Європи, на Хрещатик, «туди», у Москву, на «Антифашистський марш». Один чоловік зізнався, що їде боротися з фашизмом та ВО «Свобода».

<iframe src="https://www.youtube.com/embed/qggD3dHW18c" height="315" width="420" allowfullscreen frameborder="0"></iframe>

**Адмінресурс №2: броварський громадський транспорт**

Колони з мікроавтобусів, вочевидь, знятих цього дня зі своїх маршрутів, вишукувались у двох вказаних раніше місцях, а саме: вздовж вулиць Малокиївської та Гагаріна. На Малокиївській через це рух автотранспорту був повністю заблокований. Загальна кількість мікроавтобусів – більше 20-ти. Машини мали на собі номери, рекламу та інші ознаки маршрутів «Київ – Бровари» та внутрішньоброварських.

\[caption id="attachment\_17454" align="aligncenter" width="560"\][![Image00003](https://mpz.brovary.org/wp-content/uploads/2013/05/Image000032.jpg)](https://mpz.brovary.org/wp-content/uploads/2013/05/Image000032.jpg) На вул. Малокиївській\[/caption\]

[![б-к](https://mpz.brovary.org/wp-content/uploads/2013/05/b-k.jpg)](https://mpz.brovary.org/wp-content/uploads/2013/05/b-k.jpg)

На кожному з автобусів були начеплені так звані «перепустки» – таблички з написами російською «В Европу без фашистов», «Антифашистский марш» та «Учасник маршу». Також на кожну машину були почеплені порядкові номери – вочевидь, номери в автоколоні. Їх організатори роздавали водіям, одночасно перевіряючи списки людей.

[![Image00012](https://mpz.brovary.org/wp-content/uploads/2013/05/Image00012.jpg)](https://mpz.brovary.org/wp-content/uploads/2013/05/Image00012.jpg)

За [повідомленнями](https://www.pravda.com.ua/news/2013/05/18/6990140/) у ЗМІ, така ідентифікація була потрібна задля безперешкодного проїзду до столиці, у той час як транспорту, що звозив людей на мітинг опозиції «[Вставай Україно!](https://mpz.brovary.org/brovarskiy-mediadesant-na-aktsiyi-vstavay-ukrayino-onlayn-reportazh-z-garyachoyi-tochki/)», всіляко перешкоджали добратися до Києва.

На «Порошинці» декілька маршруток містили на собі таблички «Броварський район» та «Нерегулярні перевезення».

\[caption id="attachment\_17455" align="aligncenter" width="559"\][![Image00015](https://mpz.brovary.org/wp-content/uploads/2013/05/Image000152.jpg)](https://mpz.brovary.org/wp-content/uploads/2013/05/Image000152.jpg) На Порошинці\[/caption\]

Мікроавтобуси рушили безладно, однак у районі Птахофабрики перегрупувались і до житлової зони Києва заїхали декількома впорядкованими колонами. Під час руху окремі водії автобусів порушували правила дорожнього руху – їхали на червоне світло світлофора.

[![Image00016](https://mpz.brovary.org/wp-content/uploads/2013/05/Image00016.jpg)](https://mpz.brovary.org/wp-content/uploads/2013/05/Image00016.jpg)

**Організація не шкутильгала**

Організатори поїздки забезпечили учасників бутильованою мінеральною водою, яку виносили блоками зі штабу Партії регіонів. Звідти ж переносили і реманент – вудки з прапорами України та Партії регіонів.

Один з молодиків заносив до однієї з маршруток цілий тюк з пакетами, на яких містилась реклама ГО «Люди – наше майбутнє». Нагадаємо, що головою цієї організації є скандально відомий «регіонал» Сергій Федоренко. У таких самих пакетах під час передвиборчої кампанії 2012 року у ТРЦ «Прометей» [роздавали](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/) продуктові набори.

Під час збору за рогом приховався автомобіль ДАІ. Будь-які коментарі водій давати відмовився. Пізніше одну з колон супроводжував схожий автомобіль Державтоінспекції.

**Напади на журналіста**

Одразу після прибуття на місце збору я намагався взяти коментар у людини, що тримала у руках списки з переліком імен. Побачивши відеокамеру, чоловік почав кричати нецензурною лайкою, вимагати, щоб я «пішов додому», спробував вдарити та вирвати камеру. Щоправда, помітивши, що поруч зі мною були два активісти партії «Свобода», які стали на захист, ретирувався, відходячи вбік.

\[caption id="attachment\_17445" align="aligncenter" width="540"\][![01 - копия](https://mpz.brovary.org/wp-content/uploads/2013/05/01-kopiya.jpg)](https://mpz.brovary.org/wp-content/uploads/2013/05/01-kopiya.jpg) Фото першого нападника\[/caption\]

\[caption id="attachment\_17446" align="aligncenter" width="540"\][![02 - копия](https://mpz.brovary.org/wp-content/uploads/2013/05/02-kopiya.jpg)](https://mpz.brovary.org/wp-content/uploads/2013/05/02-kopiya.jpg) Фото першого нападника\[/caption\]

Пізніше, коли я намагався зайти до однієї з маршруток, на мене напав чоловік міцної тілостатури. Перешкоджальник одразу почав бити ногами, а руками намагався забрати відеокамеру. Коли йому це не вдалося, чоловік став погрожувати розбиттям камери. Він припинив свої дії лише після повідомлення про кримінальну відповідальність за перешкоджання журналістській діяльнсоті.

\[caption id="attachment\_17447" align="aligncenter" width="560"\][![04 - копия](https://mpz.brovary.org/wp-content/uploads/2013/05/04-kopiya.jpg)](https://mpz.brovary.org/wp-content/uploads/2013/05/04-kopiya.jpg) Фото другого нападника\[/caption\]

\[caption id="attachment\_17448" align="aligncenter" width="561"\][![05 - копия](https://mpz.brovary.org/wp-content/uploads/2013/05/05-kopiya.jpg)](https://mpz.brovary.org/wp-content/uploads/2013/05/05-kopiya.jpg) Фото другого нападника\[/caption\]

Редакція «Маєш право знати» простить читачів допомогти ідентифікувати нападників, а також інших осіб, вказаних на вищезгаданому відео, – їхні імена та інші дані. Свої відповіді пишіть у коментарях або надсилайте на адресу електронної скриньки **info@mpz.brovary.org**. Анонімність у разі потреби гарантуємо.

> _Складається враження, що Україна чим далі, тим глибше котиться у прірву. Використовувати людей, як біомасу, неприховано красти гроші з бюджетів, нахабно брехати людям та бити журналістів посеред дня – все це вже давно є частиною буття наших чиновників та їхніх прислужників. За умови корупційних судів, продажних прокуратур, бездіяльної міліції влада не боїться навіть розголосу у ЗМІ. Того ж дня у Києві під час сутичок між бритоголовими спортсменами та опозиціонерами перші [побили](https://www.pravda.com.ua/news/2013/05/18/6990166/) двох журналістів. Громадськість дані головних нападників встановила швидко. Натомість, міліція не поспішає виконувати свої прямі обов'язки - шукати злочинців. У понеділок журналісти провели акцію протесту з вимогою покарати винних. Та от чи станеться це цього разу - залишається великим питанням..._
