---
title: "АНОНС: 11 лютого STEM-центр «Сократ» презентує курси з робототехніки та програмування"
date: 2017-02-09
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "7-shkola"
  - "it-shkola"
  - "stem"
  - "anons"
  - "brovary"
  - "navchannya"
  - "novini"
  - "osvita"
  - "robototehnika"
  - "tehnologiyi"
coverImage: "wp-content/uploads/2017/02/STEM-osvita-navchannya-kursy-robototehnika-IT.jpg"
---

**Цієї суботи в школі №7 відбудеться День відкритих дверей, під час якого обіцяють розкрити цікавий світ робототехніки та сучасних технологій. Організатором заходу виступає** **STEM-центр «Сократ», який планує на базі школи відкрити свій навчальний центр для дітей 1 – 11 класів. Ознайомитись із курсами запрошують учнів і батьків.**

Як зазначено в [повідомленні](https://www.facebook.com/socratinua/photos/a.765157503587407.1073741828.744109799025511/862664340503389/?ENGINE=3&theater) STEM-центру, захід відбудеться **11 лютого** із **10:00** до **15:00** у холі 1-го поверху **7-ї школи**, що по **вул. Гагаріна, 23-А**. Засновник STEM-центру «Сократ» **Сергій Дзюба** розповів, що на базі школи їхня компанія відкриває навчальний центр. Учні 1 – 11 класів матимуть змогу долучитися до низки програм.

[![](https://mpz.brovary.org/wp-content/uploads/2017/02/sokrat-robototehnika-afisha-anons.jpg)](https://mpz.brovary.org/wp-content/uploads/2017/02/sokrat-robototehnika-afisha-anons.jpg)

Зі слів Сергія Дзюби, на базі центрів працюють STEM-лабораторії, де учні проводять експериментальні дослідження навколишнього середовища, конструюють і програмують різних роботів, створюють комп’ютерні ігри, займаються розробленням веб-сайтів з використанням сучасних веб-технологій.

Окрім того, на базі центрів працюють академії Cisco та Oracle, де здійснюється професійне підготування учнів старших класів у галузі апаратного та програмного забезпечення, мережних технологій, мережної та кібербезпеки, інтернету речей, програмування на Java.

Ппредставник «Сократа» зазначає, що при успішному складанні іспитів учні отримують сертифікати академій Cisco та Oracle. Навчання відбуватиметься в позаурочний час.

> **[STEM-освіта](http://www.imzo.gov.ua/stem-osvita/)** – це низка чи послідовність курсів або програм навчання, яка готує учнів до успішного працевлаштування, до освіти після школи або для того й іншого, вимагає різних і більш технічно складних навичок, зокрема із застосуванням математичних знань і наукових понять.
> 
> STEM (S - science, T - technology – Е-engineering – М-mathematics). Акронім STEM вживається для позначення популярного напряму в освіті, що охоплює природничі науки (Science), технології (Technology), технічну творчість (Engineering) та математику (Mathematics). Це напрям в освіті, при якому в навчальних програмах посилюється природничонауковий компонент + інноваційні технології. Технології використовують навіть у вивченні творчих, мистецьких дисциплін.

Нагадаємо, у Броварах останнім часом відкрилися [декілька технічних студій](https://mpz.brovary.org/brovarski-dytyachi-lego-studiyi-yak-navchytysya-keruvaty-robotamy/) для дітей та підлітків, в яких викладають різноманітні курси програмування, робототехніки та архітектури. Серед них – центр технічного розвитку **[BroBots – Brovary IT Hub](https://mpz.brovary.org/u-brobots-vidkrylysya-novi-kursy-robototehniky-ta-programuvannya/),** **LEGO студія** **BRAVO** та дитяча технічна студія **«Винахідник»****.**
