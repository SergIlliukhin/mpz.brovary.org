---
title: "16 травня до Броварів приїде автор сатиричних детективів Владислав Івченко"
date: 2015-05-13
categories: 
  - "announce"
tags: 
  - "brain-event"
  - "vibir-redaktsiyi"
  - "molod-da"
  - "novini"
---

**[![владислав_івченко](https://mpz.brovary.org/wp-content/uploads/2015/05/11148663_796081733839994_7092413317091344301_n.jpg)](https://mpz.brovary.org/wp-content/uploads/2015/05/11148663_796081733839994_7092413317091344301_n.jpg)Цієї суботи, 16 травня, у рамках освітньо-мотиваційного проекту "Brain Event" в Броварах відбудеться творча зустріч з українським письменником та журналістом [Владиславом Івченком](http://www.bookclub.ua/ukr/read/ivchenko_vladislav/). Автор сатиричних ретро-детективів приїде до нашого міста на запрошення активістів "Молоді Демократичного Альянсу". Книжкова презентація розпочнеться о 15:00 у приміщенні центральної бібліотеки (бульв. Незалежності, 5).**

Як [повідомляє](https://www.facebook.com/events/361846937352451/) молодіжна організація на своїх сторінках у соціальних мережах, найбільший з українських письменників (110 кг+) завітає до Броварів у рамках Всеукраїнського туру на підтримку книг «Найкращий сищик імперії на Великій війні» та «Найкращий сищик і падіння імперії». Привезе він із собою книжки про пригоди Івана Карповича Підіпригори, найкращого сищика Російської імперії, людини та пароплава.

Від броварчан, які прийдуть на зустріч, [Владислав Івченко](https://www.facebook.com/events/361846937352451/permalink/362653873938424/?ref=1) чекатиме битви інтелектуальних титанів (переможе розумніший, а гарніший підписуватиме книжки), а також загадок, жартів, питань та провокацій. "Вагітним вхід заборонено, бо дуже смішно" - жартома попереджають організатори.

> Реєстрація на зустріч - за цим посиланням: [https://docs.google.com/forms/d/1RZpwHn0XLVEuFfACOFkDM5JqmGFIc7zZW1eN5gJf9AA/viewform](https://docs.google.com/forms/d/1RZpwHn0XLVEuFfACOFkDM5JqmGFIc7zZW1eN5gJf9AA/viewform)

Нагадаємо, освітньо-мотиваційний проект "Brain Event" [стартував у Броварах](https://mpz.brovary.org/aktivistam-rozpovili-pro-vnutrishnyu-kuhnyu-vladi-ta-navchili-perchiti-zapitami-zvernennyami-ta-protestami/) минулого місяця проведенням [Школи громадського активіста](https://mpz.brovary.org/profesiyno-tisnuti-na-vladu-brovarchan-navchatimut-u-shkoli-gromadskogo-aktivista/). На цьому освітньому заході учасникам розповідали про «внутрішню кухню» броварської влади, вчили проводити адвокаційні, лобістські та протестні кампанії, громадські акції та проекти. Координують цей проект активісти молодіжної громадської організації "Молодь Демократичного Альянсу".
