---
title: "АНОНС: 14 грудня в Броварах розкажуть, як активізувати місцеві громади"
date: 2016-12-13
categories: 
  - "announce"
  - "novyny"
tags: 
  - "aktyvizatsiya"
  - "anons"
  - "brovary"
  - "gromada"
  - "novini"
  - "trening"
  - "trener"
---

**Завтра в Броварах відбудеться тренінг «Активізація місцевих громад задля вирішення локальних соціальних проблем». Охочим розкажуть, як мотивувати громаду до дій, як їй координуватись і як співпрацювати з органами місцевого самоврядування. Такий захід [анонсував](https://www.facebook.com/groups/brovary/permalink/1457593984270563/) голова місцевого ОСББ та міський депутат Андрій Саук.**

Як ідеться в повідомленні, тренінг відбудеться о **19:00** на 5-му поверсі будівлі по **вул. Ярослава Мудрого, 90, каб. 23**. Тренером-експертом на заході буде **Юлія Мархель**, президент всеукраїнської [ініціативи](https://mpz.brovary.org/velykyj-subotnyk-brovarchany-zibraly-2000-mishkiv-smittya/) «Let's do it, Ukraine!», координатор прибирання в країні «Зробимо Україну чистою разом!»

Під час тренінгу відвідувачам обіцяють розповісти про:

- мотивацію громади;
- взаємодію з місцевим муніципалітетом, громадськими організаціями, бізнес структурами та ЗМІ;
- канали комунікації: онлайн та офлайн платформи;
- реалізацію проекту від проблеми до вирішення;
- звітність.

Участь у заході безкоштовна, вказують організатори. Але охочих просять зареєструватися в [ґуґл-формі](https://docs.google.com/forms/d/e/1FAIpQLSdKbx1xQeaOgKhSyOddyCOSQBtrSo2V53HhvEF4HQUzBjlTuw/viewform). Кількість учасників обмежена. Тривалість тренінгу - 3 години. Захід відбувається в рамках проекту «Поширення вдалих практик місцевого активізму в громадах Київської області» громадської організації «Українській Центр Інтелектуального Розвитку».

**Фото - Дмитро Вага**
