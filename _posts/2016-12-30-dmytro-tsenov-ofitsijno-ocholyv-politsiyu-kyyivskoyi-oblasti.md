---
title: "Дмитро Ценов офіційно очолив поліцію Київської області"
date: 2016-12-30
categories: 
  - "brovary"
  - "novyny"
tags: 
  - "brovary"
  - "dmytro-tsenov"
  - "novini"
  - "politsiya"
---

**29 грудня було офіційно оголошено про призначення начальника Поліції Київської області Дмитра Ценова. Про це [зазначено](https://kv.npu.gov.ua/uk/publish/article/226995) на сайті Національної поліції в Київській області.**

Як зазначається в повідомленні, **29 грудня** на розширеній міжвідомчий нараді т.в.о. Голови Національної поліції України **Вадим Троян** оголосив наказ про призначення очільника поліції Київської області **Дмитра Ценова**.

Голова Київської обласної державної адміністрації **Олександр Горган** привітав новопризначеного начальника обласної поліції та зазначив, що це призначення було очікуваним. _«З сьогоднішнього дня починається відлік нового етапу діяльності обласної поліції. Всі здобутки, всі перемоги будуть спільними»,_ - зазначив Олександр Горган. Також він додав, що всі органи державної влади, які є підзвітні державній обласній адміністрації, будуть співпрацювати, взаємодіяти та допомагати на повну викладку нашій обласній поліції.

Нагадаємо, цього літа **Дмитро Ценов** був [призначений](http://kievvlast.com.ua/news/vrio_glavi_policii_kievshhini_stal_dmitrij_cenov40044.html) на посаду т. в. о. начальника Головного управління Національної поліції в Київській області. Його попередник Дмитро Головін очолив Департамент карного розшуку Національної поліції.

<iframe src="https://www.youtube.com/embed/X8nD0IJPpBw" width="560" height="315" frameborder="0" allowfullscreen="allowfullscreen"></iframe>
