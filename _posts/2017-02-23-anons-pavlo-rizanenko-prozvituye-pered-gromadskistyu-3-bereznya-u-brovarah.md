---
title: "АНОНС: Павло Різаненко прозвітує перед громадськістю 3 березня у Броварах"
date: 2017-02-23
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "usaid"
  - "anons"
  - "brovary"
  - "zvit"
  - "zvituvannya"
  - "zustrich"
  - "novini"
  - "rizanenko"
---

**Наступної п’ятниці народний депутат** **Павло Різаненко, обраний** **від «броварського» 97 округу, прозвітує за рік своєї роботи. Окрім того, під час події експерт Програми USAID РАДА Євген Радченко порівняє і оцінить результати обранця із діяльністю інших депутатів-мажоритарників Київської області. Про це [йдеться](https://www.facebook.com/events/596268803904211/) на офіційній сторінці Павла Різаненка у Фейсбуку.**

Як зазначено в повідомленні, захід відбудеться **3 березня** у приміщенні Броварської РДА, що по **вул. Гагаріна, 15**. Початок – о **14:00**. Відвідати зустріч із нардепом запрошують усіх охочих, зокрема представників ЗМІ, голів сільських рад і актив громади.

Організатори вказують, що зустріч відбудеться в рамках Програми USAID РАДА (Програма РАДА) за сприяння Фонду Східна Європа. Окрім того, ініціатори анонсують аналогічний захід вже цієї п’ятниці – **24 лютого** – у Баришівці, яка також входить до 97 виборчого округу.
