---
title: "Прес-конференція громадянської кампанії «Наступ» відбудеться біля суду, де розглядатимуть справу її координатора"
date: 2012-08-27
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "zolotarov"
  - "kachor"
  - "militsiya"
  - "nastup"
  - "tvi"
  - "tisk-na-zhurnalistiv"
  - "fedorenko"
coverImage: "wp-content/uploads/2012/08/Nastup.jpg"
---

[![](https://mpz.brovary.org/wp-content/uploads/2012/08/Nastup.jpg "Наступ")](https://mpz.brovary.org/wp-content/uploads/2012/08/Nastup.jpg)У вівторок, 28 серпня, о 12:00 в місті Бровари біля будівлі броварського міськрайонного суду (вул. Возз’єднання, 1) відбудеться прес-конференція місцевої громадянської кампанії «**Наступ**», координатора якої можуть ув’язнити за сфабрикованою справою. Про це [повідомляється](http://www.nastup.info/?p=188) на веб-сайті громадянської кампанії.

У прес-конференції візьмуть участь координатор ГК «Наступ» **[Андрій Качор](https://mpz.brovary.org/tag/%d0%ba%d0%b0%d1%87%d0%be%d1%80/)**, прес-секретар кампанії **Тарас Шако**, політолог та експерт **Євген Золотарьов**. Відразу по закінченню прес-конференції відбудеться судове засідання по справі Качора. «У випадку винесення обвинувального рішення активісти здійснять ходу від суду до центрального офісу Партії регіонів у Броварах з наступним пікетуванням», - сказано у повідомленні.

Передісторія подій згідно з повідомленням на сайті ГК  «Наступ»:

Броварська громадянська кампанія «Наступ» в якості презентаційної акції в ніч з 21 на 22 серпня здійснила «килимову» заклейку міста листівками «Бровари – під владою кримінального клану», на якій зображувалась схема кругової поруки між ключовими особами міста: мера, лідерів депутатських фракцій, правоохоронців, прокурора та суддів.  Акція отримала широкий розголос у Броварах в т.ч. завдяки відеоролику, який вже за перший день отримав понад тисячу переглядів на YouTube.

<iframe src="http://www.youtube.com/embed/04utsHxgECA" frameborder="0" width="560" height="315"></iframe>

На другу добу після публікації ролику, в День незалежності, на центральному майдані Броварів ініціатору кампанії, місцевому журналісту Андрію Качору правоохоронці вручили протокол та запрошення на судове засідання, інкримінуючи йому порушення ст. 173 адімінстративного кодексу (хуліганство).

[![](https://mpz.brovary.org/wp-content/uploads/2012/08/Protokol-pro-porushennya-1.jpg "Протокол про порушення 1")](https://mpz.brovary.org/wp-content/uploads/2012/08/Protokol-pro-porushennya-1.jpg) [![](https://mpz.brovary.org/wp-content/uploads/2012/08/Protokol-pro-porushennya-2.jpg "Протокол про порушення 2")](https://mpz.brovary.org/wp-content/uploads/2012/08/Protokol-pro-porushennya-2.jpg)

Справу порушено за фактом надання Качором коментаря телеканалу ТВі про зловживання місцевого кандидата в парламент від Партії регіонів Сергія Федоренка – голови ПР у Броварах та особистого массажиста Азарова.

<iframe src="http://www.youtube.com/embed/scSyZZIt5jw" frameborder="0" width="420" height="315"></iframe>

За версією правоохоронців, під час зйомки сюжету Качор «незаконно проник в кабінет Федоренка, нанісши при цьому майнову шкоду в розмірі 150 гривень». В той же час відеоматеріали, відзняті журналістіми ТВі та оприлюднені в програмі «Тендер news» від 20 серпня спростовують версію броварської міліції.

<iframe src="http://www.youtube.com/embed/76fsjY9GaTI" frameborder="0" width="420" height="315"></iframe>

Не зважаючи на замовний характер справи, правоохоронці взяли за основу свідчення проти Качора з боку співробітників підприємтсва Федоренка ПП «Феско», а за сумісництвом – депутатів броварської міської ради від ПР та кандидатів у парламент, котрих вважають технічними з боку місцевого осередку ПР. Нагадаємо, що відразу після коментаря телеканалу ТВі, на місце зйомки виїхали кілька груп правоохоронців та ДСО, котрі [намагались незаконно затримати журналіста](https://mpz.brovary.org/yak-na-mene-vlashtuvali-oblavu-brovarski-pravoohorontsi-foto-video/). Лише під тиском преси та громадськості Андрія Качора вдалось «відбити»від протизаконних дій силовиків.

<iframe src="http://www.youtube.com/embed/fWoByJTvsGs" frameborder="0" width="560" height="315"></iframe>
