---
title: "За два дні до виборів Турчинов призначив Кищука головою Броварської РДА"
date: 2014-05-26
tags: 
  - "bondaryev"
  - "vibir-redaktsiyi"
  - "kishhuk"
  - "novini"
  - "rda"
  - "turchinov"
  - "shandra"
---

**[![10390219_791256114231334_4047502131108802940_n](https://mpz.brovary.org/wp-content/uploads/2014/05/10390219_791256114231334_4047502131108802940_n.jpg)](https://mpz.brovary.org/wp-content/uploads/2014/05/10390219_791256114231334_4047502131108802940_n.jpg)Одним з останніх своїх розпоряджень напередодні виборів Президента України «бютівець» Олександр Турчинов призначив нового голову Броварської райдержадміністрації. Ним став керівник місцевого штабу кандидата Юлії Тимошенко одіозний депутат броварської районної ради Олег Кищук.**

Текст відповідного розпорядження опубліковано [на сайті глави держави](http://www.president.gov.ua/search/index.php?start=20&search_string=%CF%F0%E8%E7%ED%E0%F7%E8%F2%E8&logic=all&order=desc), а також [на сайті Броварської РДА](http://www.brovary-rda.gov.ua/). За повідомленнями членів ДВК в Броварському районі, Олег Кищук разом з прокурором [Миколою Гарником](https://mpz.brovary.org/mech-lyustratsiyi-navis-nad-prokurorom-garnikom/) у неділю, 25 травня, під час виборів здійснював обхід виборчих дільниць вже в якості керівника райдержадміністрації.

Подібним призначенням органи центральної влади порушили власну обіцянку щодо процесу призначення голів РДА Київщини. Так, [раніше повідомлялось](http://www.brovary-rada.gov.ua/gromadske-obgovorennya-kandidat%D1%96v-na-posadi-gol%D1%96v-raiderzhadm%D1%96n%D1%96strats%D1%96i-ki%D1%97vshchini), що голови районних адміністрацій призначатимуться через процедуру громадського обговорення, зокрема, кожну кандидатуру розглядатиме експертна комісія Громадської ради при Голові облдержадміністрації. До складу цієї комісії увійшли представники політичних фракцій обласної ради, ГО «Майдан», обласної Народної Ради, ветеранських організацій та інших громадських об´єднань Київщини.

Однак щойно з’явилась офіційна інформація про можливе призначення Олега Кищука головою Броварської РДА, мешканці сіл Броварського району вийшли на акції протесту, вимагаючи не призначати скандального депутата очільником РДА. Зокрема, жителі села Княжичі [пікетували Верховну Раду та Кабінет міністрів](https://mpz.brovary.org/brovarchani-piketuvali-kabinet-ministriv-vimagayuchi-ne-priznachati-kishhuka-golovoyu-rda/), а також передали своє звернення в Київську облдержадміністрацію, котра проводила громадське обговорення. Після протестів громадян кандидатура Кищука була відхилена експертною комісією.

[![DSC_5038](https://mpz.brovary.org/wp-content/uploads/2014/05/DSC_5038.jpg)](https://mpz.brovary.org/wp-content/uploads/2014/05/DSC_5038.jpg)

Проте Кищук не полишав намірів очолити РДА: за нашою інформацією, кулуарне лобіювання його кандидатури на вищому рівні продовжувалось і після негативного для нього рішення експертної комісії КОДА.

За повідомленням наших джерел, 23 травня – за два дні до виборів – Кищук був призначений головою Броварської РДА в результаті ультиматуму: користуючись статусом керівника штабу Тимошенко у виборчому окрузі №98, Кищук пригрозив провалити вибори на Броварщині, якщо його того ж дня не призначать головою РДА. За нашою інформацією, рішення про його призначення приймалося на рівні **Юлії Тимошенко** та **Олександра Турчинова** за активного лобіювання народного депутата, голови Київської обласної «Батьківщини» **Костянтина Бондарєва** – друга та політичного покровителя Кищука.

\[caption id="attachment\_26404" align="aligncenter" width="468"\][![Костянтин Бондарєв](https://mpz.brovary.org/wp-content/uploads/2014/05/20120404120225.jpg)](https://mpz.brovary.org/wp-content/uploads/2014/05/20120404120225.jpg) Костянтин Бондарєв\[/caption\]

Нагадаємо, що Олег Кищук відомий на Броварщині  провокаційною діяльністю проти демократичних сил: у своїх інформаційних матеріалах Олег Кищук неодноразово розповсюджував наклепницьку інформацію про місцевих активістів та журналістів, під час революційних подій намагався узурпувати Броварську Народну Раду та поширював неправдиву інформацію про своїх політичних партнерів. Найскандальнішою провокацією Кищука у цьому році стала спроба силового захоплення комунальної телестудії «Наше місто»: тоді кількадесят бойовиків в масках під керівництвом Олега Кищука увірвались до студії, вивели звідти журналістів та забарикадувались в приміщенні. Через деякий час студію було звільнено від бойовиків провокатора силами місцевої самооборони, сам Кищук з місця пригоди втік, отримавши незначні травми обличчя від обуреної громади.

<iframe src="//www.youtube.com/embed/IPFvPPgqxXo" width="480" height="360" frameborder="0" allowfullscreen="allowfullscreen"></iframe>

Того ж дня бюро броварської міської організації «Батьківщина» заявило про намір звернутися до центрального апарату партії з вимогою виключити Олега Кищука з «Батьківщини» за антиукраїнську діяльність та співпрацю з режимом Януковича. Однак вже згаданий Костянтин Бондарєв, який очолює обласну «Батьківщину», не відреагував на це звернення.

Принагідно зауважимо, що Юлія Тимошенко, штаб якої очолював Кищук у Броварах, за попередніми підрахунками в нашому місті отримала всього 9,6% голосів виборців, що є нижче від середньостатистичних показників на Київщині.
