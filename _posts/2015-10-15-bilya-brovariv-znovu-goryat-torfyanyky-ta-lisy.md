---
title: "Біля Броварів знову горять торф'яники та ліси - ОНОВЛЕНО"
date: 2015-10-15
categories: 
  - "novyny"
tags: 
  - "brovary"
  - "goryt-lis"
  - "novini"
  - "pozhezha"
  - "torfyanyky"
---

**Вже третій день Бровари зранку і звечору покриває смог. Причина запаху гару - пожежа в наколишніх лісах та торф'яниках, стверджують МНС-ники. Станом на 16 жовтня пожежі продовжуються.**

Ще **13 жовтня** повідомлялося про масові загоряння торфу у Київській області. За [даними](http://nbnews.com.ua/ru/news/163227/) видання НБН:

> У Київській області рятувальники проводять гасіння шести вогнищ торфовищ на загальній площі 9,9 га. Про це у вівторок, 13 жовтня, повідомив прес-центр Державної служби з надзвичайних ситуацій.
> 
> Зокрема, в Баришівському районі триває гасіння торфу на площі 1,1 га, у Вишгородському - на площі 0,6 га поблизу села Абрамівка, в Ірпінській зоні - на площі близько 4,8 га поблизу Гостомеля, також виявлено горіння торфу на площі 1 га поблизу Ірпеня, у Києво-Святошинському районі - на площі 0,19 га, в Бородянському районі - на площі 3,5 га поблизу Бородянки.
> 
> Для ліквідації загоряння покладів торфу залучили 55 чоловік особового складу, 15 одиниць пожежно-рятувальної техніки.

\[caption id="attachment\_47332" align="aligncenter" width="359"\][![12074486_907705399305752_3444548098517145153_n](https://mpz.brovary.org/wp-content/uploads/2015/10/12074486_907705399305752_3444548098517145153_n.jpg)](https://mpz.brovary.org/wp-content/uploads/2015/10/12074486_907705399305752_3444548098517145153_n.jpg) Окружна Броварів: фото з соцмереж\[/caption\]

Вчора, **14 жовтня**, з'явилася інформація про пожежу в лісах біля Биківні - горіло в місці розташування Національного історико-меморіального заповіднику "Биківнянські могили". Про цей інцидент [повідомляє](http://kiev.segodnya.ua/kaccidents/kiev-snova-v-dymu-pod-gorodom-goryat-torfyaniki-i-rvutsya-snaryady-658213.html) видання "Сегодня":

> Зі стихією боролися півдня. "Горіло 1,5 га трав'яного настилу - якраз там, де розташовані могили. Наші співробітники прибули на місце НП в 9:38, але лісники вже приступили до гасіння вогню. Ліквідували пожежу в 14:28", - розповіли нам в ДСНС Києва . Напередодні столичні рятувальники також гасили палаючу траву на площі 3 га в Белодібровом лісництві і 2 га - в Пущі-Водиці.

Наразі **15 жовтня** зранку в Броварах ще відчувався запах гару. Броварський відділ надзвичайних ситуацій ніяк не коментує ситуацію, що склалася.

Натомість екологи не виключають продовження подібних пожеж ще протягом декількох місяців і нагадують, що дим особливо небезпечний для дітей, вагітних, людей похилого віку та хронічних хворих, зокрема дихальної системи, та радять більше часу проводити в приміщеннях.

\[caption id="attachment\_47383" align="aligncenter" width="600"\][![12122699_945964515462615_4759873973968056380_n](https://mpz.brovary.org/wp-content/uploads/2015/10/12122699_945964515462615_4759873973968056380_n.jpg)](https://mpz.brovary.org/wp-content/uploads/2015/10/12122699_945964515462615_4759873973968056380_n.jpg) Бровари: фото з соцмереж\[/caption\]

**ОНОВЛЕНО**

Станом на **16 жовтня** горіння торфу продовжується, як [повідомляє](http://ecology.unian.ua/naturalresources/1154122-kijiv-u-dimu-za-dobu-ploscha-tliyuchih-torfyanikiv-zbilshilas-do-20-gektariv.html) УНІАН:

> За добу площа тліючих торф’яників поблизу Києва збільшилась з 15 га до 20 га. Про це йдеться в повідомленні Державної служби України з питань надзвичайних ситуацій.
> 
> За даними ДСНС, на території Київської області у 9 районах продовжується гасіння 14 локалізованих осередків тління торфу на загальній площі близько 20 га (вчора повідомлялось про 10 осередків на площі близько 15 га).
> 
> Рятувальники інформують, що до гасіння від ДСНС залучено 153 особи та 49 одиниць техніки. Із 9.00 ранку єврокоптером проводиться повітряна розвідка.
> 
> Також ДСНС повідомляє про два випадки горіння трав’яного настилу в столиці. Так, 15 жовтня на території Голосіївського парку виникло загорання трав’яного настилу, кущів та старих повалених дерев на площі близько 4 га. О 17.32 хв. загорання було ліквідовано.
