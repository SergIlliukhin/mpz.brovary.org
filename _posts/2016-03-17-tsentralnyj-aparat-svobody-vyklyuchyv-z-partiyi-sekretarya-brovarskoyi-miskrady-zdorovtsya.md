---
title: "Центральний апарат «Свободи» виключив з партії секретаря броварської міськради Здоровця"
date: 2016-03-17
author: 
  username: "kachor"
  display_name: "Андрій Качор"
categories: 
  - "vlada"
  - "novyny"
tags: 
  - "brovary"
  - "zdorovets"
  - "mandat"
  - "novini"
  - "svoboda"
  - "tyagnibok"
---

**Політвиконком центрального апарату ВО «Свобода» під головуванням Олега Тягнибока прийняв рішення виключити з лав партії Олексія Здоровця – броварського міського депутата, обраного раніше секретарем міської ради. Про це сьогодні «Маєш право знати» повідомив лідер броварського осередку ВО «Свобода» Олег Шевчук.**

За словами Шевчука, рішення про виключення Здоровця зі «Свободи» було продиктоване систематичним порушенням вже екс-«сободівцем» партійної дисципліни та голосуванню всупереч рішенню фракції. З огляду на це Олексія Здоровця було виключено також зі складу фракції.

Окрім того Шевчук зазначив, що політвиконком центрального апарату «Свободи» розпочинає процедуру відкликання Олексія Здоровця та **Василя Кочубея** та позбавлення їх депутатських мандатів. Нагадаємо, що раніше також за порушення партійної дисципліни зі лав «Свободи» було виключено депутат міської ради Василя Кочубея. Після цього рішення, на найближчій сесії «свободівці» [облили Кочубея зеленкою та вручили йому мертву курку](https://mpz.brovary.org/den-tushky-shestero-osib-otrymaly-usyu-povnotu-vlady-u-brovarah/), що символізувала «політичну тушку».
