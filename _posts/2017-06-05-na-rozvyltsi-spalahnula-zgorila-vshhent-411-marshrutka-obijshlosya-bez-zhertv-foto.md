---
title: "На Розвилці спалахнула і згоріла вщент 411 маршрутка, обійшлося без жертв – ФОТО"
date: 2017-06-05
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "101"
  - "411"
  - "brovary"
  - "vibir-redaktsiyi"
  - "voznyak"
  - "goryt"
  - "marshrutka"
  - "novini"
  - "palne"
  - "pozhezha"
  - "rozvilka"
  - "ryatuvannya"
coverImage: "wp-content/uploads/2017/06/Pozhezha-Rozvylka-marshrutka-411_00043.jpg"
---

**Сьогодні ввечері на зупинці «Розвилка» в наповненій пасажирами 411-ій маршрутці сталося коротке замикання. Попри ймовірно отримані опіки, водій встиг випустити пасажирів із салону. Обійшлося без жертв. Протягом 20-ти хвилин автобус вигорів ущент. Коли маршрутка догоряла, на місце подій прибули пожежники, які загасили полум’я. Про це розповіли очевидці події та частково побачили наші журналісти.**

Як зазначають свідки, коли маршрутка перебувала на зупинці, в торпеді сталося коротке замикання, звідти одразу почав «валити» вогонь. Сталося це о **20:15**. Попри стрімкий перебіг займання, водій не розгубився, встиг випустити пасажирів із салону. Ніхто не постраждав, однак водія «обсмалило».

\[caption id="attachment\_71046" align="aligncenter" width="600"\][![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00128.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00128.jpg) Один із очевидців продемонстрував фото, зроблене через 2-3 хв після займання\[/caption\]

Наші журналісти встигли побачити початок загоряння із зупинки «Інтернат». Одразу після спалаху вогню вгору здійнявся стовп чорного диму. Хвилин за 5, коли наш журналіст уже був поруч, стався вибух: обійшлося без уламків та постраждалих.

[![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00042.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00042.jpg)

Як зазначив водій, це був автобус **411** маршруту. Про причини загоряння чоловік сказати не зміг. Не сказали про це й інші очевидці. Тим часом, поки палало, по вулиці Київській вибудувався нетривалий затор з обох напрямків руху. Адже автівки змушені були об’їздити місце займання.

Перша машина пожежно-рятувальної служби прибула на місце подій о **20:28**. Вже за декілька хвилин працівники екстреної служби розгорнули рукави та почали гасити полум’я. На той час маршрутка вже догоряла. Згодом приїхала поліція і почала «оформлювати» подію. Навколо зібралося сотня-дві глядачів.

[![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00047.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00047.jpg)

[![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00055.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00055.jpg)

[![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00104.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00104.jpg)

[![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00131.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00131.jpg)

Нагадаємо, сьогодні на Торгмаші [загорілися склади](https://mpz.brovary.org/prosto-zaraz-goryat-sklady-na-torgmashi-dym-vydno-zvidusil-foto/). Зі слів очевидців, декілька пожежно-рятувальних розрахунків не могли впоратися з полум’ям через сильний вітер. За інформацією міського голови Ігоря Сапожка, спалахнув склад пиломатеріалів. Як повідомляють ЗМІ, наразі пожежа локалізована.

**Фото - Дмитро Карпій**
