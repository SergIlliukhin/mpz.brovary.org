---
title: "«Професійно» тиснути на владу броварчан навчатимуть у Школі громадського активіста"
date: 2015-04-02
categories: 
  - "announce"
tags: 
  - "brain-event"
  - "vibir-redaktsiyi"
  - "dyachenko"
  - "kachor"
  - "molod-demokratichnogo-alyansu"
  - "nove-misto-brovari"
  - "sidorenko"
  - "shkola-gromadskogo-aktivista"
---

**[![11036844_777369362377898_1074752419082581363_o](https://mpz.brovary.org/wp-content/uploads/2015/04/11036844_777369362377898_1074752419082581363_o.jpg)](https://mpz.brovary.org/wp-content/uploads/2015/04/11036844_777369362377898_1074752419082581363_o.jpg)У неділю, 5 квітня активісти проекту «Brain Event» та Молоді демократичного Альянсу» проведуть перший захід проекту – Школа громадського активіста.**

Учасникам Школи розкажуть про «внутрішню кухню» броварської влади, навчать проводити адвокаційні, лобістські та протестні кампанії, громадські акції та проекти. Ділиться власним досвідом роботи в цій сфері будуть як місцеві тренери, так і запрошені фахівці з Києва.

Зокрема, громадський лідер та редактор видання «Маєш право знати» **Аліна Дяченко** під час свого тренінгу розповість, як влаштована система броварської влади: її офіційні та неформальні аспекти. Дяченко проведе тренінг щодо роботи відділів та управлінь міськвиконкому, окремих посадовців, міського голови та його заступників в частині їхній функцій, обов’язків та повноважень. Також журналістка розповість про те, як користуватись Законом «Про доступ до публічної інформації» на практиці, зокрема що стосується броварських чиновників.

[![11133742_777828072332027_1713965557937377920_n](https://mpz.brovary.org/wp-content/uploads/2015/04/11133742_777828072332027_1713965557937377920_n.jpg)](https://mpz.brovary.org/wp-content/uploads/2015/04/11133742_777828072332027_1713965557937377920_n.jpg)

Інший тренер – журналіст **Андрій Качор** – навчить користуватись інструментами прямої дії та безпосереднього впливу на владу. На прикладах успішних громадських акцій та кампаній, що їх у різні роки реалізували місцеві активісти, Качор пояснить переваги та слабкі сторони певних інструментів громадського тиску і спротиву в різних ситуаціях.  Під час свого тренінгу Качор планує «розібрати по-поличках» найяскравіші громадські кампанії, що відбувались у Броварах та обіцяє показати «лаштунки» і підводні камені подібних акцій.

З Києва виступити перед  учасниками школи приїде генеральний секретар партії «Демократичний Альянс» **Андрій Сидоренко.** Він проведе тренінги  "Доступ до інформації і "Мотивація держслужбовців" та навчить правильно писати звернення і запити.

Взяти участь у Школі громадського активіста можна попередньо зареєструвавшись у спеціальній [google-формі.](https://docs.google.com/forms/d/16oKhMzM0KYuS1kT-SaTTKs1yG-M9nnoYE-e9qau5CLw/viewform) **Час та місце проведення заходу будуть повідомлені лише зареєстрованим учасникам.** 

_Мотиваційний проект Brain Event є одним із проектів, розроблених під час [проектної сесії «Нове місто – Бровари»](https://mpz.brovary.org/28-miskih-proektiv-za-dva-dni-minuli-vihidni-40-brovarchan-investuvali-u-proektnu-sesiyu-nove-misto-brovari-37-foto/), що відбулась 21-22 березня за участі кількох десятків громадських активістів м. Бровари._
