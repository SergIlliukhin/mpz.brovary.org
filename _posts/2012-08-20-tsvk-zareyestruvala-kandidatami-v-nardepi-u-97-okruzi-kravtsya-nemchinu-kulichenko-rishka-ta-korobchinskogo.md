---
title: "ЦВК зареєструвала кандидатами в нардепи у 97 окрузі Кравця, Немчину, Куліченко, Ришка та Коробчинського"
date: 2012-08-20
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "vibori"
  - "vibori-2012"
  - "kandidat-u-narodni-deputati"
  - "korobchinskiy"
  - "kravets"
  - "kulichenko"
  - "nemchina"
  - "novini"
  - "reyestratsiya-kandidativ"
  - "rishko"
  - "tsvk"
---

[![](https://mpz.brovary.org/wp-content/uploads/2012/08/TSVK.jpg "ЦВК")](https://mpz.brovary.org/wp-content/uploads/2012/08/TSVK.jpg)16 та 17 серпня Центрвиборчком зареєстрував ще 5 кандидатів у народні депутати у мажоритарному виборчому окрузі № 97, центр якого знаходиться у Броварах. Трьох з них у порядку самовисування – Юрія Кравця, Олесю Куліченко та Григорія Ришка, а також двох – від політичних партій: Тетяну Немчину від Соціалістичної партії України та Артура Коробчинського від партії Українська Національна Асамблея.

**Кравець Юрій Григорович**, народився 1 жовтня 1978 року в місті Рівному, громадянин України, протягом останніх п'яти років проживає на території України, освіта вища, директор, ТОВ "Мережа регіональних видань"Варта", безпартійний, проживає в місті Бровари, судимість відсутня, самовисування. _Зареєстровано Постановою ЦВК від 16.08.2012 № **438** (додаток 7)._    

**Куліченко Олеся Юріївна**, народилася 3 вересня 1986 року в місті Гірське Луганської області, громадянка України, протягом останніх п'яти років проживає на території України, освіта вища, тимчасово не працює, безпартійнa, проживає в місті Попасна Луганської області, судимість відсутня, самовисування. _Зареєстровано Постановою ЦВК від 16.08.2012 № **438** (додаток 7)._        

**Ришко Григорій Васильович**, народився 28 серпня 1954 року в селі Грушів Яворівського району Львівської області, громадянин України, протягом останніх п'яти років проживає на території України, освіта середня спеціальна, пенсіонер, безпартійний, проживає в селі Фрунзівка Броварського району Київської області, судимість відсутня, самовисування. _Зареєстровано Постановою ЦВК від 16.08.2012 № **438** (додаток 7)._

**Немчина Тетяна Федорівна**, народилася 11 лютого 1969 року в місті Бровари Київської області, громадянка України, протягом останніх п'яти років проживає на території України, освіта вища, директор, соціальне підприємство "Соціально-інвестиційна група", член Соціалістичної партії України, проживає в місті Бровари Київської області, судимість відсутня, суб'єкт висування – Соціалістична партія України. _Зареєстровано Постановою ЦВК від 17.08.2012 № **471** (додаток 7)._     

**Коробчинський Артур Валерійович**, народився 12 квiтня 1972 року в місті Харкові, громадянин України, протягом останніх п'яти років проживає на території України, освіта середня, тимчасово не працює, безпартійний, проживає в місті Харкові, судимість відсутня, суб'єкт висування – політична партія Українська Національна Асамблея. _Зареєстровано Постановою ЦВК від 17.08.2012 № **476** (додаток 2)._       

Загалом на даний момент згідно з інформацією, оприлюдненою на сайті Центрвиборчкому, по мажоритарному округу № 97 зареєстровано 34 кандидата, з них **12** кандидатів у порядку самовисування та **22** кандидата від політичних партій**.** Звертаємо увагу, що **[на сайті ЦВК](https://www.cvk.gov.ua/pls/vnd2012/WP033?PT001F01=900&pf7331=97)** окрім коротких біографічних даних зареєстрованих кандидатів оприлюднено також їхні **_передвиборчі програми_** та **_декларації про доходи за 2011 рік_**.

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, Броварський та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів.
