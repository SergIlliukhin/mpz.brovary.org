---
title: "Сьогодні у Броварах включають опалення - замість гарячої води"
date: 2014-10-23
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "garyacha-vodi"
  - "kp-brovariteplovodoenergiya"
  - "novini"
  - "opalennya"
  - "opalyuvalniy-sezon"
coverImage: "wp-content/uploads/2014/10/opalennya.jpg"
---

**[![opalennya](https://mpz.brovary.org/wp-content/uploads/2014/10/opalennya.jpg)](https://mpz.brovary.org/wp-content/uploads/2014/10/opalennya.jpg)Сьогодні у Броварах офіційно розпочинається опалювальний сезон, однак при цьому буде відключено гаряче водопостачання. Про це сказано в [оголошенні](http://brovary.kiev.ua/do-uvagi-brovarchan-u-brovarakh-rozpochina%D1%94tsya-opalyuvalnii-per%D1%96od) на офіційному веб-сайті Броварської міської ради.**

"_На виконання розпорядження міського голови І.В.Сапожка та згідно рішення комісії з питань техногенно-екологічної безпеки та надзвичайних ситуацій опалювальний сезон у  місті Бровари розпочато з 23.10.2014 року_", - йдеться у повідомленні.

Водночас повідомляється і менш втішна для броварчан новина: "_Для забезпечення сталого опалення житлових будинків в межах виділених лімітів газу прийнято рішення  ТИМЧАСОВО припинити подачу гарячої води"._

20 жовтня 2014 року мер Броварів Ігор Сапожко видав розпорядження "[Про початок опалювального сезону в 2014/2015 році](http://brovary.kiev.ua/rozporyadzhennya-m%D1%96skogo-golovi-v%D1%96d-20102014-%E2%84%96185-od-pro-pochatok-opalyuvalnogo-sezonu-v-20142015-ro)". Згідно з цим документом з 20 жовтня 2014 року КП „Броваритепловодоенергія” мала забезпечити пуск котелень та подачу теплоносія на об’єкти дошкільних, шкільних закладів, закладів охорони здоров’я; а при неперевищенні протягом трьох діб середньо добової температури зовнішнього повітря + 8 °С - на об’єкти житлового фонду, соціально-культорної сфери міста та адміністративні будівлі підприємств, установ та організацій.

Нагадаємо, 15 жовтня на сайті міськради було розміщено [оголошення про зміну графіку надання послуги з підігріву води](https://mpz.brovary.org/garyachoyi-vodi-u-brovarah-stane-menshe/). Чиновники повідомляли, що замість чотирьох днів на тиждень гарячу воду включатимуть три дні на тиждень - з п'ятниці по неділю.
