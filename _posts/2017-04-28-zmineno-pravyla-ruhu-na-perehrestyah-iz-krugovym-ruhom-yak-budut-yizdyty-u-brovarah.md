---
title: "Змінено правила руху на перехрестях із круговим рухом: як будуть їздити у Броварах? - ФОТО. ОНОВЛЕНО"
date: 2017-04-28
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "avto"
  - "brovary"
  - "zakon"
  - "krugovi-perehrestya"
  - "novini"
  - "pdd"
  - "politsiya"
  - "proyizd-po-kolu"
  - "ruh-avtotransportu"
---

**Сьогодні, 28 квітня, вступають у дію зміни до Закону "Про дорожній рух", які змінюють правила проїзду перехресть із круговим рухом. Таких перехресть у Броварах два - і відтепер ми їздитемо там по-новому.**

Як повідомив нашим журналістам інспектор дорожнього нагляду Броварського відділу поліції **Олександр Юхта**, до змін у Законі перевага в русі, в тому числі на колі, надавалася тим транспортним засобам, які рухалися праворуч. У Броварах перехресть із круговим рухом **2**: на вул. Димитрова (Бандери) та Гагаріна. **Відтепер там мають перевагу ті транспортні засоби, які вже рухаються по колу**. Такі правила проїзду діють у країнах Євросоюзу.

Нововведення закріплені законодавчо: Закон України ["Про внесення зміни до статті 41 Закону України Про дорожній рух щодо пріоритетності транспортних засобів, які рухаються по колу"](http://zakon2.rada.gov.ua/laws/show/1993-19) був опублікований **27 квітня** в газеті "Голос України" і вступив в силу на **другий день** після опублікування. Нагадаємо, народні депутати проголосували за цей документ 4 квітня, згодом його підписав Президент України Петро Порошенко.

Як зазначив у пояснювальній записці до проекту Закону її автор, нардеп Михайло Папієв, _«складна соціально-економічна ситуація в Україні призвела до відсутності дорожньої розмітки і дорожніх знаків на автомобільних шляхах. Також у кожному місті діє своє правило перетину перехрещень з рухом по колу, що спричинює аварійність на таких ділянках»._ Тож ухвалення такого законопроекту зменшить аварійність на перехрестях, де організовано круговий рух, підкреслює нареп. І зазначає: у країнах Європи на перехрестях, де організовано круговий рух, діє єдина схема руху “Roundabout”. Як свідчить офіційна статистика, кожного разу після введення в дію схеми “Roundabout”, аварійність на перехрестях зменшувалася приблизно на 80%.

UPD. Наразі на двох кругових перехрестях у Броварах не встановлено знаків пріоритету, лише знак "круговий рух", який не дає додаткової інформації водіям.

[![](https://mpz.brovary.org/wp-content/uploads/2017/04/ruh-po-kolu-9.jpg)](https://mpz.brovary.org/wp-content/uploads/2017/04/ruh-po-kolu-9.jpg)

Поки що "колективний розум" водіїв вирішив їздити за старими правилами: чи то з інстинкту самозбереження, чи то за звичкою, чи через непоінформованість.

[![](https://mpz.brovary.org/wp-content/uploads/2017/04/ruh-po-kolu-7.jpg)](https://mpz.brovary.org/wp-content/uploads/2017/04/ruh-po-kolu-7.jpg)

[![](https://mpz.brovary.org/wp-content/uploads/2017/04/ruh-po-kolu-15.jpg)](https://mpz.brovary.org/wp-content/uploads/2017/04/ruh-po-kolu-15.jpg)

[![](https://mpz.brovary.org/wp-content/uploads/2017/04/ruh-po-kolu-20.jpg)](https://mpz.brovary.org/wp-content/uploads/2017/04/ruh-po-kolu-20.jpg)

За весь час спостережень лише в одній ситуації водії поїхали за новими правилами.

[![](https://mpz.brovary.org/wp-content/uploads/2017/04/ruh-po-kolu-17.jpg)](https://mpz.brovary.org/wp-content/uploads/2017/04/ruh-po-kolu-17.jpg)

Як далі будуть їздити водії та чи допоможе їм адаптуватися до нових правил поліція та дорожні служби - покаже час.
