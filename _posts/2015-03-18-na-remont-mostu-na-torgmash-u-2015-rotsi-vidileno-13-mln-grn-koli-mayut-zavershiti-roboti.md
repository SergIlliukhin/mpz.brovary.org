---
title: "На ремонт мосту на Торгмаш у 2015 році виділено 13 млн грн. Коли мають завершити роботи?"
date: 2015-03-18
tags: 
  - "brovary"
  - "vibir-redaktsiyi"
  - "novini"
  - "perekrittya-dorogi"
  - "remont-dorig"
  - "remontni-roboti"
  - "torgmash"
  - "shlyahoprovid"
---

**[![міст торгмаш (2)](https://mpz.brovary.org/wp-content/uploads/2015/03/mist-torgmash-2.jpg)](https://mpz.brovary.org/wp-content/uploads/2015/03/mist-torgmash-2.jpg)Ремонт шляхопроводу по вул. Кутузова, який веде на Торгмаш, триває вже більше ніж півроку. Увесь цей час автомобілісти вимушено мирились з тимчасовими незручностями, однак коли роботи на цій** **цій ділянці дороги призупинились "на невизначений термін", почали бити на сполох. Зокрема звернулись до наших журналістів з проханням з'ясувати, коли ж нормальний рух через міст буде відновлено****. «Маєш право знати» надіслало відповідні запити й з'ясувало, скільки коштів вже було витрачено на цей капремонт, які роботи проведено, а також коли планується його завершення і яка сума на це передбачена у міському бюджеті.**

Ремонтні роботи шляхопроводу, яким броварчани дістаються на Торгмаш, почалися восени минулого року. Однак у зимовий період роботи припинилися, а половина проїжджої частини так і залишилась перегороджена бетонними блоками. Незважаючи на теплу зиму і ранню весну, ремонтні роботи не продовжуються й досі, а рух через міст залишається обмеженим.

За отриманою нашими журналістами інформацією, "капітальний ремонт шляхопроводу через залізничні колії (під'їзні) заводу "Торгмаш" по вул. Кутузова в м. Бровари  Київської області" заплановано у рамках "Міської програми по будівництву та реконструкції магістральних вулиць загальноміського призначення на 2008-2015 роки". Проектом передбачено ремонт опор моста, деформаційних швів, пішохідної зони, відновлення огорожі, зовнішнього освітлення та асфальтного покриття.

\[caption id="attachment\_34792" align="aligncenter" width="600"\][![міст торгмаш (1)](https://mpz.brovary.org/wp-content/uploads/2015/03/mist-torgmash-1.jpg)](https://mpz.brovary.org/wp-content/uploads/2015/03/mist-torgmash-1.jpg) Фото з сайту Броварської міської ради\[/caption\]

\[caption id="attachment\_34794" align="aligncenter" width="600"\][![міст торгмаш (3)](https://mpz.brovary.org/wp-content/uploads/2015/03/mist-torgmash-3.jpg)](https://mpz.brovary.org/wp-content/uploads/2015/03/mist-torgmash-3.jpg) Фото з сайту Броварської міської ради\[/caption\]

Як сказано у відповіді на запит, станом на сьогодні:

- проведено відновлення зруйнованого бетону на ½ ширини проїзної частини (дві смуги) проміжних опор;
- улаштування деформаційних швів на цій ділянці;
- тимчасове (на зимовий період) їх закриття асфальтобетонною сумішшю.

Припинення робіт чиновники пояснюють тим, що бетонування та асфальтування у зимовий період не проводиться. Другу половину шляхопроводу планується відремонтувати після закінчення робіт на його першій частині.

Роботи проводяться коштом місцевого бюджету. Загальний обсяг фінансування будівництва становить **15 029 300 грн.** Як сказано в офіційній відповіді, на капітальний ремонт мосту у 2014 році з міського бюджету було виділено та освоєно **2 565 593** **грн**. Щодо фінансування ремонту мосту в 2015 році, то у відповідному рішенні Броварської міської ради витрати на рік складають **13 334 000** **грн.**

\[caption id="attachment\_34789" align="aligncenter" width="600"\][![додаток міст торгмаш](https://mpz.brovary.org/wp-content/uploads/2015/03/Bezyimyannyiy.png)](https://mpz.brovary.org/wp-content/uploads/2015/03/Bezyimyannyiy.png) Додаток рішення БМР від 30.01.2015 № 1398-52-06\[/caption\]

За словами чиновників, продовження вже початих ремонтних робіт у 2015 році планується, проте конкретної дати не називають. Відомо лише, що за показниками виконання ремонт має завершитись у IV кварталі 2015 року.

[![запит міст 2](https://mpz.brovary.org/wp-content/uploads/2015/03/hQFXuLGyE4.jpg)](https://mpz.brovary.org/wp-content/uploads/2015/03/hQFXuLGyE4.jpg)

[![запит міст (1)](https://mpz.brovary.org/wp-content/uploads/2015/03/zapit-mist-1-e1426675683581.jpg)](https://mpz.brovary.org/wp-content/uploads/2015/03/zapit-mist-1-e1426675683581.jpg)

Виконавцем робіт (генеральною підрядною організацією), згідно з проведеною тендерною процедурою, виступає ПрАТ «Броварське шляхово-будівельне управління № 50».

> Раніше на сайті «Наші гроші» була оприлюднена [новина](http://www.facebook.com/l.php?u=http%3A%2F%2Fnashigroshi.org%2F2014%2F05%2F15%2Feks-holovnyj-shlyahovyk-otrymaje-14-miljoniv-na-shlyahoprovid-u-brovarah%2F&h=tAQGifiza) про угоду між Броварською міською радою та Броварським ШБУ № 50 на капітальний ремонт шляхопроводу.
