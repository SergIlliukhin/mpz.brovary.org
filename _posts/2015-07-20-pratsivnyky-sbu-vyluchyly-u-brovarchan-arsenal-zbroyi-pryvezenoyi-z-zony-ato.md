---
title: "Працівники СБУ вилучили у броварчан арсенал зброї, привезеної з зони АТО"
date: 2015-07-20
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "viluchennya-zbroyi"
  - "zbroya"
  - "novini"
  - "sbu"
---

**Правоохоронці обшукали помешкання чотирьох броварчан і знайшли зброю, вивезену із зони АТО: набої, гранати, пістолет та гвинтівку - про це [повідомляє](http://www.sbu.gov.ua/sbu/control/uk/publish/article;jsessionid=8AB46201A831CDA7EE1C9C61A2A668EA.app1?art_id=150748&cat_id=39574) прес-центр СБУ.**

У Броварах у цю суботу, 18 липня, працівники Служби безпеки України вилучили з незаконного обігу арсенал вогнепальної зброї, вивезеної з району проведення антитерористичної операції. Зокрема, в повідомленні СБУ йдеться:

\[quote\]

У ході обшуків помешкань чотирьох місцевих мешканців співробітники СБУ вилучили 19 гранат Ф-1 та 18 запалів до них, 3 гранати РГД-5, ручну протитанкову гранату РПГ-40, гвинтівку системи «Мосіна», пістолет системи «Наган» та патрони різних калібрів.

Відкрито кримінальне провадження за ч. 2 ст. 263 (незаконне поводження зі зброєю, бойовими припасами або вибуховими речовинами)  Кримінального кодексу України.  Триває слідство.

\[/quote\]

Також СБУ повідомляє, що 17 липня в Ірпіні було затримано двох торгівців зброєю з великим арсеналом.

\[quote\]

Місцевий мешканець та житель Києва намагалися налагодили нелегальний канал постачання вогнепальної зброї, у тому числі й із-за кордону. Під час обшуків у помешканнях затриманих правоохоронці вилучили 17 бойових пістолетів австрійської марки «Glock», понад 50 магазинів до них, десять одиниць автоматичної зброї американського та українського виробництва, 40 тисяч набоїв різних калібрів. Співробітники спецслужби також виявили у приміщеннях устаткування для переобладнання та збирання зброї і виготовлення набоїв.

Відкрито кримінальне провадження за ст. 201 (контрабанда) та ст. 263 (незаконне поводження зі зброєю, бойовими припасами або вибуховими речовинами) Кримінального кодексу України.

Тривають невідкладні слідчі дії.

\[/quote\]
