---
title: "У Броварах пам’ять жертв Голодомору вшанували свічками, фотокартинами та фільмом"
date: 2013-11-25
categories: 
  - "aktsiyi-zahodi"
tags: 
  - "aktsiya"
  - "brovary"
  - "vibir-redaktsiyi"
  - "vshanuvannya"
  - "golodomor"
  - "golodomor-1932-1933"
  - "novini"
  - "otets-mihaylo"
  - "rekviyem"
  - "simutin"
  - "udar"
  - "upts-kp"
---

**[![DSC_1382](https://mpz.brovary.org/wp-content/uploads/2013/11/DSC_1382.jpg)](https://mpz.brovary.org/wp-content/uploads/2013/11/DSC_1382.jpg)Минулої суботи, у День пам'яті жертв голодоморів, у Броварах відбулась [акція-реквієм](https://mpz.brovary.org/vshanuymo-razom-pam-yat-nevinnih-zhertv-naystrashnishogo-v-istoriyi-lyudstva-golodomoru/) біля пам'ятника на території церкви Покрови Пресвятої Богородиці. Цей захід було організовано силами громадськості. На жаль, броварські чиновники цю важливу дату в історії нашої держави [вирішили відзначити завчасно](https://mpz.brovary.org/tsogo-tizhnya-u-brovarah-vidbudutsya-nizka-zahodiv-iz-vshanuvannya-zhertv-golodomoru/), відтак 23 листопада, коли вся країна єдналась у згадуванні сумних подій, небайдужим мешканцям не залишалось нічого іншого, окрім як провести свій захід.**

Близько 15:30 до пам’ятника «Жертвам Голодомору та політичних репресій» прийшло кілька десятків броварців. До честі організаторів **-** міського осередку партії «УДАР» - на заході утримались від використання партійної символіки.

Поки люди збирались, їм запропонували ознайомитись зі своєрідної експозицією: на металевій огорожі довкола церкви було розвішано заламіновані копії картин та фотографій, які в художній та несподіваній формі розповідали про велику трагедію 1932-33 років.

[![DSC_1097](https://mpz.brovary.org/wp-content/uploads/2013/11/DSC_1097.jpg)](https://mpz.brovary.org/wp-content/uploads/2013/11/DSC_1097.jpg)

[![DSC_1103](https://mpz.brovary.org/wp-content/uploads/2013/11/DSC_1103.jpg)](https://mpz.brovary.org/wp-content/uploads/2013/11/DSC_1103.jpg)

Разом з людьми на захід  прибули і правоохоронці, які стали знімати процес вшанування жертв голодомору на оперативну відеокамеру, чим неабияк здивували присутніх.

Розпочалась акція-реквієм із запалення поминальних свічок, після чого слово взяв голова броварського "УДАРу" **Роман Сімутін**. Він наголосив, що організаторів та виконавців геноциду українців – зокрема, Сталіна, Косіора, Кагановича, Постишева – потрібно піддати людському забуттю.

[![DSC_1195](https://mpz.brovary.org/wp-content/uploads/2013/11/DSC_1195.jpg)](https://mpz.brovary.org/wp-content/uploads/2013/11/DSC_1195.jpg)

О 16:00 учасники акції долучились до загальноукраїнського вшанування жертв голодомору хвилиною мовчання.

[![DSC_1181](https://mpz.brovary.org/wp-content/uploads/2013/11/DSC_1181.jpg)](https://mpz.brovary.org/wp-content/uploads/2013/11/DSC_1181.jpg)

По тому настоятель церкви Покрови Пресвятої Богородиці **отець Михайло** відслужив молебень за упокій душ померлих від голоду в 1932-1933 роках.

[![DSC_1280](https://mpz.brovary.org/wp-content/uploads/2013/11/DSC_1280.jpg)](https://mpz.brovary.org/wp-content/uploads/2013/11/DSC_1280.jpg)

Священник також звернувся до присутніх з промовою. Отець Михайло висловив розчарування, що в цей день вшанувати пам’ять жертв голодомору прийшло так мало броварців. Він закликав передавати цю пам’ять з покоління в покоління і відтак зберегти її крізь віки. Також служитель церкви наголосив, що в трагічні для українського народу часи від голоду померли дуже багато невинних дітей, тому виправдання комуністичним катам не буде ніколи.

[![DSC_1357](https://mpz.brovary.org/wp-content/uploads/2013/11/DSC_1357.jpg)](https://mpz.brovary.org/wp-content/uploads/2013/11/DSC_1357.jpg)

Після промови броварчани символічно відламали по шматочку освяченого хліба, а запалені свічки поклали до пам’ятника жертвам голодомору.

[![DSC_1382](https://mpz.brovary.org/wp-content/uploads/2013/11/DSC_1382.jpg)](https://mpz.brovary.org/wp-content/uploads/2013/11/DSC_1382.jpg)

[![DSC_1402](https://mpz.brovary.org/wp-content/uploads/2013/11/DSC_1402.jpg)](https://mpz.brovary.org/wp-content/uploads/2013/11/DSC_1402.jpg)

Завершилась акція-реквієм переглядом фільму «Україна ХХ століття. Голодомор. Технологія геноциду».

[![DSC_1340](https://mpz.brovary.org/wp-content/uploads/2013/11/DSC_1340.jpg)](https://mpz.brovary.org/wp-content/uploads/2013/11/DSC_1340.jpg)

[![DSC_1415](https://mpz.brovary.org/wp-content/uploads/2013/11/DSC_1415.jpg)](https://mpz.brovary.org/wp-content/uploads/2013/11/DSC_1415.jpg)

**Фото - Марії Придьми**
