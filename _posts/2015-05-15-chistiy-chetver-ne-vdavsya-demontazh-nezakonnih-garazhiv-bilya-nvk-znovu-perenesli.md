---
title: "«Чистий четвер» не вдався: демонтаж незаконних гаражів біля НВК знову перенесли"
date: 2015-05-15
categories: 
  - "brovary"
tags: 
  - "brovary"
  - "vibir-redaktsiyi"
  - "garazhi"
  - "dity"
  - "demontazh"
  - "demontazh-garazhiv"
  - "maf"
  - "nvk"
  - "novini"
  - "shkola"
  - "shkola-8"
---

**[![Гаражі НВК Школа 8 - 05.2015_00003](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00003.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00003.jpg)Вчора, 14 травня, на території Навчально-виховного комплексу (школа № 8) представники служб міської влади спільно з громадськими активістами намагалися провести демонтаж незаконно встановлених гаражів. Однак, попри пафосні обіцянки чиновників, на місце не прибув необхідний вантажний транспорт. При цьому власники деяких гаражів, які раптово з’явилися на місці подій, пообіцяли до понеділка включно забрати своє майно. Натомість активісти налаштовані рішуче. Обіцяють, що як не приберуть гаражі, у вівторок винаймуть необхідну техніку і, вже без участі влади міста, самостійно демонтують «залізні коробки».**

**Від грудня – лише обіцянки**

Сьогодні мало хто згадає, з чого починалася ініціатива з очищення броварської школи від незаконно встановлених гаражів. Попри негативні настрої громадськості проти всіх тимчасових споруд «поза законом» (зокрема торговельних кіосків), на демонтаж «домівок для автомобілів» було найбільше сподівань. Адже відповідне розпорядження ще в грудні минулого року [пролунало з вуст мера Ігоря Сапожка](https://mpz.brovary.org/sprava-svyatoslava-b-vinnih-nemaye/). Тоді Україну сколихнув скандал – старшокласники Навчально-виховного комплексу жорстоко знущалися над восьмирічним хлопчиком, знімали це на відео, яке згодом виклали в інтернет. Вказували, що безчинства сталися нібито поміж гаражів поблизу школи. Більше того, журналісти знайшли учнів освітнього закладу, які розповіли про збоченців-педофілів, що так само ховалися серед гаражів. Через озвучені факти міські очільники тоді пообіцяли – дати доручення спільно з міліцією та спецвідділом благоустрою забрати всі гаражі біля шкіл.

<iframe src="https://www.youtube.com/embed/IIR78s2y5Uo" width="560" height="315" frameborder="0" allowfullscreen="allowfullscreen"></iframe>

Очистити території закладів освіти від металевих коробок спочатку обіцяли **до 19 лютого**. Однак в оголошений термін цього не сталося. Дату переносили незважаючи на те, що активісти пропонували провести знесення [своїми силами і за власний кошт](http://nk.mybrovary.com/proponuyemo-dopomogu-u-demontazhi-samovilno-vstanovlenih-mafiv/). Тим не менше, більшість гаражів стоять на своїх місцях і донині.

[![Гаражі НВК Школа 8 - 05.2015_00013](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00013.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00013.jpg)

[![Гаражі НВК Школа 8 - 05.2015_00001](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00001.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00001.jpg)

Втім, певні зрушення вже є. Як розповіла представник школи № 8, присутня на вчорашній події, у її переддень один з власників прибрав свій гараж.

\[caption id="attachment\_37702" align="aligncenter" width="560"\][![Гаражі НВК Школа 8 - 05.2015_00130](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00130.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00130.jpg) Представник школи № 8\[/caption\]

[![Гаражі НВК Школа 8 - 05.2015_00023](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00023.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00023.jpg)

[![Гаражі НВК Школа 8 - 05.2015_00021](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00021.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00021.jpg)

Зі слів активістів та працівника освіти, днями прибрали ще одну таку споруду. Окрім того, неподалік школи помітні свіжі сліди від колишнього розташування ще п’яти-семи «домівок для залізних коней».

Слід зазначити, що керівник запланованої на вчора «спецоперації» з боку влади - начальник спеціального відділу контролю за станом благоустрою та зовнішнім дизайном міста **Михайло Черняк** – одразу попередив, що зноситимуть лише гаражі, які стоять на території Навчально-виховного комплексу. Таких, посилаючись на затверджені в документах межі територій, присутні побачили всього п’ять.

[![Гаражі НВК Школа 8 - 05.2015_00002](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00002.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00002.jpg)

Натомість активісти висловили нерозуміння, чому не прибирають навколишні гаражі, які також встановлені незаконно. За огорожею школи ними справді «всіяна» вся земля. Голова Асоціації батьків міста Бровари **Ігор Романенко** \- головний ініціатор знесення гаражів з боку громадськості - розповів, що нарахував **86** таких будов навколо.

[![Гаражі НВК Школа 8 - 05.2015_00007](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00007.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00007.jpg)

[![Гаражі НВК Школа 8 - 05.2015_00003](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00003.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00003.jpg)

Втім, активісти і на тому погодились, мовляв на початок хай знесуть хоча би ці. Тим паче, основний аргумент розчистити п’ятачок із чотирьох гаражів чимшвидше – загородження ними проїзду. Він може знадобитися у разі потреби проїхати спецслужбам – пожежній охороні, швидкій і т. п. – переконують присутні.

> _Варто зазначити, що поруч стоять і капітальні гаражі, побудовані із залізобетонних блоків. Щодо їхнього можливого знесення ніхто з присутніх прогнозів не робив. Старожили кварталу та представник школи розповіли, що будівлі вже понад 10 років._

**«Чистий четвер» не вдався**

До початку демонтажних робіт активісти вирішили пройтись поміж металевими спорудами.

[![Гаражі НВК Школа 8 - 05.2015_00010](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00010.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00010.jpg)

Побачене лише підсилило бажання позбутися «мотлоху» з території школи – між гаражами розкидані пляшки від алкоголю, сміття та, навіть, залишки використаних шприців.

[![Гаражі НВК Школа 8 - 05.2015_00015](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00015.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00015.jpg)

[![Гаражі НВК Школа 8 - 05.2015_00017](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00017.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00017.jpg)

[![Гаражі НВК Школа 8 - 05.2015_00019](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00019.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00019.jpg)

[![Гаражі НВК Школа 8 - 05.2015_00005](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00005.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00005.jpg)

[![Гаражі НВК Школа 8 - 05.2015_00006](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00006.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00006.jpg)

Представник школи висловлювала сподівання, що гаражі нарешті знесуть. Присутні зауважували, що тут рай для проблемної молоді – вони ховаються, курять і взагалі бозна що роблять. Малолітні учні часто стрибають по дахах металевих споруд, ризикуючи травмуватися.

[![Гаражі НВК Школа 8 - 05.2015_00098](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00098.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00098.jpg)

Через деякий час до гаражів підігнали газовий різак.

[![Гаражі НВК Школа 8 - 05.2015_00034](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00034.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00034.jpg)

Аж раптом на місці подій виказали себе власники декількох «металевих домівок». Один із них добровільно відкрив свою «коробку».

[![Гаражі НВК Школа 8 - 05.2015_00086](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00086.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00086.jpg)

Інший гараж робітники встигли відімкнути за допомогою різака.

[![Гаражі НВК Школа 8 - 05.2015_00050](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00050.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00050.jpg)

[![Гаражі НВК Школа 8 - 05.2015_00056](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00056.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00056.jpg)

[![Гаражі НВК Школа 8 - 05.2015_00061](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00061.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00061.jpg)

[![Гаражі НВК Школа 8 - 05.2015_00062](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00062.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00062.jpg)

Деякі ймовірні власники гаражів виказували незадоволення діями працівників. Один із чоловіків грозився покликати броварську «самопоміч».

[![Гаражі НВК Школа 8 - 05.2015_00065](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00065.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00065.jpg)

[![Гаражі НВК Школа 8 - 05.2015_00067](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00067.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00067.jpg)

Коли ці «аргументи» не подіяли, почав розповідати про вибірковість знесення. Мовляв, «чому саме мій гараж чіпають?»

[![Гаражі НВК Школа 8 - 05.2015_00063](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00063.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00063.jpg)

Працівники благоустрою та інших установ у свою чергу пояснювали, що вже не вперше попереджали про необхідність прибрати гаражі з території школи. Михайло Черняк показував залишки повідомлень від міськради, які неодноразово наклеювали на гаражі.

[![Гаражі НВК Школа 8 - 05.2015_00200](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00200.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00200.jpg)

Після словесних перепетій працівники благоустрою почали складати акти про демонтаж і протоколи про адміністративні порушення ймовірними власниками конструкцій.

[![Гаражі НВК Школа 8 - 05.2015_00029](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00029.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00029.jpg)

[![Гаражі НВК Школа 8 - 05.2015_00088](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00088.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00088.jpg)

Зі слів чиновників, потім ці документи розгляне адміністративна комісія. Працівники прогнозують винесення штрафів у розмірі 400-500 грн за кожен незаконно встановлений гараж.

[![Гаражі НВК Школа 8 - 05.2015_00079](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00079.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00079.jpg)

[![Гаражі НВК Школа 8 - 05.2015_00074](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00074.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00074.jpg)

Слід зазначити, що Михайло Черняк одразу повідомив: вище керівництво на цей день не виділило автоплатформи для перевезення гаражів. На настрій активістів це не вплинуло. Навпаки, вони висловлювали готовність за власний кошт цього ж дня замовити техніку для демонтажу та перевезення збірно-розбірних споруд у будь-яке місце Броварів. За їхніми підрахунками, це обійшлося би в **1 тис. грн** за кожен гараж. Більше того, громадські діячі висловлювали радість із цього приводу. Адже офіційна процедура, організована владою, обійшлася би міському бюджету в чотири рази дорожче. Принаймні таке розповів Михайло Черняк, зазначивши, що тут закладено й оренду техніки, й оплату праці робітникам, й інші витрати.

Втім, присутні домовились із власниками гаражів, що ті таки приберуть їх самі. Зрізаний замок за допомогою зварювального апарату поставили на його початкове місце.

[![Гаражі НВК Школа 8 - 05.2015_00125](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00125.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00125.jpg)

Автовласникам дали черговий останній строк – 19 травня. Цього разу представники громадськості зауважили, що якщо до вівторка горе-господарі не приберуть свої гаражі самотужки, активісти приженуть техніку і зроблять це самі.

[![Гаражі НВК Школа 8 - 05.2015_00069](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00069.jpg)](https://mpz.brovary.org/wp-content/uploads/2015/05/Garazhi-NVK-SHkola-8-05.2015_00069.jpg)

На участь влади в цьому процесі активісти вже не сподіваються.

**Про незаконність гаражів**

Конституція гарантує непорушність приватної власності. Цей аргумент став одним із основних у власників гаражів. Однак в активістів є свої аргументи – право на власність потрібно довести. Які людина має докази, що металева споруда належить їй? Активісти розповідають, що зазвичай у ймовірних власників немає жодних документальних підтверджень. Але і представники громадськості, і працівники броварських служб насамперед спираються на інше – земля, на якій стоять металеві споруди, належить місту, і в оренду її не здавали. Тим паче, відповідно до законодавства, встановити гараж законно в принципі можуть лише інваліди із порушеннями опорно-рухового апарату, які мають спеціальний автомобіль. Все інше розташування збірно-розбірних конструкцій активісти та чиновники називають не інакше як самозахопленням землі.

> _Журналісти "Маєш право знати" продовжують відстежувати тему демонтажу незаконних гаражів біля броварських шкіл та інформуватимуть читачів про подальші дії активістів та чиновників._

**Фото - [Микола Кожемяко](http://fotokray.com.ua/)**
