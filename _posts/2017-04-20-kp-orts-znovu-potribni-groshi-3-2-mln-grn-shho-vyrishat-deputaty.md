---
title: "КП \"ОРЦ\" знову потрібні гроші - 3,2 млн грн. Що вирішать депутати?"
date: 2017-04-20
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "baseyn"
  - "brovary"
  - "byudzhet"
  - "vibir-redaktsiyi"
  - "kp-orts"
  - "novini"
  - "popovnennya-statutnogo-fondu"
coverImage: "wp-content/uploads/2013/05/Baseyn-KP-ORTS-1.jpg"
---

**На чергову 28-му [сесію](https://mpz.brovary.org/anons-11-travnya-u-brovarah-vidbudetsya-28-ma-chergova-sesiya-miskrady/) Броварської міської ради виноситься [проект рішення](http://brovary-rada.gov.ua/documents/27020.html) щодо фінансової підтримки КП "ОРЦ" на 3,2 млн грн. Першочергово розглядати його будуть на гуманітарній та бюджетній [комісіях](https://mpz.brovary.org/anons-oprylyudneno-grafik-zasidan-postijnyh-deputatskyh-komisij-v-ramkah-28-yi-sesiyi/). У той же час на профільну комунальну комісію проект не виноситься.**

КП "ОРЦ" більш відомий як басейн 9-ї школи, є наразі фітнес-центром, надає у тому числі платні послуги, директором є колишній секретар міськради **Олена Семенюк**.

\[caption id="attachment\_69029" align="aligncenter" width="600"\][![](https://mpz.brovary.org/wp-content/uploads/2017/04/4361.jpg)](https://mpz.brovary.org/wp-content/uploads/2017/04/4361-1024x676.jpg) Олена Семенюк\[/caption\]

Відповідно до [Програми](https://onedrive.live.com/view.aspx?resid=76CC13A1B9E773BD!3747&ithint=file%2cdocx&app=Word&authkey=!AFWooSgsRvFKL20) фінансової підтримки комунального підприємства "Оздоровчо-реабілітаційний центр", кошти можуть надходити як з бюджету, так і від надання підприємством власних послуг. Традиційно КП [накопичує борги](https://mpz.brovary.org/u-basejni-9-oyi-shkoly-taryfy-vdvichi-vyshhi-za-kupavu-bo-kliyentiv-zustrichayut-z-posmishkoyu/) та періодично звертається до міської ради за підтримкою. Міські депутати неодноразово наголошували на неефективному витрачанні бюджетних коштів та мали питання до роботи підприємства. Наразі КП потребує **3,2 млн грн** на заробітну плату та комунальні послуги.

[![](https://mpz.brovary.org/wp-content/uploads/2017/04/koshtorys-ORTS.jpg)](https://mpz.brovary.org/wp-content/uploads/2017/04/koshtorys-ORTS.jpg)

Нагадаємо, КП "ОРЦ" постійно отримує підтримку з місцевого бюджету. Так, 10 березня 2016 року Статутний фонд підприємства було [встановлено](http://brovary-rada.gov.ua/documents/24896.html) на рівні **15 млн грн**. 7 червня 2016 року КП "ОРЦ" [виділили](http://docs.brovary.org/p37200/07.06.2016/207-15-07) **720 тис грн**. На [18-й сесії](https://mpz.brovary.org/18-ta-sesiya-brovarskoyi-miskoyi-rady-rishennya-pryjmaye-sformovana-bilshist-hto-proty/) міськради у вересні 2016 року КП "ОРЦ" [виділили](http://brovary-rada.gov.ua/documents/24467.html) **500 тис грн** за програмою "Позашкільна освіта" для того, аби броварські школярі могли відвідувати басейн за бюджетні кошти. На [ті ж цілі](http://brovary-rada.gov.ua/documents/26383.html) 15 грудня 2016 року - **1,953 млн грн**. На [ті ж цілі](http://brovary-rada.gov.ua/documents/26473.html) 26 грудня 2016 року - **1,6 млн грн**.

На бюджетних слуханнях, що передували прийняттю бюджету-2017, [пропонувалося](https://mpz.brovary.org/vykonkom-tsnap-kupava-z-turbotoyu-pro-kozhnogo-gromadski-formuvannya-skilky-shhe-potribno-groshej/) поповнити статутний фонд КП "ОРЦ" на 1,7 млн грн.

У той же час Броварська міська рада у відповіді на запит депутата Андрія Саука зазначає, що статутний фонд КП "ОРЦ" з 2006 по 2016 роки збільшили на **985,297 тис грн** (з них 615,8 тис грн у 2016 році).

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/KK17YcerpVuygC" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>
