---
title: "ICTV: Бровари віддали шахраям 100 гектарів землі"
date: 2013-10-17
author: 
  username: "pravoznaty"
  display_name: "Маєш право знати"
categories: 
  - "video"
tags: 
  - "bayer"
  - "inter-profit"
  - "brovary"
  - "zemlya"
  - "novini"
  - "rizanenko"
  - "radioperedavalniy-tsentr"
  - "simutin"
  - "sapozhko"
coverImage: "wp-content/uploads/2013/10/sapozhko_ictv.jpg"
---

**[![сапожко_ictv](https://mpz.brovary.org/wp-content/uploads/2013/10/sapozhko_ictv.jpg)](https://mpz.brovary.org/wp-content/uploads/2013/10/sapozhko_ictv.jpg)З екранів центральних телеканалів не сходить новина про земельний скандал в Броварах. Цього разу сюжет вийшов у ["Фактах ICTV"](http://fakty.ictv.ua/ua/index/read-news/id/1490516).**

На відео представниця комерційної фірми просить дозволу на будівництво трьох промислових об’єктів і зокрема заводу міжнародної компанії Bayer.

Але компанія одразу спростувала заяви бізнесменів: «Компанія Bayer не планує будівництво фармацевтичного заводу на території України. Компанія Bayer ніколи не зверталась до Броварської міської ради або до Голови міської ради Ігоря Сапожка з проханням про виділення земельної ділянки для будь-якого будівництва».

Та міський голова Броварів не збирається переглядати рішення ради про виділення майже 100 гектарів землі під комерцію.

«Для міста, звичайно, це дуже цікаво. Тому що на тій території всього на всього буде створено приблизно 4 тисячі робочих місць. Я не вбачаю якоїсь проблеми», - каже Сапожко.

Те, що цінна земля опинилась у руках підприємців за сумнівною схемою  і держава від хитрої оборудки не отримала нічого, мера аж ніяк не бентежить – обурюються опозиційні депутати міської ради.

Бо раніше ці 96 гектарів у Броварах належали державному радіоцентру. Та він віддав угіддя Державному земельному агентству. Все, начебто, прозоро, та чомусь камери директор радіоцентру уникає.

Державне земельне агентство надало ділянкам статус сільгоспугідь і безкоштовно роздало їх 42 громадянам для ведення особистого господарства. І тут теж жодного криміналу.

Та всі ці господарі дуже швидко продали свої наділи комерційній структурі «Інтерпрофіт», яка обіцяє збудувати тут логістичний центр, фармзавод і холодильні склади. І вже ця фірма прийшла до міськради з проханням перепрофілювати статус землі - із сільгосппризначення на промислове, аби розпочати будівництво.

На сесії довго не вагалися, і просто з голосу перепрофілювали всі 96 гектарів.

«Згідно закону, вони мали це продати і виручити з цього 200 мільйонів гривень. Це орієнтовна вартість цієї землі. А в результаті цієї оборудки держава отримала нуль і позбавилась цієї землі», - каже народний депутат України, округ № 97, Павло Різаненко.

У компанії «Інтерпрофіт» часу і бажання спілкуватися з «Фактами» не знайшли. Натомість у 100-тисячних Броварах люди неабияк чекають на нові підприємства, бо роботу тут знайти непросто.

Але водночас людям таки хочеться, аби всі земельні справи були чесними – бо це наповнення бюджету міста.

Аби привернути увагу до земельної оборудки, депутат Різаненко, обраний у Броварах, направив запит до генеральної прокуратури. Там його прийняли. Але поки жодної реакції нема.

Джерело: [Факти ICTV](<object id='zl_player' name='zl_player' type='application/x-shockwave-flash' data='http://fakty.ictv.ua/public/swfobject/zl_player.swf' width='628' height='502'><param name='movie' value='http://fakty.ictv.ua/public/swfobject/zl_player.swf'/><param name='bgcolor' value='#000000'/><param name='quality' value='high'/><param name='wmode' value='transparent'/><param name='allowScriptAccess' value='always'/><param name='allowFullScreen' value='true'/><param name='flashvars' value='stream_url=rtmp://stream.ictv.ua:80/vod/ictv/2013/10/16/mp4:20131016200828.mp4&amp;thumbnail_url=/public/images/gallery/2013/10/16/thumbnail-20131016200828.jpg&amp;stype=rtmp&amp;image_id=46786&amp;lnk=http://fakty.ictv.ua&amp;auto=true&amp;config={}'/></object>)

> Нагадаємо, 1 жовтня 2013 року депутати Броварської міської ради [погодились змінити](https://mpz.brovary.org/brovarski-deputati-bezkoshtovno-viddali-96-gektariv-pid-budivnitstvo-farmatsevtichnogo-zavodu/) цільове призначення 96 га землі з сільськогосподарського на землі промисловості – для будівництва виробництва та складів концерну “Bayer”. Однак вже наступного дня представники концерну офіційно [спростували цю інформацію](https://mpz.brovary.org/bayyer-zayaviv-shho-ne-buduvatime-zavod-u-brovarah-hto-prikrivsya-mizhnarodnim-brendom-na-sesiyi/) і заявили, що жодних намірів будувати виробництво на броварських землях вони не мають.
