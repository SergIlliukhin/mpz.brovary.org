---
title: "\"Українська правда\": До приїзду Азарова броварських школярів одягнули в рекламу ПР"
date: 2012-10-23
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "agitatsiya"
  - "azarov"
  - "brovary"
  - "vibir-redaktsiyi"
  - "vibori-2012"
  - "dity"
  - "novini"
  - "okrug-97"
  - "partiya-regioniv"
---

[![](https://mpz.brovary.org/wp-content/uploads/2012/10/Diti-regioni2.jpg "Діти-регіони2")](https://mpz.brovary.org/wp-content/uploads/2012/10/Diti-regioni2.jpg)У Броварах Київської області, які в суботу відвідав прем’єр Микола Азаров, неповнолітніх змушували агітувати за Партію регіонів. Про це повідомляє сайт "[Українська правда](http://www.pravda.com.ua/news/2012/10/20/6975087/)" з посиланням на [прес-службу ГО "Громадський захист Київщини"](http://groza.org/ditej-zmushuyut-ahituvaty-za-partiyu-rehioniv-video/), яка заявила, що під час відвідин Азаровим обласного танцювального марафону до 15-ї річниці Партії регіонів, місцева влада нагнала "масовку" зі школярів.

Як видно з відео, діти повідомили, що їм по 15 років і що їх змусили вдягнути одяг із символікою Партії регіонів.

Подальшому спілкуванню дітей із журналістами "Громадського захисту" завадив депутат Київської облради від ПР Максим Вітер, якого в Броварах називають "смотрящім по округу від регіонів".

<iframe src="http://www.youtube.com/embed/BB18GQzuTVQ" frameborder="0" scrolling="auto" width="450" height="253"></iframe>

Як повідомлялося, у суботу під час виступу Азарова у Броварах охорона не пускала журналістів і довірених осіб кандидатів на виборчу дільницю в тій же будівлі. Невідомий чоловік [розбив телефони журналістки та активіста](/news/2012/10/20/6975080/).

За інформацією кандидата від " УДАРу" Павла Різаненка, це був племінник і водій голови Броварської РДА Петра Іваненка.

Джерело: "[Українська правда](http://www.pravda.com.ua/news/2012/10/20/6975087/)"
