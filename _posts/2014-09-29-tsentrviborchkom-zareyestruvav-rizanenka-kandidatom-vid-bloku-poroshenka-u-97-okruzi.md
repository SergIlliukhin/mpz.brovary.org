---
title: "Центрвиборчком зареєстрував Різаненка кандидатом від \"Блоку Порошенка\" у 97 окрузі"
date: 2014-09-29
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "novini"
  - "okrug-97"
  - "pavlo-rizanenko"
  - "parlamentski-vibori-2014"
  - "rizanenko"
  - "reyestratsiya-kandidativ"
  - "tsvk"
  - "tsentralna-viborcha-komisiya"
coverImage: "wp-content/uploads/2014/09/Rizanenko-foto-VRU.jpg"
---

**[![Різаненко фото ВРУ](https://mpz.brovary.org/wp-content/uploads/2014/09/Rizanenko-foto-VRU.jpg)](https://mpz.brovary.org/wp-content/uploads/2014/09/Rizanenko-foto-VRU.jpg)Центральна виборча комісія рішенням від 27 вересня 2014 року зареєструвала кандидатом в народні депутати в одномандатному виборчому окрузі № 97 Павла Різаненка, висунутого партією "Блок Петра Порошенка".** **Павло Різаненко нині є депутатом Верховної Ради України та був [обраний до її складу](https://mpz.brovary.org/viborchi-bataliyi-u-brovarah-zaversheno-tsvk-viznala-rizanenka-peremozhtsem/) на парламентських виборах у 2012 року від партії "УДАР Віталія Кличка" у мажоритарному окрузі № 97 (м. Бровари, Броварський район, м. Березань, Баришівський район).**

> Довідка ЦВК: **Різаненко Павло Олександрович** - народився 12 липня 1975 року в селі Красилівка Броварського району Київської області, громадянин України, протягом останніх п’яти років проживає на території України, освіта вища, народний депутат України, безпартійний, проживає в місті Бровари Київської області, судимість відсутня, суб’єкт висування – ПАРТІЯ "БЛОК ПЕТРА ПОРОШЕНКА". З передвибочрою програмою кандидата можна ознайомитись за [цим посиланням](https://www.cvk.gov.ua/pls/vnd2014/showdoc?PF7201=12827&PD410F01=27).

Нагадаємо, у 2012 році за крісло у парламенті змагалось 24 кандидата. У підсумку перемога дісталась "ударівцю" Павлу Різаненку, за якого проголосувало **31 678** **виборців** (30 %), друге місце посів "самовисуванець" з Баришівського району Микола Семеняка, який здобув **16 613** **голосів** (15,2 %), а третє місце дісталось "регіоналу" Сергію Федоренку з результатом **14 318 виборців** (13,7 %).

На цьогорічних виборах до українського парламенту ЦВК вже зареєструвала у 97 окрузі 11 кандидатів: шістьох “самовисуванців” [**Сергія Крижанівського**](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/), **[Валерія Деркача](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/)**, [**Василя Андрєєва**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), **Олега Коломійця**, **Людмилу Пінчук**, **Олександра Стасюка**, та п'ятьох кандидатів під політичних партій - **[Михайла Алєксєєнка](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/)** ("Сильна Україна"), **[Олега Кищука](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/)** (ВО "Батьківщина"), [**Миколу Семеняку**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/) (“Народний фронт”), **Руслана Маховського** ("Воля") та **Миколу Стельмаха** (Українська Народна Партія).
