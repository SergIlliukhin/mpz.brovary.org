---
title: "150 мертвих рибин отруюють озеро на Пекарні, бо за їхній вилов ніхто не відповідає"
date: 2013-04-30
author: 
  username: "trydence"
  display_name: "Дмитро Карпій"
tags: 
  - "vibir-redaktsiyi"
  - "voda"
  - "geologorozvidka"
  - "mor"
  - "novini"
  - "ozero"
  - "park"
  - "pekarnya"
  - "plavati"
  - "priozerniy"
  - "riba"
  - "trupi"
coverImage: "wp-content/uploads/2013/04/Image00010.jpg"
---

[![Image00010](https://mpz.brovary.org/wp-content/uploads/2013/04/Image00010.jpg)](https://mpz.brovary.org/wp-content/uploads/2013/04/Image00010.jpg)Нещодавно броварчани, які регулярно гуляють парком «Приозерний», здійняли ґвалт – [в озері плаває мертва риба](https://mpz.brovary.org/u-ozeri-na-pekarni-vzhe-blizko-dvoh-tizhniv-plavaye-mertva-riba/), від неї у повітрі стоїть сморід, але до цього нікому нема діла. Наші журналісти подали запити до броварських та обласних установ. Перші відповіді невтішні: інспектори виявили в озері 150 великих рибин, що загинули близько місяця тому, проте за тиждень до їхніх рекомендацій виловити та утилізувати трупи комунальники не дослухалися.

**Екологічний стан озера**

Автор цієї статті отримав копію акта обстеження озера, проведеного 22 квітня Управлінням ветеринарної медицини в Броварському районі. Лікарі установи зазначають, що у водоймі біля берега в очеретах було виявлено 150 штук загиблої риби (білий амур, короп), вагою від 4 до 6 кілограмів. Медики, оглянувши трупи, встановили, що риба перебуває у стадії розкладання.

[![004](https://mpz.brovary.org/wp-content/uploads/2013/04/0042.jpg)](https://mpz.brovary.org/wp-content/uploads/2013/04/0042.jpg)   [![005](https://mpz.brovary.org/wp-content/uploads/2013/04/0051.jpg)](https://mpz.brovary.org/wp-content/uploads/2013/04/0051.jpg)

Ветеринари зробили висновок, що риба взимку під льодом та снігом тривалий час перебувала у задусі, а після танення – сплила на поверхню. Цю версію підтверджують і місцеві мешканці. Медики констатують: _«причиною загибелі риби в озері є зменшення розчинного кисню в воді в період льодоставу»_.

\[caption id="attachment\_16994" align="aligncenter" width="560"\][![Image00011](https://mpz.brovary.org/wp-content/uploads/2013/04/Image00011.jpg)](https://mpz.brovary.org/wp-content/uploads/2013/04/Image00011.jpg) Фото 28 квітня 2013 року\[/caption\]

\[caption id="attachment\_16980" align="aligncenter" width="560"\][![Image00015](https://mpz.brovary.org/wp-content/uploads/2013/04/Image000151.jpg)](https://mpz.brovary.org/wp-content/uploads/2013/04/Image000151.jpg) Фото 28 квітня 2013 року\[/caption\]

З-поміж іншого, ветеринарна служба засвідчує, що при обстеженні на берегах озера, в очереті, було виявлено дуже багато сміття – пластикових та скляних пляшок, поліетиленових пакетів, пластику, шиферу тощо.

\[caption id="attachment\_16982" align="aligncenter" width="560"\][![Image00004](https://mpz.brovary.org/wp-content/uploads/2013/04/Image000041.jpg)](https://mpz.brovary.org/wp-content/uploads/2013/04/Image000041.jpg) Фото 28 квітня 2013 року\[/caption\]

\[caption id="attachment\_16983" align="aligncenter" width="560"\][![Image00019](https://mpz.brovary.org/wp-content/uploads/2013/04/Image00019.jpg)](https://mpz.brovary.org/wp-content/uploads/2013/04/Image00019.jpg) Фото 28 квітня 2013 року\[/caption\]

\[caption id="attachment\_16984" align="aligncenter" width="560"\][![Image00016](https://mpz.brovary.org/wp-content/uploads/2013/04/Image000161.jpg)](https://mpz.brovary.org/wp-content/uploads/2013/04/Image000161.jpg) Фото 28 квітня 2013 року\[/caption\]

Слід зазначити, що трьома днями раніше визначення якості води у озері здійснило Броварське районне управління Державної санітарно-епідеміологічної служби України. Згідно з протоколом від 19 квітня, досліджена проба води відповідає гігієнічним вимогам для водних об’єктів в межах населених пунктів. За висновком лікарів, ступінь забруднення є допустимим згідно із СанПІН № 4630-88 «Санітарні правила та норми охорони поверхневих вод від забруднення».

[![002](https://mpz.brovary.org/wp-content/uploads/2013/04/0021.jpg)](https://mpz.brovary.org/wp-content/uploads/2013/04/0021.jpg)  [![003](https://mpz.brovary.org/wp-content/uploads/2013/04/0032.jpg)](https://mpz.brovary.org/wp-content/uploads/2013/04/0032.jpg)

Водночас, незалежні екологи, ознайомившись із двома висновками та наявними фактами, вкрай не рекомендують плавати у водоймі чи пити з неї воду, в тому числі і тваринам. Також фахівці не радять їсти рибу, виловлену в озері. Втім, зараз у Приозерному вистачає як і рибалок, так і господарів, що вигулюють тут своїх хатніх улюбленців.

\[caption id="attachment\_16988" align="aligncenter" width="560"\][![Image00001](https://mpz.brovary.org/wp-content/uploads/2013/04/Image000012.jpg)](https://mpz.brovary.org/wp-content/uploads/2013/04/Image000012.jpg) Фото 28 квітня 2013 року\[/caption\]

\[caption id="attachment\_16989" align="aligncenter" width="560"\][![Image00005](https://mpz.brovary.org/wp-content/uploads/2013/04/Image000051.jpg)](https://mpz.brovary.org/wp-content/uploads/2013/04/Image000051.jpg) Фото 28 квітня 2013 року\[/caption\]

\[caption id="attachment\_16996" align="aligncenter" width="559"\][![Image00022](https://mpz.brovary.org/wp-content/uploads/2013/04/Image000222.jpg)](https://mpz.brovary.org/wp-content/uploads/2013/04/Image000222.jpg) Фото 28 квітня 2013 року\[/caption\]

**Відповідальні за екологічний стан «не визначені»**

Як повідомили у комунальному підприємства «Бровари-благоустрій», обслуговування озера, яке перебуває у комплексі парку «Приозерний», здійснює їхня установа. Проте осіб, які би відповідали саме за екологічний стан водойми, у підприємстві не визначено.

[![001 - копия](https://mpz.brovary.org/wp-content/uploads/2013/04/001-kopiya.jpg)](https://mpz.brovary.org/wp-content/uploads/2013/04/001-kopiya.jpg)

За словами керівників «Бровари-благоустрій», направлення працівників на виконання робіт, що стосуються захисту стану довкілля озера у парку «Приозерний», здійснюється «у робочому порядку». Однак станом на 28 квітня мертва риба у водоймі досі плаває, причому у місцях, де її нескладно виловити. Гнильний запах також нікуди не зник.

\[caption id="attachment\_16979" align="aligncenter" width="560"\][![Image00014](https://mpz.brovary.org/wp-content/uploads/2013/04/Image00014.jpg)](https://mpz.brovary.org/wp-content/uploads/2013/04/Image00014.jpg) Фото 28 квітня 2013 року\[/caption\]

**Що далі?**

Ветеринарна служба пропозицією до вирішення проблеми зазначила: _«виловити всю загиблу рибу в озері «Приозерний» та направити на утилізацію»_. Висновок служби присутній у КП «Бровари-благоустрій», оскільки саме вони його і надали у відповіді на запит. Однак, як бачимо, виконувати рекомендації установа не поспішає.

Журналістам «Маєш право знати» не вдалося отримати вчасних та змістовних відповідей на запити від обласних установ. Як усно повідомили у Державній екологічній інспекції у Київській області, зараз готується наказ на перевірку екологічного стану в озері. Лише після її проведення буде дана офіційна відповідь, яку слід очікувати орієнтовно «після свят».

Окрім того, у 20-х числах травня редакція сподівається отримати відповідь на звернення до Броварської міської ради, де мають бути роз'яснені здійснені за цей час заходи та плани щодо порятунку озера від «екологічного лиха».

> _На носі плавальний сезон. Нагадаємо, що в озері офіційно [заборонено купатися](https://mpz.brovary.org/chi-bezpechno-kupatisya-u-ozeri-v-parku-priozerniy/.). Однак броварчани часто чи-то через незнання небезпеки, чи-то через байдужість до ймовірних наслідків плавають у водоймі і взимку, і влітку. Єдиний застережний захід від міської влади _–_ встановлені_ _у парку_ _невідомо коли обшарпані часом та ледь помітні попереджувальні таблички_ ___–___ _високо на стовпах. Вкотре доводиться сподіватися, що влада таки здійснить хоч якісь заходи принаймні задля ефективного інформування громадян про загрозу. «Маєш право знати» продовжує слідкувати та повідомляти читачів про події навколо екологічного стану озера._
