---
title: "У Броварах запрацювали електронні петиції. Лідер набрав 65 голосів за добу"
date: 2017-05-31
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarska-miska-rada"
  - "vibir-redaktsiyi"
  - "elektronni-petytsiyi"
  - "novini"
  - "ofitsijnyj-sajt"
coverImage: "wp-content/uploads/2017/05/petition-629x335.jpg"
---

**Нарешті на сайті Броварської міськради запрацював сервіс [електронних петицій](https://petition.brovary-rada.gov.ua/petitions/). портал електронних звернень працює вже більше місяця, але броварчани не дуже квапились з подачею своїх ініціатив до місцевої влади. Після [заклику](https://www.facebook.com/groups/brovary/permalink/1659526850743941/) в соціальній мережі депутата БМР Олега Берестового до мешканців міста, 30 і 31 травня з’явилися перші броварські електроні петиції. Одна з них за добу вже набрала більше 65** **голосів.**

В 2015 році Верховна рада України прийняла ЗУ "Про внесення змін до Закону України "Про звернення громадян" щодо електронного звернення та електронної петиції". В деяких містах України е-петиції запрацювали майже одразу після прийняття цього закону. В Броварах технічне запровадження електронних петицій відбулось через півтора року. Після трьох [невдалих спроб](https://mpz.brovary.org/elektronni-petytsiyi-borotba-opozytsij-ne-projshly-obydva-rishennya/), броварські депутати в березні цього року на 26-й черговій сесії БМР все ж таки [затвердили](https://mpz.brovary.org/26-ta-sesiya-miskrady-petytsiyi-pidruchnyky-kodeks-etyky-deputata/) відповідне рішення.

Як зазначається в [Положенні](https://petition.brovary-rada.gov.ua/Polozhennja/) про порядок подання та розгляду електронних петицій, будь-яка людина може сформувати ініціативу, звернення або проект рішення, заповнивши форму на офіційному веб-сайті Броварської міської ради. При оформленні електронної петиції автор має дотримуватися певних правил:

- зареєструватися на офіційному веб-сайті Броварської міської ради (обов’язково зазначається прізвище, ім’я, по батькові, електронна та поштова адреса автора (ініціатора);
- вказати заголовок петиції;
- викласти суть електронної петиції;
- надати фото або відео, яке ілюструватиме петицію (на розсуд автора).

Також, в Положенні підкреслюється, що електронні петиції можуть подаватися лише стосовно питань, які відносяться до компетенції Броварської міської ради.

Оприлюднюється документ протягом двох робочих днів. Дата оприлюднення електронної петиції є датою початку збору підписів на її підтримку. **За умови набрання петиції 250 голосів протягом 3-х місяців (90 днів), вона буде розглянута в обов’язковому порядку місцевою владою.**

Одже, перші 4 петиції від броварчан, подані 30 травня:

- Облаштувати круговий рух на перехрестях міста. Ця петиція вже набрала **65** голосів. Автор Олександра Дудар. Підтримати можна за посиланням: [https://petition.brovary-rada.gov.ua/petition/?pid=7](https://l.facebook.com/l.php?u=https%3A%2F%2Fpetition.brovary-rada.gov.ua%2Fpetition%2F%3Fpid%3D7&h=ATMEzUX9OX1HIhIBg6n7kzeydBJ0AUrQx0QlHq0M2C_O-0avMlSfDuhbArYA0uK9VEQJeoQrbc5zOVKcv4EC0ocxBBkrYmdK_1SRsD05oH3_FS_DzIwa1OXPQiR5VP6pAMgOVFnTq3R9eHA2xtZMEw37Su27qEJ6FjOtBx0&enc=AZN17zEVRGD37pYYmfcwhawsWXhokpFr1i-JZFvfefPYJZZchDOYHxIFULQrLUjWwLLy4AJ6LRldCHiuol-vw-wcdsKaTnx-R3UxqQ2PXzfPNtdfWqsC8QH75FP3Oel6q03oTGV9GVOfeSn5niOH-WiHVOmyhGA3NDqJHZD51lPZWw&s=1)
- Штраф за вирубку дерев. Автор Тетяна Мельник. Підтримати можна за посиланням: [https://petition.brovary-rada.gov.ua/petition/?pid=2](https://petition.brovary-rada.gov.ua/petition/?pid=2)
- Місця для реклами на зупинках. Автор Максим Ващенко. Підтримати можна за посиланням: [https://petition.brovary-rada.gov.ua/petition/?pid=6](https://petition.brovary-rada.gov.ua/petition/?pid=6)
- Вирішити проблему з підтопленням на Грушевського. Автор Анна Краснобай. Підтримати можна за посиланням: [https://petition.brovary-rada.gov.ua/petition/?pid=4](https://petition.brovary-rada.gov.ua/petition/?pid=4)

Після подачі перших електронних звернень від громадян, броварчани почали активно долучатись. Так, 31 травня з’явились ще 3 електронні петиції щодо проблемних тем нашого міста:

- Облаштування велосипедних доріжок у м.Брвари за маршрутами. Автор Надія Лещик. Підтримати можна за посиланням: [https://petition.brovary-rada.gov.ua/petition/?pid=9](https://petition.brovary-rada.gov.ua/petition/?pid=9)
- Облаштувати притулок для безпритульних собак та забезпечити функціонування служби для відлову і перевезення собак до притулку за зверненнями жителів міста. Автор Марія Ковба. Підтримати можна за посиланням: [https://petition.brovary-rada.gov.ua/petition/?pid=10](https://petition.brovary-rada.gov.ua/petition/?pid=10)
- Єдиний стиль зовнішньої реклами та заборона бігбордів і межах міста. Автор Максим Андросюк. Підтримати можна за посиланням: [https://petition.brovary-rada.gov.ua/petition/?pid=11](https://petition.brovary-rada.gov.ua/petition/?pid=11)

Бажаючі проголосувати та підтримати певну електронну петицію повинні зареєструватися на офіційному веб-сайті Броварської міської ради шляхом заповнення відповідної форми. Після чого людина отримує лист на електронну пошту з пропозицією підтвердити свій голос.
