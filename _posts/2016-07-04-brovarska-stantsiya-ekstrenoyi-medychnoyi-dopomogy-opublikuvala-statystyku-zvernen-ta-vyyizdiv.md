---
title: "Броварська станція екстреної медичної допомоги опублікувала статистику звернень та виїздів"
date: 2016-07-04
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "bsemd"
  - "dtp"
  - "emd"
  - "neshhasnyj-vypadok"
  - "novini"
  - "shvidka-dopomoga"
coverImage: "wp-content/uploads/2016/07/inhabitant090900060.jpg"
---

**Броварська станція екстреної медичної допомоги на своїй сторінці у Фейсбуку [оприлюднила](https://www.facebook.com/brov.ekstr.103/posts/633118606856769) статистику роботи медиків за останню декаду червня. Станцією  було зафіксовано понад 500 звернень громадян. Серед причин викликів були отруєння, утоплення, ДТП та інші нещасні випадки.**

В період з 20 по 28 червня бригади екстреної медичної допомоги Броварів здійснили **369** виїздів, ще **169** викликів були передані до невідкладної медичної допомоги (усього звернень **538**). На **32** виїздах було зафіксовано випадки алкогольного сп'яніння чи наркотичної інтоксикації. Ще **4** виклики були здійснені до інфекційних хворих. Не обійшлося і без безрезультатних виїздів, таких було **21**.

Крім того, в Броварах за ці дні стався ряд нещасних випадків, аварій та смертей. Так, **20 червня** біля магазину АТБ на Розвилці сталося ДТП, про яке ми [повідомляли](https://mpz.brovary.org/na-rozvyltsi-stalosya-dtp-tojotu-perevernulo-na-dah/) на нашому сайті. Тоді медиками у постраждалого була зафіксована черепно-мозкова травма, а саме: струс головного мозгу.

![аварія (1)](https://mpz.brovary.org/wp-content/uploads/2016/06/avariya-1.jpg)

**21 червня** - ДТП, зіткнення 2 авто, 2 потерпілих госпіталізовано до Броварської центральної районної лікарні.

**23 червня** - ДТП, перехрестя вулиць Гагаріна та Незалежності, 1 потерпілий з переломом кісток носа.

**26 червня** - Отруєння невідомою речовиною. Повішення - труп до приїзду бригади меддопомоги. Отруєння - реанімація. Стан після утоплення (дитина 3,5 роки) - реанімація. Утоплення - реанімація.

**27 червня** - "АКВАПАРК", утоплення (дитина 8 років) - реанімація,  важкий стан. В цей же день по вул. Оболонській сталася пожежа, внаслідок чого загинула людина, що по приїзду зафіксувала бригада ЕМД.

**28 червня** на вул.Будівельників машина збила хлопця (10 років), травма легкого ступеня, медиками була надана допомога на місці.

Такий нерадісний «врожай» нещасних випадків зібрали медики станції екстреної медичної допомоги в Броварах протягом лише одного тижня літа. Окрім цього, БСЕМД виїжджала на екстрені випадки до Броварського району: **25 червня** - ДТП. с.Требухів. 1 постраждалий середньої тяжкості. ДТП. с.Княжичі. 1 постраждалий середньої тяжкості; та **28 червня** - ДТП. с.Шевченково, вул.Леніна 31, зіткнення двох авто, 3 постраждалих, травми середньої тяжкості, госпіталізація.
