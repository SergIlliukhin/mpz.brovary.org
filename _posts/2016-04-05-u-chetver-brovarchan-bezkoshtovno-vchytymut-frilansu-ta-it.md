---
title: "У четвер броварчан безкоштовно вчитимуть фрілансу та IT"
date: 2016-04-05
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "duhlij"
  - "zustrich"
  - "novini"
  - "rozmova"
  - "frilans"
---

**7 квітня відбудеться відверта розмова про фріланс, фрілансерів, ІТ-індустрію в Україні та можливості, які відкривають сучасні технології. Цього четверга відомий блогер і фрілансер [Пилип Духлій](https://mpz.brovary.org/brovarskyj-zabudovnyk-ta-vidomyj-frilanser-obitsyayut-vidkryty-sotsialni-it-kursy/) поділиться своїми знаннями в цих галузях. Такий захід днями** [**анонсували**](https://www.facebook.com/events/647245995431350/) **на Фейсбуку.**

Як [ідеться в повідомленні організаторів](https://www.facebook.com/events/647245995431350/), Пилип Духлій розповість, як він увійшов у цей бізнес, допоміг легалізувати його, а зараз надає можливість сотням інших українців з різних куточків країни заробляти кошти на фрілансі – не виходячи з дому.

> **Захід відбудеться 7 квітня о 19:00 по бульвару Незалежності, 14, оф. 30. Участь безкоштовна.**

«_Один з напрямків моєї громадської роботи - популяризація фрілансу та надання можливості людям заробляти, особливо зараз, коли економіка в скрутному становищі. Для цього була мною створена група [beFree](https://www.facebook.com/groups/be.free.ua/) - фріланс для українців_,» - пояснює мету своєї ініціативи Пилип Духлій.

[На зустріч](https://www.facebook.com/events/647245995431350/) запрошують усіх охочих. Як зазначають організатори, для участі не обов’язково мати професійні навички, оскільки у фрілансі існує  багато некваліфікованих замовлень.  Тому достатньо лише вміти працювати на комп’ютері.
