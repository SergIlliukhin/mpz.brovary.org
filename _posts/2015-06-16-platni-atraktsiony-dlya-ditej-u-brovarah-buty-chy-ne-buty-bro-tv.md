---
title: "Платні атракціони для дітей у Броварах: бути чи не бути? - HromadskeBro.tv"
date: 2015-06-16
categories: 
  - "video"
tags: 
  - "hromadskebro-tv"
  - "atraktsioni"
  - "brovary"
  - "gromadske-obgovorennya"
  - "gromadske-telebachennya"
---

11 червня у сквері «Юність» на вулиці Короленка громада, влада та підприємці за ініціативи ГО «Народний контроль» вирішували, що робити з платними атракціонами для дітей у парках та скверах. На захід прийшло близько сотні броварчан, кожен мав змогу висловитися «за» або «проти» розміщення платних розваг для дітей у міських публічних просторах. Власники платних атракціонів проти перенесення, вони вважають, що поки влада не облаштує спеціального місця для їхнього розміщення, чіпати вже встановлені атракціони не можна. Більшість присутніх виступали «за» атракціони у сквері. Частина людей все ж наполягала на перенесенні платних розваг в інше місце. Окремі батьки наголошували, що іноді розваги на таких атракціонах закінчуються для дітей серйозними травмами. Присутній на обговорення заступник міського голови Василь Андрєєв пообіцяв дослухатися до думки людей під час прийняття остаточного рішення щодо долі атракціонів.
