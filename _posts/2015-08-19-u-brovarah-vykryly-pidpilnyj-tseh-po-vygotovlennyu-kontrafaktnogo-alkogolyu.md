---
title: "У Броварах викрили підпільний цех по виготовленню контрафактного алкоголю"
date: 2015-08-19
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "alkogol"
  - "brovary"
  - "novini"
  - "prokuratura"
  - "prokuratura-kiyivskoyi-oblasti"
---

**У Броварах на території одного зі складських приміщень викрито підпільний цех, що виготовляв алкоголь без жодного дозвільного документу. Сурогат зберігався у 220-літрових бочках, загалом правоохоронці вилучили 29 тон контрафактного алкоголю, наразі триває слідство, - [повідомляє](http://kobl.gp.gov.ua/ua/news.html?_m=publications&_c=view&_t=rec&id=160923) прес-служба прокуратури Київської області на офіційному веб-сайті.**

Зокрема, у повідомленні сказано:

> Працівниками прокуратури Київської області розпочато розслідування щодо функціонування підпільного цеху, який в м. Бровари без жодного дозвільного документу виготовляв алкоголь.
> 
> Під час перевірки одного зі складських приміщень підприємства, працівниками податкової міліції Київської області виявлено цех, який був облаштований для виготовлення алкоголю. У цьому приміщенні сурогат зберігався у 220-літрових бочках. Загалом правоохоронці вилучили 29 тон алкоголю.

\[caption id="attachment\_43966" align="aligncenter" width="500"\][![Контрафакт](https://mpz.brovary.org/wp-content/uploads/2015/08/Kontrafakt.jpg)](https://mpz.brovary.org/wp-content/uploads/2015/08/Kontrafakt.jpg) Фото - з Інтернету\[/caption\]

> Вивчивши матеріали справи, прокуратурою Київської області прийнято рішення про внесення відповідних відомостей до ЄРДР, за ознаками кримінального правопорушення, передбаченого ч. 1 ст. 204 КК України (незаконне виготовлення з метою збуту підакцизних товарів).
> 
> Наразі триває слідство, в ході якого буде встановлено коло осіб, причетних до скоєння зазначеного кримінального правопорушення.
