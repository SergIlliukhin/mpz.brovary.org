---
title: "ТСН: У Броварах майже 100 га землі продали \"приватникам\" під носом у депутатів"
date: 2013-10-15
author: 
  username: "pravoznaty"
  display_name: "Маєш право знати"
categories: 
  - "video"
tags: 
  - "bayer"
  - "brovary"
  - "novini"
  - "tsn"
coverImage: "wp-content/uploads/2013/10/sapojko.png"
---

[![Ігор Сапожко](https://mpz.brovary.org/wp-content/uploads/2013/10/sapojko.png)](https://mpz.brovary.org/wp-content/uploads/2013/10/sapojko.png)**На Київщині у Броварах розгорівся скандал через 96 га землі, які придбала крупна фармацевтична компанія - [розповідає](https://tsn.ua/kyiv/u-brovarah-mayzhe-100-ga-zemli-prodali-privatnikam-pid-nosom-u-deputativ-315437.html) "Телевізійна служба новин"**

Депутати місцевої ради наголошують, що раз ці землі раніше належали держпідприємству "Радіо-передавальний центр" то, як землі промислового призначення, мають продаватись через аукціон, і вартість цієї землі була б більша.

"За генпланом, затвердженим 2003 року, це землі промисловості, а не сільськогосподарського призначення. Землі промисловості мають продаватись, якщо держава хоче поповнити бюджет, вони виставляються на продаж через аукціон", - пояснює депутат Роман Сімутін.

Проте міський голова запевняє, що закону ніхто не порушував, бо ця земля не була комунальною власністю.

"У зв'язку з тим, що 1 січня 2013 року відбулося розмежування земель між комунальною та державною власністю, так як ця земля була в користуванні державного підприємства "Радіо-передавальний центр", - каже мер міста Ігор Сапожко.

На цих гектарах планується побудувати фармакологічне виробництво. Представники компанії, яка придбала землю, повідомили, що масштабне виробництво вирішить проблему зайнятості та інші проблеми інфраструктури, адже планується створити близько 4 тис. робочих місць.

**[Телевізійна служба новин](https://tsn.ua/kyiv/u-brovarah-mayzhe-100-ga-zemli-prodali-privatnikam-pid-nosom-u-deputativ-315437.html)**

> Нагадаємо, 1 жовтня 2013 року депутати Броварської міської ради [погодились змінити](https://mpz.brovary.org/brovarski-deputati-bezkoshtovno-viddali-96-gektariv-pid-budivnitstvo-farmatsevtichnogo-zavodu/) цільове призначення 96 га землі з сільськогосподарського на землі промисловості - для будівництва виробництва та складів концерну "Bayer". Однак вже наступного дня представники концерну офіційно [спростували цю інформацію](https://mpz.brovary.org/bayyer-zayaviv-shho-ne-buduvatime-zavod-u-brovarah-hto-prikrivsya-mizhnarodnim-brendom-na-sesiyi/) і заявили, що жодних намірів будувати виробництво на броварських землях вони не мають.
