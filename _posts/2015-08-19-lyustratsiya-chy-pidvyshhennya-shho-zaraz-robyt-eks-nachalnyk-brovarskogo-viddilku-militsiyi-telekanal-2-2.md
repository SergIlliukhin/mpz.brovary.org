---
title: "Люстрація чи підвищення: що зараз робить екс-начальник броварського відділку міліції, - телеканал \"2+2\""
date: 2015-08-19
author: 
  username: "pravoZnaty"
  display_name: "Маєш право знати"
categories: 
  - "video"
  - "novyny"
tags: 
  - "2-2"
  - "lyustratsiya"
  - "militsiya"
  - "mvs"
  - "novini"
  - "semikop"
---

**Екс-начальник броварського відділу міліції, який звільнився під тиском громадськості після Революції Гідності, Сергій Семікоп сьогодні перебуває на посаді начальника відділу з розшуку злочинців та безвісти зниклих осіб в управлінні карного розшуку ГУ МВС України в Київській області. Про це [повідомляє](https://www.youtube.com/watch?v=HA6G41Ly1Ow&list=PLA4DQZzzQYpZ-CSs-NhrfCiNCQWJDjFyJ&feature=share) телеканал 2+2. Декілька тижнів тому про несподіване робоче місця колишнього одіозного начальника міліції також [писав](http://blogs.pravda.com.ua/authors/ivanov/55c1264114a67/) блогер та член громадської ради з питань люстрації Сергій Іванов.**

Нагадаємо, що під час головування **Сергія Семікопа** у броварському міськвідділку міліція відзначилась [розгонами](https://mpz.brovary.org/mirna-aktsiya-starata-suddi-zakinchilas-pobittyam-ta-zatrimannyami-yiyi-uchasnikiv-militsiyeyu/) мирних акцій протесту та [брутальними затриманнями](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) їхніх учасників, порушеннями [кримінальних справ](https://mpz.brovary.org/militsiya-zvinuvachuye-zahisnikiv-parku-peremoga-u-kriminali/) проти захисників парку "Перемога", [співпрацею з "тітушками"](https://mpz.brovary.org/brovarski-rayonni-titushki-hto-zvidki-i-za-skilki/) під час Євромайдану тощо. Після перемоги Революції Гідності броварчани змусили Семікома [написати заяву на звільнення](https://mpz.brovary.org/nachalnik-brovarskoyi-militsiyi-napisav-raport-na-zvilnennya-cherez-nedoviru-samooboroni/) з лав МВС.

У сюжеті телеканалу "2+2" місцеві активісти **Юрій Скотніков** (ГФ "Правопорядок") та **Оксана Савоста** (ГО "Громадська люстрація м. Бровари") розповідають про те, чим їм найбільше запам'яталась "робота" одіозного міліціонера та обурюються, що він замість звільнення у рамках люстрації фактично пішов на підвищення - в обласний "главк". Журналісти телепрограми спробували взяти коментар у Семікопа з приводу цього. Що у них вийшло, дивіться у відео:

_Відеосюжет телеканалу 2+2_

<iframe src="https://www.youtube.com/embed/HA6G41Ly1Ow?list=PLA4DQZzzQYpZ-CSs-NhrfCiNCQWJDjFyJ" width="560" height="315" frameborder="0" allowfullscreen="allowfullscreen"></iframe>
