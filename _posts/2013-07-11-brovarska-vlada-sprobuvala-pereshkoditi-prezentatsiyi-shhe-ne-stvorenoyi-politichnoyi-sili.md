---
title: "Броварська влада злякалась ще не створеної політичної сили"
date: 2013-07-11
author: 
  username: "Aleechka"
  display_name: "Аліна Дяченко"
tags: 
  - "biblioteka"
  - "brovary"
  - "vibir-redaktsiyi"
  - "novini"
  - "prezentatsiya"
  - "sila-lyudey"
  - "solontay"
coverImage: "wp-content/uploads/2013/07/Sila-lyudey-9.jpg"
---

**[![Сила людей 13](https://mpz.brovary.org/wp-content/uploads/2013/07/Sila-lyudey-13.jpg)](https://mpz.brovary.org/wp-content/uploads/2013/07/Sila-lyudey-13.jpg)9 липня у Броварах, у приміщенні міської бібліотеки, мала відбутись презентаційна зустріч представників всеукраїнської ініціативи «Сила людей» з активними броварчанами, однак в останній момент стало відомо, що у бібліотеці даний захід відбутися не зможе.**

Попри попередню домовленість з керівництвом закладу організатори були змушені терміново шукати інше приміщення та проводити зустріч в одному з кабінетів школи іноземних мов, яка розташована неподалік. Більше того, у день проведення презентації її організатору – **Ганні Валігурі** – кілька разів телефонували з міського відділу міліції: спершу казали, що зібрання не можна проводити, бо про нього не було належним чином повідомлено органи влади, а потім вимагали сказати, куди переносяться збори, щоб правоохоронці могли забезпечити «громадський порядок». Зійшлися на тому, що у разі, якщо організаторам буде потрібна присутність міліції, вони повідомлять про це правоохоронців.

Зрештою, не зважаючи на всі ці перешкоди, зустріч таки відбулась. Інтерес до нової ініціативи проявили кілька десятків броварчан. Розповісти про ідею майбутньої політичної сили до Броварів приїхали її ініціатори, які шукають активних та небайдужих людей по всіх містах: **Олександр Солонтай**, **Олексій Гончарук**, **Дмитро Живицький** та **Ростислав Томенчук**, модерувала захід Ганна Валігура, що нині мешкає у Броварах.

[![Сила людей 3](https://mpz.brovary.org/wp-content/uploads/2013/07/Sila-lyudey-3.jpg)](https://mpz.brovary.org/wp-content/uploads/2013/07/Sila-lyudey-3.jpg)[![Сила людей 2](https://mpz.brovary.org/wp-content/uploads/2013/07/Sila-lyudey-2.jpg)](https://mpz.brovary.org/wp-content/uploads/2013/07/Sila-lyudey-2.jpg)[![Сила людей 1](https://mpz.brovary.org/wp-content/uploads/2013/07/Sila-lyudey-1.jpg)](https://mpz.brovary.org/wp-content/uploads/2013/07/Sila-lyudey-1.jpg)[![Сила людей 7](https://mpz.brovary.org/wp-content/uploads/2013/07/Sila-lyudey-7.jpg)](https://mpz.brovary.org/wp-content/uploads/2013/07/Sila-lyudey-7.jpg)

Як розповіли спікери, на сьогодні «Сила людей» - це ініціатива зі створення нової політичної сили всеукраїнського масштабу. «_Ми – ще не партія чи вже сформоване політичне об’єднання. Майбутня політична сила нині лише створюється і вона почне діяти тоді, коли завершиться процес початкового об’єднання однодумців та буде сформовано спільне бачення подальших дій_», - зазначив Олександр Солонтай. Також він запевнив, що нинішні ініціатори процесу не претендуватимуть на особливий статус у майбутній силі, всі подальші рішення будуть ухвалюватись усіма учасниками об’єднання, які мають узгодити спільні правила та разом написати програму. Тобто людям пропонують не долучатись до чого уже існуючого, а стати учасниками процесу створення нового об’єднання.

\[caption id="attachment\_19343" align="alignleft" width="614"\][![Сила людей 10](https://mpz.brovary.org/wp-content/uploads/2013/07/Sila-lyudey-10.jpg)](https://mpz.brovary.org/wp-content/uploads/2013/07/Sila-lyudey-10.jpg) Дмитро Живицький та Олександр Солонтай\[/caption\]

\[caption id="attachment\_19342" align="alignleft" width="614"\][![Сила людей 9](https://mpz.brovary.org/wp-content/uploads/2013/07/Sila-lyudey-9.jpg)](https://mpz.brovary.org/wp-content/uploads/2013/07/Sila-lyudey-9.jpg) Ганна Валігура та Олексій Гончарук\[/caption\]

На переконання виступаючих, майбутня політична сила має бути створена на принципово інших засадах, ніж ті партії, які існують зараз. Планується, що об’єднання буде вибудовуватись «знизу догори» і його «горизонтальна» структура має унеможливити одноосібне керування чи «рейдерське» захоплення верхівки. Для цього передбачається регулярна ротація керівництва на всіх рівнях, а посади даватимуть не владу, а обов’язки та відповідальність для тих, хто їх обійматиме.

[![Сила людей 12](https://mpz.brovary.org/wp-content/uploads/2013/07/Sila-lyudey-12.jpg)](https://mpz.brovary.org/wp-content/uploads/2013/07/Sila-lyudey-12.jpg)

Стосовно джерел фінансування нової політичної сили представники ініціативи вважають, що політика можлива лише за кошти самих людей, при цьому усі фінансові надходження та витрати мають бути прозорими. За їх словами, усі презентації, які на даний момент відбулись по всіх обласних центрах країни та у столиці, було проведено за власний кошт організаторів. Також оголошено збір пожертв серед прихильників ідеї «Сили людей».

[![Сила людей 6](https://mpz.brovary.org/wp-content/uploads/2013/07/Sila-lyudey-6.jpg)](https://mpz.brovary.org/wp-content/uploads/2013/07/Sila-lyudey-6.jpg)[![Сила людей 5](https://mpz.brovary.org/wp-content/uploads/2013/07/Sila-lyudey-5.jpg)](https://mpz.brovary.org/wp-content/uploads/2013/07/Sila-lyudey-5.jpg)

На даному етапі ініціатива шукає активних однодумців, які створять оргкомітети у своїх містах. Тим, хто зацікавився ідеєю «Сили людей», запропонували реєструватись на сайті ініціативи **[http://sylalyudey.org](http://sylalyudey.org/)** та заявити про своє бажання долучитись до неї, після чого небайдужі броварчани зможуть сформувати міський оргкомітет та брати активну участь у створенні майбутньої політичної сили, домовлятись про процедури та правила взаємодії, формувати програму тощо.
