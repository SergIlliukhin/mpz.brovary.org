---
title: "\"Інтер\": Мешканець Броварів самотужки вистежує злочинця, який поранив його ножем"
date: 2012-11-26
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "inter"
  - "barabash"
  - "brovary"
  - "vibir-redaktsiyi"
  - "zlochin"
  - "karniy-rozshuk"
  - "militsiya"
  - "napad"
  - "novini"
coverImage: "wp-content/uploads/2012/11/Inter.jpg"
---

[![](https://mpz.brovary.org/wp-content/uploads/2012/11/Inter.jpg "Интер")](https://mpz.brovary.org/wp-content/uploads/2012/11/Inter.jpg)Житель міста Бровари Ігор Кононченко майже рік тому став жертвою нападу, у результаті якого отримав серйозні тілесні ушкодження. Міліція встановила особу злочинця, однак до відповідальності його не притягла, більше того, по факту нападу навіть не було порушено кримінальну справу. Постраждалий неодноразово знаходив місце перебування "зниклого" кривдника, однак щойно він повідомляв про це міліцію, як той знову зникав. Історію броварського Шерлока Холмса та бездіяльність місцевої міліції [розповідають](https://podrobnosti.ua/podrobnosti/2012/11/20/871849.html) журналісти телеканалу "Інтер":

Кого насправді береже наша міліція? Цим питанням дедалі частіше задаються люди, постраждалі від рук зловмисників, які в результаті залишаються непокараними. У редакцію "Подробиць" звернувся житель Броварів. Він ледве не загинув - ножове поранення серед білого дня йому завдав незнайомець. Потерпілий упевнений, що міліція - покриває злочинця. Не добившись правди, чоловік вирішив сам стати слідчим.

Перший день 2012-го року - для Ігоря міг стати останнім у його житті. Вранці він пішов в магазин за мінералкою і тут ледь не зустрів свою смерть.

**Ігор Кононченко**, житель Броварів:

_\- Він вийшов з цієї арки, як мені дівчата потім розповіли, вони стояли обличчям до нього, а я спиною. Він був у капюшоні, він піднявся, як і всі покупці по цих сходах і вдарив мене ножем в спину._

Нападником виявився 26-річний **Артем Рачинський**. Ось він - на відео з камер спостереження біля магазину. Незнайомець посварився з одним з покупців і вирішив йому помститися. Але, переплутав. Спочатку поранив ножем Ігоря, а коли зрозумів, що помилився - напав на свого кривдника.

**Юлія Барабаш**, помічник начальник ЦГЗ УМВС в Броварах:

_\- Працівник медичного закладу повідомив, що до них доставлено двох осіб з тілесними пошкодженнями у вигляді ножового поранення._

Один удар ледь не став смертельним - казали лікарі. У Ігоря були пошкоджені серце, шлунок, легені. У другого постраждалого поранення виявилося незначним. Півтора місяці в лікарні, і після виписки Ігор дізнався - міліція так і не порушила кримінальну справу. Підозра, що кривдника не поспішають покарати, - посилилося, коли Рачинського затримали, а потім відпустили, взявши підписку про невиїзд.

У міліції стверджують - підозрюваний Рачинський зник. Ігор підозрює - йому дозволили зникнути. Мовляв, мама кривдника спочатку пропонувала йому гроші, 20 тисяч доларів за те, щоб той змінив свідчення. А коли відмовився - вона запропонувала цю суму міліціонерам, припускає Ігор. Кривдника все ніяк не знаходили, і тоді він вирішив шукати сам. І - вистежив! Ось у цьому будинку - показує Ігор. Повідомив у міліцію, група захоплення організувала засідку, але той знову вислизнув.

Рачинського оголосили в міжнародний розшук, він утік до Росії. У цю версію слідчих - Ігор не повірив і знову взявся за пошук.

**Сергій Ружицький**, кореспондент:

_\- У той час, як злочинця шукали в Росії - він переховувався тут в селі Богданівка, це якихось 30 км від Броварів. Його тут виявив сам потерпілий, якого життя змусило стати Шерлоком Холмсом._

Про свою знахідку Ігор повідомив начальнику карного розшуку. А вже через кілька днів злочинця знову слід пропав. Як таке могло статися - в міліції не пояснюють.

Юлія Барабаш, помічник начальник ЦГЗ МВС у Броварах:

_\- Зараз проводитися ряд оперативно-розшукових заходів. Я не можу розголошувати, що проводять оперативники_.

Випадків, коли потерпілі роками чекають розкриття справ - в Україні тисячі, говорить правозахисник **Олег Веремеєнко**. Адвокат стверджує - прискорити процес можуть лише самі постраждалі.

Олег Веремеєнко, правозахисник:

_\- Все залежить від того, чи не будете ви сидіти на місці, а будете скаржитись, писати. Вони дуже не люблять розголошення ситуації на рівні медіа, тому обов'язково треба звертатись до медіа. Всі ці скарги і відписки треба зробити достоянієм публічності - публікувати, що прокурор Пупкін покриває підозрюваного_.

Ігор вже вирішив - якщо знову вислідить злочинця - затримає його за допомогою своїх друзів.

Згідно з новим кримінально-процесуальним кодексом, якщо справа закривається через брак доказів або з якоїсь іншої причини - всі учасники процесу - і обвинувачені, і потерпілі - мають право вимагати у правоохоронних органах всі матеріали для ознайомлення. Якщо вони не засекречені.

_**Сергій Ружицький, Олександр Мазурчук, Подробиці, телеканал "Інтер".**_
