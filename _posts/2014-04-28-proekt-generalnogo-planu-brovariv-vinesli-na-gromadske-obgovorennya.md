---
title: "Проект генерального плану Броварів винесли на громадське обговорення"
date: 2014-04-28
tags: 
  - "vibir-redaktsiyi"
  - "genplan"
  - "gromadske-obgovorennya"
  - "dostup-do-informatsiyi"
  - "dostup-do-genplanu"
  - "novini"
  - "obgovorennya"
---

**[![генплан картинка](https://mpz.brovary.org/wp-content/uploads/2014/04/genplan-kartinka.jpg)](https://mpz.brovary.org/wp-content/uploads/2014/04/genplan-kartinka.jpg)25 квітня на офіційному веб-сайті міськради [оприлюднили](http://brovary.kiev.ua/pov%D1%96domlennya-pro-oprilyudnennya-p%D1%96d-chas-rozroblennya-na-m%D1%96stsevomu-r%D1%96vn%D1%96-proektu-m%D1%96stobud%D1%96vno%D1%97-d-0) проект «Генерального плану міста Бровари Київської області». Документ, який довгий час залишався недоступним для громадськості, нині проходить широке обговорення для врахування інтересів броварчан.**

Як сказано у повідомленні, ознайомитись з проектом містобудівної документації «Генеральний план міста Бровари Київської області» можна на [офіційному сайті Броварської міської ради](https://onedrive.live.com/redir?resid=72571393D4771099!1753&authkey=!AGBPozf_d1G_PHE&v=3&ithint=photo%2c.jpg), а також в приміщені виконавчого комітету Броварської міської ради протягом місяця.

Пропозиції та зауваження громадськості приймаються у письмовому вигляді із зазначенням прізвища, ім’я та по батькові, місця проживання, особистим підписом заявника і повинні містити обґрунтування з урахуванням вимог законодавства, будівельних норм, державних стандартів та правил. Подавати свої пропозиції та зауваження слід до управління містобудування та архітектури Броварської міської ради за адресою: **_м.Бровари, вул. Гагаріна, буд.15, к.412, тел. 5-30-49_**.

[![br_pro_plan_a3](https://mpz.brovary.org/wp-content/uploads/2014/04/br_pro_plan_a3.jpg)](https://mpz.brovary.org/wp-content/uploads/2014/04/br_pro_plan_a3.jpg)

[_**Завантажити файл у високій якості**_](https://mpz.brovary.org/wp-content/uploads/2014/04/br_pro_plan_a3.jpg)

Завершення подачі та розгляду пропозицій - **26 травня 2014 року** . Пропозиції, подані після встановленого строку, залишаються без розгляду. Відповідальна за організацію розгляду пропозицій – начальник управління містобудування та архітектури, головний архітектор міста Рибакова Лілія Євгеніївна.

Як сказано у [пояснювальній записці](https://onedrive.live.com/view.aspx?resid=72571393D4771099!1751&ithint=file%2c.doc&app=Word&wdo=2&authkey=!AMzEY7Kc-XKucnw), підставою для розроблення містобудівної документації є рішення Броварської міської ради від 21.04.2011 р. №201-08-06. "Про розроблення змін до Генерального плану м.Бровари". Замовником містобудівної документації є виконавчий комітет Броварської міської ради.  Розробник містобудівної документації - Державне підприємство  «Український державний науково-дослідний інститут проектування міст «Діпромісто» імені Ю.М.Білоконя» (генпроектувальник), субпідрядні роботи – «Сучасний стан і перспективи розвитку та територіальної організації виробничого комплексу м. Бровари» - ДП «Київський Промбудпроект»;   прогноз чисельності й статевовікового складу населення - фахівці  інституту демографії й соціальних досліджень НАН  України (м. Київ).
