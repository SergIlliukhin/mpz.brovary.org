---
title: "Броварська влада відтепер може повернути в місто 77 гектарів землі, - депутат"
date: 2016-01-22
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "vibir-redaktsiyi"
  - "kochubej"
  - "novini"
  - "opalko"
  - "polishhuk"
  - "rizanenko"
  - "rpts"
coverImage: "wp-content/uploads/2016/01/C8B227B9-E083-4F6B-A839-B96C6370450B_mw1024_s_n.jpg"
---

**Державне підприємство «Броварський радіопередавальний центр» може підтвердити право власності лише щодо 38 гектарів землі зі 115-ти, котрі знаходяться на території підприємства. З огляду на це інші 77 гектарів землі де-юре перебувають у комунальній власності броварської територіальної громади. Так вважає народний депутат України Павло Різаненко, про що він заявив під час прес-конференції  21 січня у Броварах.**

Як запевняє народний депутат, право власності на землю дають лише відповідні земельні акти, а ДП «РПЦ» може підтвердити своє право власності лише щодо 38-ми гектарів землі, в той час як інші 77 гектарів юридично не є землею державного підприємства. Водночас інші 77 гектарів територіально знаходяться в межах міста Бровари, а відтак мають бути визнані комунальною власністю територіальної громади міста. У зв’язку з цим Різаненко зазначив, що вказана земля може бути розподілена поміж громадянами, зокрема надана броварським ветеранам АТО, котрих у броварській мерії досі переконують про «відсутність вільних земельних ділянок у Броварах».

Повний відеозапис прес-конференції від проекту ["Відеопрозорість"](https://www.youtube.com/channel/UCLPNVDseWTor1tSOOY1gOAA/videos)

<iframe src="https://www.youtube.com/embed/qTi6eI5Qjnw" width="560" height="315" frameborder="0" allowfullscreen="allowfullscreen"></iframe>

Після виголошення даної заяви, присутній на прес-конференції міський депутат та член земельної комісії **Володимир Опалько** зазначив, що у зв’язку з оприлюдненою інформацією броварські обранці звертатимуться у відповідні державні органи та до мера **Ігоря Сапожка** з метою юридично оформити право територіальної громади на даний земельний масив. З такою думкою погодився і голова земельної комісії броварської міської ради **Василь Кочубей**, котрий також був присутній на прес-конференції.

Нагадаємо, що йдеться про [резонансну справу відчудження](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) майже сотні гектарів землі броварського Радіопередавального центру, котра триває з 2013-го року за позовами народного депутата України **Павла Різаненка** проти структур, пов'язаних з найбільшим забудовником Броварів та родичем прем'єр-міністра Росії **Дмитра Мєдвєдєва** - **Віктором Поліщуком.** Під час згаданої прес-конференції народним депутатом були [оприлюднені факти](https://mpz.brovary.org/znyshhennya-vezh-brovarskogo-radioperedavalnogo-tsentru-zagrozhuye-natsionalnij-bezpetsi-rozpochato-rozsliduvannya-rizanenko/) можливої диверсії, спрямованої на підрив обороноздатності України шляхом знищення стратегічних військових та інформаційних потужностей України.
