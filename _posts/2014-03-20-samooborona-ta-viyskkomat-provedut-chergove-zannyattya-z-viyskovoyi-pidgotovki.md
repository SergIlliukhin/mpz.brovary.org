---
title: "Самооборона та військкомат проведуть чергове занняття з військової підготовки"
date: 2014-03-20
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarska-samooborona"
  - "viyskkomat"
  - "viyskova-pidgotovka"
  - "novini"
---

**[![s419x0-pr-11298174413-1129818916](https://mpz.brovary.org/wp-content/uploads/2014/03/s419x0-pr-11298174413-1129818916.jpg)](https://mpz.brovary.org/wp-content/uploads/2014/03/s419x0-pr-11298174413-1129818916.jpg)Завтра, 21 березня, о 18:00 біля стадіону "Спартак" члени Броварської самооборони спільно з військовим комісаріатом проведуть чергове заняття з загальної фізичної підготовки. Наступне заняття планують провести в неділю 23 березня** **в тому ж місці, але вранці** **о 9:00. До участі запрошують всіх, хто бажає отримати навички та знання, як діяти у воєнних умовах.**  

Як сказано у повідомленні Броварської самооборони, штаб якої розташований на бульв Незалежності, 2, завтра офіцери запасу Збройних сил України та самооборонівці проведуть для броварчан тренування з фізпідготовки, надання першої медичної допомоги, транспортування поранених та цивільних. З собою слід мати зручний для фізичних вправ одяг.

Заняття проводять вже не вперше: тренування з первинної військової підготовки почали проводити ще минулого тижня, коли військовий комісаріат та броварська самооборона об'єднали зусилля. Як повідомляє Штаб самооборони, крім загальної фізичної підготовки для охочих будуть проводити заняття з інших видів військової справи. 

Самооборонівці підкреслюють, що в умовах воєнної загрози з боку Російської Федерації, відсутності реальних кроків від центральної української влади, зараз на місцях дуже важливо самоорганізовуватись, аби в разі агресії дати ворогу гідну та ефективну відсіч. Тому броварчан закликають вступати до лав самооборони, аби захищати Україну підготовленими та згуртованими. Контактний телефон: **0630416251 - Сергій.** Штаб самооброни розташований за адресою бульв. **Незалежності, 2**.
