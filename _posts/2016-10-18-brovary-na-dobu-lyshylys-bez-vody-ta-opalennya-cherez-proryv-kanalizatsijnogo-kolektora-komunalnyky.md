---
title: "Бровари на добу лишились без води та опалення через прорив каналізаційного колектора – ФОТО"
date: 2016-10-18
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "avariya"
  - "brovary"
  - "brovariteplovodoenergiya"
  - "vibir-redaktsiyi"
  - "vodopostachannya"
  - "kanalizatsiya"
  - "kolektor"
  - "novini"
  - "opalennya"
  - "proryv"
---

**По всьому місту зменшили тиск у трубах водопостачання та опалення. Зробити це довелось через прорив каналізаційного колектора по бульв. Незалежності, щоби вода не фонтанувала. Про це розповів керівник КП «Броваритепловодоенергія» Сергій Сафронов.**

Як вказують численні свідки, сьогодні зранку по бульв. Незалежності, між вулицями Короленка та Симона Петлюри, великим фонтаном «бив гейзер», проїжджа частина залита водою. Одночасно люди почали скаржитись: опалення зникло, води в кранах ані холодної, ані гарячої нема.

**Сергій Сафронов** розповів, що на вказаній ділянці стався прорив каналізаційного колектора. Аби зменшити потік, вирішили знизити тиск водопостачання – по всіх Броварах – до 1 атм. Зі слів керівника комунального підприємства, цього вистачить для споживачів 1-2-х поверхів. А от тим, хто мешкає вище, доведеться потерпіти.

Як зазначив Сергій Сафронов, аварія не є простою: колектор старий, пролягає на глибині 6 м. Швидко полагодити його не вдасться. Наразі планують влаштувати принаймні тимчасове відведення стоків траншеями, щоби не затоплювало вулицю. Опалення та водопостачання в домівки, - прогнозує комунальник, - мають дати за добу.

Нагадаємо, минулого року на ділянці біля будинків 12 та 12В, що по бульв. Незалежності, [провалився асфальт](https://mpz.brovary.org/proval-na-bulvari-nezalezhnosti-znovu-prognila-stara-kanalizatsiyna-truba/). Як зазначили тоді аварійники: провалилася стара каналізаційна труба.

\[caption id="attachment\_61611" align="aligncenter" width="600"\][![2](https://mpz.brovary.org/wp-content/uploads/2016/10/2-3.jpg)](https://mpz.brovary.org/wp-content/uploads/2016/10/2-3.jpg) 2015 рік\[/caption\]

**Фото - Тетяна Панкратьєва**
