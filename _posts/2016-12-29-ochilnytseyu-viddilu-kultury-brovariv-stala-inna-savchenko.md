---
title: "Очільницею відділу культури Броварів стала Інна Савченко"
date: 2016-12-29
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "viddil-kulturi"
  - "golubovskyj"
  - "konkurs"
  - "novini"
  - "obrannya"
  - "rezultat"
  - "savchenko"
coverImage: "wp-content/uploads/2016/12/Inna-Viktorivna-Savchenko-1.jpg"
---

**Начальницею відділу культури Броварської міської ради обрали Інну Савченко. Кандидатка перемогла в конкурсі на заміщення вакантної посади із відривом у два бали. Про такі результати вчорашнього засідання конкурсної комісії розповів Григорій Голубовський, заступник міського голови Броварів.**

**Інна Савченко** в місті відома, понад 6,5 року вона керує зразковим художнім колективом «Театр танцю «Зоряни» Дитячого естетико-натуралістичного центру «Камелія».

Участь у конкурсі [брали](https://mpz.brovary.org/konkurs-na-posadu-nachalnyka-viddilu-kultury-brovariv-staly-vidomi-imena-pretendentiv/) всього троє кандидаток. Окрім Інни Савченко, на посаду претендували екс-очільниця відділу культури в Докучаєвську, що на Донеччині, **Катерина Мелікова**, та студентка Інституту журналістики при  Київському міжнародному університеті **Олена Шелест**.

Нагадаємо, попередня очільниця відділу культури - **Наталя Багмут** - офіційно склала свої повноваження. Причиною свого рішення чиновниця [назвала](https://mpz.brovary.org/ochilnytsya-viddilu-kultury-nataliya-bagmut-zayavyla-pro-svoye-zvilnennya/) перехід на іншу, творчо-громадську, роботу. На цій посаді колишня начальниця була з 2005 року.
