---
title: "Громадський бюджет участі може запрацювати в Броварах вже наступного року"
date: 2016-07-12
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "ivan-lukerya"
  - "brovary"
  - "byudzhet"
  - "vibir-redaktsiyi"
  - "gromadskyj-byudzhet"
  - "gromadskyj-byudzhet-uchasti"
  - "novini"
  - "oleg-berestoviy"
  - "partysypatornyj"
  - "prezentatsiya"
  - "taras-sluchyk"
coverImage: "wp-content/uploads/2016/07/gromadskyj-byudzhet-6.jpg"
---

**Що таке громадський бюджет участі, розповідали [вчора](https://mpz.brovary.org/anons-11-lypnya-u-brovarah-rozkazhut-pro-uchast-gromadyan-u-rozpodili-byudzhetnyh-koshtiv/) в Броварах експерти Інституту політичної освіти та Українського незалежного центру політичних досліджень Тарас Случик та Іван Лукеря. Ознайомча лекція зібрала в залі міськвиконкому більше 30 осіб: депутатів, чиновників, активістів та журналістів. Експерти впевнені: Бровари мають усі шанси стати лідером Київського регіону у впровадженні громадського бюджету та 12-м містом в Україні, що використовує цю практику.**

Громадський бюджет успішно працює в Україні вже 2 роки, а в світі - вже більше 20 років, розповідають експерти. В країні вже 11 зі 172-х міст обласного значення застосовують на практиці такий вид участі громади в розподілі бюджетних коштів, Бровари можуть стати наступними. До речі, наше місто стало першим на Київщині, яке відвідали експерти в рамках презентації проекту.

\[caption id="attachment\_58339" align="aligncenter" width="600"\][![громадський бюджет (16)](https://mpz.brovary.org/wp-content/uploads/2016/07/gromadskyj-byudzhet-16.jpg)](https://mpz.brovary.org/wp-content/uploads/2016/07/gromadskyj-byudzhet-16.jpg) Іван Лукеря\[/caption\]

\[caption id="attachment\_58330" align="aligncenter" width="600"\][![громадський бюджет (7)](https://mpz.brovary.org/wp-content/uploads/2016/07/gromadskyj-byudzhet-7.jpg)](https://mpz.brovary.org/wp-content/uploads/2016/07/gromadskyj-byudzhet-7.jpg) Тарас Случик\[/caption\]

Рано чи пізно, всі долучаться до такої форми розподілу бюджетних коштів, вважають **Тарас Случик** та **Іван Лукеря**. А наразі прогресивними містами є Львів, Чернігів, Черкаси, Чернівці, Вінниця, Запоріжжя, Івано-Франківськ, Полтава, Луцьк, скоро долучиться Київ, незабаром стартуватиме Біла Церква. За словами експертів, ініціатором впровадження громадського бюджету в Білій Церкві став мер міста, а не активісти чи депутати.

\[caption id="attachment\_58328" align="aligncenter" width="600"\][![громадський бюджет (5)](https://mpz.brovary.org/wp-content/uploads/2016/07/gromadskyj-byudzhet-5.jpg)](https://mpz.brovary.org/wp-content/uploads/2016/07/gromadskyj-byudzhet-5.jpg) Півтори години експерти розповідали про громадський бюджет участі. Роздали ознайомчі матеріали: проект положення про громадський бюджет та інфографіку\[/caption\]

Отже, то що ж таке **громадський бюджет**? Це частина коштів міського бюджету, яка витрачається на заявлені проекти містян. Гроші не видаються "на руки" ініціаторам проекту, а фінансуються з бюджету; відповідальним виконавцем проектів є міська влада. Така форма взаємодії дозволяє місцевій владі визначати пріорітети, розуміти потреби людей та більш ефективно витрачати кошти громадян, а містянам - брати участь у формуванні "порядку денного" свого міста, реалізовувати свої проекти, долучатися до формування міського бюджету.

**Варіантів формування громадського бюджету може бути три:**

- визначення певного % від загальної суми бюджету,
- визначення певного % від суми бюджету розвитку,
- визначення конкретної суми.

На перший рік експерти радять встановити обсяг громадського бюджету Броварів, наприклад, у **1 млн грн** і потім поступово його збільшувати.

> Для порівняння: в Житомирі громадський бюджет становить **7 млн**, Львів, Чернівці, Чернігів - **5 млн**, Біла Церква - **5%** від бюджету розвитку.

Тарас Случик розповідає: _"Як показує досвід, важливим є стимулювати конкуренцію проектів. Це добре, якщо проектів буде більше, ніж виділених грошей. Не потрібно одразу виділяти великі кошти, треба розробляти програму на декілька років, збільшуючи суму громадського бюджету з року в рік. Може бути так, що спочатку проектів надійде небагато, але згодом люди активізуються, і якість проектів також зросте з часом. Головним є те, аби люди повірили в цей проект, в цю можливість реалізувати їхні потреби. До речі, цей механізм є дуже простим, це початок, нехай люди звикнуть до нього і навчаться його використовувати, потім можна переходити до більш складних форм"._

[![громадський бюджет (14)](https://mpz.brovary.org/wp-content/uploads/2016/07/gromadskyj-byudzhet-14.jpg)](https://mpz.brovary.org/wp-content/uploads/2016/07/gromadskyj-byudzhet-14.jpg)

_"Рекомендується також встановлювати мінімальні та максимальні рамки для проектів,_ - додає Іван Лукеря, - _наприклад, малі проекти - **від 50 до 100 тисяч** та великі - **від 100 до 500 тисяч гривень**"_.

**Кроки по формуванню та прийняттю громадського бюджету участі:**

[![Рисунок1](https://mpz.brovary.org/wp-content/uploads/2016/07/Rysunok1.jpg)](https://mpz.brovary.org/wp-content/uploads/2016/07/Rysunok1.jpg)

Проект повинен стосуватися лише 1 об'єкту комунальної власності, пояснюють експерти, та мати певну кількість підписів (10, 20, 25... їхню кількість визначать органи місцевого самоврядування). Проекти рекомендується подавати, наприклад, 1 березня, аби мати час на їхній розгляд та голосування, а потім час на включення їх до бюджету. Усі подані проекти публікуються на веб-сайті міськради.

Чиновники аналізують проекти, виявляють "технічні" помилки, надають свої висновки та рекомендації, автори за згодою вносять зміни до проектів. Проекти передаються на розгляд Номінаційного комітету, до складу якого входять депутати, чиновники, представники громадськості.

Потім починається голосування: через BankID або бюлетенями в пунктах для голосування. Триває підрахунок голосів та встановлюються результати. Проекти-переможці виносяться на засідання міської ради для затвердження та фінансування. Є декілька варіантів реалізації: через одну цільову міську програму і через "розфасування" проектів по декількох програмах. Присутні погодилися, що варіант номер 1 більш прийнятний, "захищений" та здатний до реалізації.

Контролюють виконання проектів: місцеві депутати, профільна комісія та самі автори проектів.

[![громадський бюджет (13)](https://mpz.brovary.org/wp-content/uploads/2016/07/gromadskyj-byudzhet-13.jpg)](https://mpz.brovary.org/wp-content/uploads/2016/07/gromadskyj-byudzhet-13.jpg)

_"Чому запровадження громадського бюджету - це важливо?_ - акцентує увагу Тарас Случик. - _Жителі міста вчаться, що в міста є бюджет, і це не просто якийсь документ, який хтось там десь ухвалив, а це механізм їхнього впливу. Друге: люди починають розуміти, за що конкретно відповідає місцеве самоврядування, бо люди здебільшого не розрізняють зони відповідальності президента, прем'єра, мера, депутатів. А тут приходить чітке розуміння: ось це ви можете вирішити в межах місцевого самоврядування. І останнє: люди вчаться брати на себе відповідальність і в них є конкретний інструмент дії"._

[![громадський бюджет (8)](https://mpz.brovary.org/wp-content/uploads/2016/07/gromadskyj-byudzhet-8.jpg)](https://mpz.brovary.org/wp-content/uploads/2016/07/gromadskyj-byudzhet-8.jpg)

Після презентації слухачі, здебільшого депутати, задавали питання лекторам. (Показово, що на презентацію завітали депутати від усіх фракцій Броварської міської ради і навіть обласний депутат, бо ж бюджет - питання важливе.) Одразу прояснили, що часові рамки дозволяють Броварам почати працювати з громадським бюджетом вже в наступному році. Якщо розробити нормативні документи в цьому році, то вже 1 березня 2017 року броварчани матимуть змогу подавати свої проекти на фінансування з міського бюджету.

\[caption id="attachment\_58327" align="aligncenter" width="600"\][![громадський бюджет (4)](https://mpz.brovary.org/wp-content/uploads/2016/07/gromadskyj-byudzhet-4.jpg)](https://mpz.brovary.org/wp-content/uploads/2016/07/gromadskyj-byudzhet-4.jpg) Олег Берестовий\[/caption\]

Прокоментував презентацію і **Олег Берестовий**, місцевий депутат ("Демократичний Альянс"), організатор події та ініціатор впровадження проекту громадського бюджету: _"Важливість цієї практики навіть не в тому, що місцева влада дає людям якісь кошти на реалізацію проектів, а в тому, що люди залучаються до активної діяльності, йдуть до сусідів, домовляються між собою, вчаться презентувати, переконувати, домовлятися, вони розбираються в конкретній проблематиці, таким чином формується громадянське суспільство, що корисно для міста в цілому"._

[![громадський бюджет (6)](https://mpz.brovary.org/wp-content/uploads/2016/07/gromadskyj-byudzhet-6.jpg)](https://mpz.brovary.org/wp-content/uploads/2016/07/gromadskyj-byudzhet-6.jpg)

Наприкінці зустрічі було зазначено, що для реалізації проекту наступним кроком стане звернення від депутатів до міського голови та формування робочої групи, або ж підготовчу групу може утворити бюджетна комісія. Згодом випрацьоване рішення виноситься на сесію міської ради, можливо на позачергову, аби не втрачати часу. Чим швидше депутати затвердять рішення, зазначили експерти, тим легше фінансовому відділу буде формувати проект бюджету на наступний рік. Іван Лукеря та Тарас Случик, що вже не перший рік допомагають органам місцевого самоврядування, заявили, що згодні допомогти у розробці проекту громадського бюджету Броварів та долучитися до робочої групи.

[![громадський бюджет (2)](https://mpz.brovary.org/wp-content/uploads/2016/07/gromadskyj-byudzhet-2.jpg)](https://mpz.brovary.org/wp-content/uploads/2016/07/gromadskyj-byudzhet-2.jpg)

**Фото - Катерина Мамайсур-Негода**
