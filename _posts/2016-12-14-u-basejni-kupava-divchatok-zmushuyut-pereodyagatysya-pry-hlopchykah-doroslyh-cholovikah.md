---
title: "У басейні «Купава» дівчаток змушують переодягатися при хлопчиках і дорослих чоловіках?"
date: 2016-12-14
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "basejn-kupava"
  - "bezpeka"
  - "brovary"
  - "vibir-redaktsiyi"
  - "dity"
  - "konflikt"
  - "kupava"
  - "novini"
  - "sergiy-breus"
---

**Нещодавно в  групі «Бровари» у соціальній мережі FB** **з’явився** [**пост**](http://www.facebook.com/groups/brovary/permalink/1455007824529179/) **місцевої мешканки Аліни, який  викликав у броварчан справжній резонанс. Жінка розповідала про незрозумілі порядки «за правилами» в** **[басейні «Купава»](http://www.facebook.com/Купава-Бровари-220332298177735/?fref=nf),** **куди ходить її 8-річна донька. Мати стверджує, що персонал басейну з відвідувачами поводиться грубо, а в «дівчачих» роздягальнях чомусь присутні як хлопчики, так і чоловіки, при яких медсестра змушує дівчаток переодягатися. Прочитавши далеко не позитивні відгуки про свій заклад, директор басейну «Купава» Сергій Бреус запросив усіх бажаючих до обговорення, щоб розібратися в ситуації, що склалася. Побували на «розборі польотів» і наші журналісти.**

Як розповіла Аліна в своєму пості, а потім і на зустрічі за участі працівників «Купави» та ще однієї матері - Ірини, чия дитина також відвідує басейн: місяць тому вона привела в комунальний заклад свою 8-річну доньку. Позаяк це було вперше, то зайшла з донькою в «дівчачу» роздягальню, щоб допомогти дитині та пояснити, як складати речі. Та як тільки медсестра помітила в роздягальні матір, у грубій формі попросила її кімнату залишити, адже жінка, за словами працівниці, порушила правила басейну.

[![](https://mpz.brovary.org/wp-content/uploads/2016/12/29.jpg)](https://mpz.brovary.org/wp-content/uploads/2016/12/29.jpg)

\[caption id="attachment\_63958" align="aligncenter" width="600"\][![](https://mpz.brovary.org/wp-content/uploads/2016/12/27.jpg)](https://mpz.brovary.org/wp-content/uploads/2016/12/27.jpg) Ірина та Аліна (праворуч)\[/caption\]

Як каже Аліна, згідно з цими правилами, заходити до роздягальні мамам дівчаток заборонено. Натомість мамам із хлопчиками робити це можна. При тому, що роздягальня - «дівчача». За те, що мати заглянула в басейн, щоб поспостерігати як проходять тренування її доньки, працівники басейну того разу її не лише вилаяли, а й покарали, вилучивши її доньку з басейну. Дівчинка побула в басейні всього 10 хвилин, хоча гроші було заплачено за все заняття. Та на цьому конфлікт сторін не вичерпався. Через деякий час у роздягальні для дівчаток Аліна помітила не тільки хлопчиків, а і дорослих чоловіків. _«__Мала вже сама порається у роздягальні, я декілька тижнів спокійно сиджу у фойє, якось все налагодилося,_ \- розповідає Аліна. - _Але бачу, що донька забула сухі тапки для перевдягання, беру їх і йду у дівчачу роздягальню і бачу там наступне: стоїть посеред голих дівчаток кремезний чоловік під 2 метри ростом (тато якоїсь малечі), а медсестра оре, щоб усі знімали купальники у душі, бо біля ящичків вода ляпається. Дівчата, що старші, туляться, прикриваються, соромляться… А мужик стояв і, навіть, не намагався відвернутися, здавалося, навіть,_ _що розглядав... Бо 8-10 років - це вже дівчатка, з фігурками вже...»._ Пояснити Аліні, що саме в «дівчачій» роздягальні робить дорослий чоловік, працівники  басейну не змогли.

Про далеко не ввічливе ставлення персоналу басейна «Купава» як до дітей, так і до самих батьків та постійну плутанину - кому куди з ким заходити, відмічають й інші відвідувачі басейну.

[![](https://mpz.brovary.org/wp-content/uploads/2016/12/17.png)](https://mpz.brovary.org/wp-content/uploads/2016/12/17.png)

[![](https://mpz.brovary.org/wp-content/uploads/2016/12/16.png)](https://mpz.brovary.org/wp-content/uploads/2016/12/16.png)

[![](https://mpz.brovary.org/wp-content/uploads/2016/12/14.png)](https://mpz.brovary.org/wp-content/uploads/2016/12/14.png)

[![](https://mpz.brovary.org/wp-content/uploads/2016/12/13.png)](https://mpz.brovary.org/wp-content/uploads/2016/12/13.png)

 

[![](https://mpz.brovary.org/wp-content/uploads/2016/12/10.png)](https://mpz.brovary.org/wp-content/uploads/2016/12/10.png)

Під час зустрічі Сергій Бреус повідомив, що ця «плутанина» у басейні - не новина: півроку тому батьки також нарікали, що хлопчики і дорослі чоловіки заходять у роздягальню для дівчаток. Однак вини в цьому персоналу басейну немає, каже директор. Деякі татусі порушують правила через власну неетичність. Хоча оголошення, які пояснюють хто куди та з ким має заходити, висять і при вході в «середню ванну», і біля душових, наголошує керівник.

\[caption id="attachment\_63959" align="aligncenter" width="600"\][![](https://mpz.brovary.org/wp-content/uploads/2016/12/28.jpg)](https://mpz.brovary.org/wp-content/uploads/2016/12/28.jpg) Медсестра пояснює, що роблять дорослі чоловіки в  роздягальні для дівчаток: очікують, поки переодягнеться їхня дитина\[/caption\]

[![](https://mpz.brovary.org/wp-content/uploads/2016/12/31.jpg)](https://mpz.brovary.org/wp-content/uploads/2016/12/31.jpg)

Так діти дошкільного віку відвідують роздягальню та душові кімнати за статтю батьків. Тобто, татусі можуть заходити у «хлопчачу» роздягальню із доньками до 3-х років, а мами у «дівчачу» -  із синами того ж віку. 6 - 14-річні діти самостійно відвідують душові й роздягальні. Мами зі старшими дівчатками також можуть заходити у роздягальню, уточнює директор, але тільки якщо дитина прийшла в басейн  уперше.

\[caption id="attachment\_63951" align="aligncenter" width="600"\][![](https://mpz.brovary.org/wp-content/uploads/2016/12/20-2.jpg)](https://mpz.brovary.org/wp-content/uploads/2016/12/20-2.jpg) Сергій Бреус\[/caption\]

Тому, щоб не виникали конфліктні ситуації, всі дії варто погоджувати з тренером, адже саме інструктор несе за дітей кримінальну відповідальність. Саме він чи медсестра при необхідності і допоможуть дівчаткам та хлопчикам переодягтися, пояснює правила Сергій Бреус. Якщо ж до 5-9-річного віку батьки цього дітей не навчили, то бачить єдиний вихід:

[![](https://mpz.brovary.org/wp-content/uploads/2016/12/2-2.jpg)](https://mpz.brovary.org/wp-content/uploads/2016/12/2-2.jpg)

А заходити в роздягальню без  дозволу - заборонено, наголошує директор.

\[caption id="attachment\_63965" align="aligncenter" width="600"\][![](https://mpz.brovary.org/wp-content/uploads/2016/12/34.jpg)](https://mpz.brovary.org/wp-content/uploads/2016/12/34.jpg) Роздягальня для дівчаток\[/caption\]

\[caption id="attachment\_63964" align="aligncenter" width="600"\][![](https://mpz.brovary.org/wp-content/uploads/2016/12/33.jpg)](https://mpz.brovary.org/wp-content/uploads/2016/12/33.jpg) На дверях "дівчачої" роздягальні таблички з написом немає\[/caption\]

[![](https://mpz.brovary.org/wp-content/uploads/2016/12/18.png)](https://mpz.brovary.org/wp-content/uploads/2016/12/18.png)

Як зазначили під час розмови, яка відбувалася на підвищених тонах, проблеми можна було б уникнути. Її вирішення - облаштування додаткових роздягалень для дівчаток, які приходять із татусями. Однак площа басейну зробити цього не дозволяє, пояснює Сергій Бреус, тож залишається сподіватися лише на здоровий глузд та моральність батьків.

Загалом із правилами басейну кожен відвідувач може ознайомитися вже у холі. Хоча чіткого розподілу дітей по віку саме тут не зазначено.

[![](https://mpz.brovary.org/wp-content/uploads/2016/12/30.jpg)](https://mpz.brovary.org/wp-content/uploads/2016/12/30.jpg)

Під правилами написано: якщо вони комусь не підходять, то люди можуть зробити вибір не на користь «Купави». Цієї думки і директор:

[![](https://mpz.brovary.org/wp-content/uploads/2016/12/1-2.jpg)](https://mpz.brovary.org/wp-content/uploads/2016/12/1-2.jpg)

Усі непорозуміння тільки тому, вважає директор, що деякі батьки не лише не зважають на правила, а і на зауваження персоналу реагують обуренням. Власне, що було і в ситуації з Аліною, пояснюють працівники басейну, коли їй зробили зауваження за перебування у залі басейну.

[![](https://mpz.brovary.org/wp-content/uploads/2016/12/24-1.jpg)](https://mpz.brovary.org/wp-content/uploads/2016/12/24-1.jpg)

\[caption id="attachment\_63954" align="aligncenter" width="600"\][![](https://mpz.brovary.org/wp-content/uploads/2016/12/23-2.jpg)](https://mpz.brovary.org/wp-content/uploads/2016/12/23-2.jpg) Працівниці  басейну,  з якими у Аліни виник конфлікт\[/caption\]

А от за якими правилами персонал поводиться грубо як з дітьми, так із їхніми батьками,  директор пояснити не зміг. Так як і не зміг пояснити, за якими правилами за непослух матері покарали дитину – вилучили під час занять із басейну.

Не менш бурхливо відбувалося і обговорення питання безпеки дітей. Попри те, що на 1-му поверсі знаходиться адміністратор, а з дітьми – тренер і медсестра, директор закладу не заперечує, що в дитячі роздягальні може потрапити зовсім стороння особа, адже **охорони за штатним розкладом у комунальному закладі не передбачено**. Попри це, від елементарного «фільтрування» відвідувачів у «середню ванну» за допомогою турнікета, керівництво басейну вирішило відмовитися. Останній встановлено лише при вході у басейн для дорослих. Директор пояснює: жетони для дітей – додаткові незручності, а найкращим контролем для дітей є самі батьки. Тільки чомусь не враховано, що старші діти приходять у басейн без дорослих, а слідом за ними, під виглядом батька, може безперешкодно зайти і будь-який сторонній чоловік. А що може статися в самій роздягальні, душовій чи туалеті - невідомо. Щонайменше - пограбування. Влітку під виглядом прибиральника в чоловічу роздягальню «середньої ванни» пройшов невідомий, який і поцупив гаманця в одного із дітей, котрі приїхали на змагання. Завдяки камерам спостереження тоді крадія було ідентифіковано, а інформацію передано в поліцію.

[![](https://mpz.brovary.org/wp-content/uploads/2016/12/21-2.jpg)](https://mpz.brovary.org/wp-content/uploads/2016/12/21-2.jpg)

Попри годинні перемовини обом сторонам не вдалося почути один одного та знайти реальні шляхи виходу із конфліктної ситуації. За своїми працівниками директор провини не вбачає, тож і карати їх не збирається. У свою чергу броварчанка Аліна налаштована категорично: ходити в «Купаву» вони з донькою більше не будуть. Благо, в місті є ще один комунальний басейн  –  КП  «Оздоровчо-реабілітаційний центр», який, за відгуками броварчан, не поступається «Купаві» ні ціною, ні умовами, а ставлення до відвідувачів - значно краще, кажуть містяни. Та і перевзуватися у холі не вимагають, натомість дозволено використовувати бахіли, також є  додаткові роздягальні.

Вочевидь, пост у FB та численні  відгуки про роботу «Купави» – це привід керівництву басейну для перегляду організації своєї роботи задля підвищення безпеки та покращення обслуговування відвідувачів та громади міста, які фінансують роботу комунального закладу.

**Фото - автора**
