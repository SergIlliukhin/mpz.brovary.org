---
title: "У \"Київобленерго\" крадуть енергомайно та трансформаторну оливу"
date: 2017-03-31
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "kiyivoblenergo"
  - "kradizhky"
  - "novini"
coverImage: "wp-content/uploads/2017/03/352.jpg"
---

**ПАТ "Київобленерго" [повідомляє](https://www.koe.vsei.ua/koe/index.php?page=50&novost=398) про крадіжки майна, які почастішали останнім часом, та просить громадян повідомляти про злочини на гарячу лінію.**

У Товаристві зазначають, що останніми місяцями в Київській області значно зросла кількість випадків крадіжок енергомайна підприємства. Особливим попитом у злочинців користується трансформаторна олива. Найчастіше злочинці зливають її для використання в якості дизельного пального, хоча використання трансформаторної оливи замість дизелю має згубні наслідки для двигунів. Охочих до легкої наживи не зупиняє навіть те, що електрообладнання знаходиться під високою напругою, і втручання в його роботу сторонніх осіб – це пряма загроза їхньому життю та здоров'ю.

Керівник Броварського районного підрозділу ПАТ "Київобленерго" **Юрій Слива** розповідає, що **27 березня** у с. Гоголів Броварського району невідомими особами було викрадено трансформаторну оливу на суму **4702,50 грн**. Такі протиправні дії не тільки принесли значні матеріальні збитки компанії, але й призвели до тривалого відключення електропостачання споживачів.

У підприємсті повідомляють, що роблять все можливе та звертаються за фактами крадіжок до правоохоронних органів, але на сьогоднішній день цього не достатньо для запобігання розкрадання майна та забезпечення сталого електропостачання абонентів. Тому компанія вкотре звертається до всіх мешканців Київської області, які стали свідками вчинення подібних незаконних дій, та просить повідомляти достовірну інформацію щодо осіб, причетних до таких злочинів.

> Лінія довіри дирекції з питань безпеки: **(044) 492-30-53****,** [**bezpeka@koe.vsei.ua**](https://kyiv01ac02.koe.vsei.ua/owa/redir.aspx?C=033bb29b32b74492b237139405977906&URL=mailto%3abezpeka%40koe.vsei.ua)
