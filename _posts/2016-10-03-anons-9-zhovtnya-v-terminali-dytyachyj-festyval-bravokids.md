---
title: "АНОНС: 9 жовтня в ТЕРМІНАЛІ - дитячий фестиваль «БравоKids»"
date: 2016-10-03
categories: 
  - "announce"
  - "novyny"
tags: 
  - "bravokids"
  - "brovary"
  - "dytyachyj-festyval"
  - "novini"
  - "osoblyvi-dity"
  - "terminal"
---

**Цієї неділі, 9 жовтня, у броварському ТРЦ «Термінал» відбудеться дитячий фестиваль «БравоKids.Осінь». Про це [повідомляють](https://www.facebook.com/events/1901667486727066/) організатори на своїй сторінці у Фейсбуці. Захід пройде з 11:00 до 18:00. Вхід вільний.**

Осінній дитячий фестиваль «БравоKids» пройде у неділю, **9 жовтня**, у приміщенні **ТРЦ "Термінал"** у Броварах за адресою: **вул.Київська, 316.** Організатори фестивалю повідомляють, що основною ідеєю цього заходу вони вбачають необхідність соціалізації дітей з особливими потребами. Через численні ігрові і розважальні активності, що приготували цього дня для дітей, «особливі» малюки будуть мати змогу краще порозумітись зі звичайними дітьми. А звичайні люди – краще зрозуміти  і підвищувати рівень прийняття дітей з особливими потребами.

[![14432936_313144375744123_7002806279953280161_n](https://mpz.brovary.org/wp-content/uploads/2016/09/14432936_313144375744123_7002806279953280161_n.jpg)](https://mpz.brovary.org/wp-content/uploads/2016/09/14432936_313144375744123_7002806279953280161_n.jpg)

Для «особливих» гостей організатори приготували музичні розваги, зокрема шумовий оркестр, буде ляльковий театр. Дітям будуть показувати, як ліпити із тіста, малювати на склі, із мотузки плести візерунки. Для них будуть виступати із концертною програмою вихованці центру соціальної реабілітації дітей-інвалідів. Перед батьками із лекціями виступлять психологи та корекційні педагоги.

[![14344922_307473259617522_4783330737228892639_n](https://mpz.brovary.org/wp-content/uploads/2016/09/14344922_307473259617522_4783330737228892639_n.jpg)](https://mpz.brovary.org/wp-content/uploads/2016/09/14344922_307473259617522_4783330737228892639_n.jpg)

Проблему сприйняття і розуміння дітей з особливими потребами учасники фестивалю хочуть донести мовою мистецтва, тому запрошують батьків і дітей на безкоштовний сеанс фільму «Квиток до Амстердаму» - про людяність, любов і підтримку близьких.

Окрім перелічених заходів запланована ще велика кількість різноманітних ігор, змагань і інших активностей.
