---
title: "Навіщо спилюють дерева на вулиці Київській?"
date: 2017-04-03
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vul-kiyivska"
  - "novini"
  - "spylyuvannya-derev"
---

**«На даний час проводиться вирізка дерев і викорчовування пнів у зонах розширення дороги. Але спилюють і тополі, які знаходяться на обочині»,  - повідомила на оперативній нараді у міськраді 3 квітня начальниця відділу капітального будівництва БМР** **Людмила Павлик****. І це попри те, що там розширення  дороги не буде. Причина, каже чиновниця, в тому, що  дерева  ростуть не відповідно до нормативів.**

Як повідомила **Людмила Павлик**, відповідно до держаних будівельних норм - [«Вулиці та дороги населених пунктів»](https://mpz.brovary.org/wp-content/uploads/2012/12/DBN-V.2.3-5-2001.pdf), дерево має бути посаджено від дороги на відстані **2** **метрів**, а ці норми порушено, тож у рамках реконструкції вулиці, центральна магістраль має бути приведена до відповідності і зроблено її розширення. Там, де вже закінчена реконструкція частини дороги, проводиться планування озеленення обочини, і у рамках І черги будуть висаджені клени, проінформувала начальниця. До вибору дерев підходять вибірково: обирають тільки ті, які не мають великої кореневої системи, так як вона може пошкодити інженерні мережі, що пролягають уздовж траси. Скільки кленів мають висадити вздовж Київської і коли - Людмила Павлик не озвучила.

> Відповідно до держаних будівельних норм «Вулиці та дороги населених пунктів» п_.8.1:_ «Озеленення вулиць і доріг»: _«За всіх типів озеленення вулиць, доріг і площ між тротуарами та проїзною частиною для зменшення загазованості та шуму необхідно широко використовувати рядове насадження чагарників. Шумо-пилезахисні зелені смуги повинні створюватися з 3-6 рядів густих деревно- чагарникових насаджень загальною шириною від 10 до 30 м»._

\[caption id="attachment\_68538" align="aligncenter" width="600"\][![](https://mpz.brovary.org/wp-content/uploads/2017/04/SAM_0065.jpg)](https://mpz.brovary.org/wp-content/uploads/2017/04/SAM_0065.jpg) Вул. Київська. Так було раніше...\[/caption\]

\[caption id="attachment\_68529" align="aligncenter" width="600"\][![](https://mpz.brovary.org/wp-content/uploads/2017/04/1.jpg)](https://mpz.brovary.org/wp-content/uploads/2017/04/1.jpg) ...так стало\[/caption\]

[![](https://mpz.brovary.org/wp-content/uploads/2017/04/3.jpg)](https://mpz.brovary.org/wp-content/uploads/2017/04/3.jpg)

А от скільки дерев мають зрізати вздовж Київської, нашим журналістам розповів начальник дільниці малої механізації КП «Управління зелених насаджень Дніпровського району м. Києва» пан **Петро**, під чиїм керівництвом і відбувається ліквідація останніх дерев на центральній магістралі міста. Начальник частково показав нашим журналістам акт обстеження зелених насаджень №113, згідно з яким і здійснюється вирізання дерев. «Обстеження зелених насаджень по вулиці Київській пов’язано з будівництвом тролейбусної лінії  Бровари-Київ», - зазначено в документі.

[![](https://mpz.brovary.org/wp-content/uploads/2017/04/4.jpg)](https://mpz.brovary.org/wp-content/uploads/2017/04/4.jpg)

\[caption id="attachment\_68536" align="aligncenter" width="600"\][![](https://mpz.brovary.org/wp-content/uploads/2017/04/7.jpg)](https://mpz.brovary.org/wp-content/uploads/2017/04/7.jpg) Начальник дільниці - пан Петро\[/caption\]

Згідно з цим актом обстеження, підписаним  комісією на чолі із заступником міського голови Григорієм Голубовським, видаленню на вул. Київська підлягають **118** дерев. Зрізати дерева мають уздовж дороги на ділянці від **буд. 155** до перехрестя із **вул. Гагаріна**. І це не лише добротні тополі, а і [липи](https://mpz.brovary.org/ostanni-lypy-vzdovzh-vulytsi-kyyivska-zrizhut-bo-yih-ne-mozhna-peresadyty/), які на іншій стороні дороги. Як зафіксовано в акті обстеження, якісний стан майже всіх дерев – задовільний та добрий.

[![](https://mpz.brovary.org/wp-content/uploads/2017/04/6.jpg)](https://mpz.brovary.org/wp-content/uploads/2017/04/6.jpg)

[![](https://mpz.brovary.org/wp-content/uploads/2017/04/2.jpg)](https://mpz.brovary.org/wp-content/uploads/2017/04/2.jpg)

Як зазначив пан Петро, минулорічний топінг тополь (кронація) значно полегшують їх спилювання.

Так як тополі не можна використати у якості  будматеріалу, деревина піде сировиною для  твердопаливного котла, який опалює базу КП «Бровари-Благоустрій», повідомив директор підприємства **Андрій Василенко**.

Нагадаємо,  минулого тижня броварський виконком  надав дозвіл [на зрізання](https://mpz.brovary.org/vykonkom-nadav-dozvil-na-zrizannya-29-derev-u-brovarah/) в місті чергових **29** дерев. Загалом [масова вирубка](https://mpz.brovary.org/brovarchani-obureni-masovoyu-virubkoyu-derev-po-vul-kiyivskiy-vimagayut-vid-vladi-realnih-diy/) дерев на вул. Київській [розпочалася](https://mpz.brovary.org/dereva-na-vul-kiyivskiy-prodovzhuyut-spilyuvati-pid-avtomiyku/)  в 2015 році.

**Фото - автора**
