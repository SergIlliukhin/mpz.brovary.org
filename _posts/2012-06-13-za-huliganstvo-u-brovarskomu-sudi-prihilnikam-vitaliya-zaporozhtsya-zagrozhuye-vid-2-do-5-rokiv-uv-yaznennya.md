---
title: "За «хуліганство» у броварському суді прихильникам Віталія Запорожця загрожує від 2 до 5 років ув’язнення"
date: 2012-06-13
tags: 
  - "vitaliy-zaporozhets"
  - "vibir-redaktsiyi"
  - "kohanivskiy"
  - "novini"
  - "pravoohontsi"
  - "sud"
  - "sutichki"
  - "huliganstvo"
---

Затримані в залі суду [у день розгляду справи Віталія Запорожця](https://mpz.brovary.org/u-brovarskomu-sudi-vidbulis-sutichki-protestuvalnikiv-z-militsiyeyu-u-postrazhdalih-perelomi-travmi-otrimali-zhurnalisti/) поки знаходяться на волі. Про це «Маєш право знати» повідомив один із затриманих Микола Коханівський. Його, а також представників ВО «Свобода», які брали участь [у подіях 30 травня 2012 року](https://mpz.brovary.org/video-rozgonu-protestuvalnikiv-pid-brovarskim-sudom/), у якості свідків викликали на допит. Посилаючись на 63 статтю Конституції, додаткові свідчення Коханівський надавати відмовився. Пан Микола також розповів, що прокуратурою м. Бровари порушено Кримінальну справу за ч. 3 статті 269 ККУ – «хуліганство». Стаття передбачає покарання у вигляді позбавлення волі терміном від 2 до 5 років.

[![](https://mpz.brovary.org/wp-content/uploads/2012/06/DSC_9186.jpg ""Хуліганки" у суді")](https://mpz.brovary.org/wp-content/uploads/2012/06/DSC_9186.jpg)

[![](https://mpz.brovary.org/wp-content/uploads/2012/06/DSC_9223.jpg "Коханівський і міліція")](https://mpz.brovary.org/wp-content/uploads/2012/06/DSC_9223.jpg)

[![](https://mpz.brovary.org/wp-content/uploads/2012/06/DSC_9200.jpg "Правозахисники у суді")](https://mpz.brovary.org/wp-content/uploads/2012/06/DSC_9200.jpg)

[![](https://mpz.brovary.org/wp-content/uploads/2012/06/DSC_9217.jpg "Затримання міліції")](https://mpz.brovary.org/wp-content/uploads/2012/06/DSC_9217.jpg)

[![](https://mpz.brovary.org/wp-content/uploads/2012/06/DSC_9188.jpg "Коханівський з дипломом")](https://mpz.brovary.org/wp-content/uploads/2012/06/DSC_9188.jpg)

За словами представників громадських організацій та об’єднань, що підтримують Віталія Запорожця, зараз ведеться розслідування інциденту, що стався 30 травня під час перерви у судовому засіданні по справі Віталія Запорожця. Нагадуємо, що того дня відбулись сутички між пікетувальниками й правоохоронцями, внаслідок чого було затримано 7 людей, однак до кінця дня їх усіх відпустили.

<iframe src="http://www.youtube.com/embed/9ptjXmkAB9k" frameborder="0" width="560" height="315"></iframe>

Микола Коханівський також заявив, що 18 червня, коли відбудеться чергове судове засідання, прихильники Віталія Запорожця знову зберуться під стінами суду. Це також підтвердили представники ВО «Свобода» та Братство св. Луки. Координатор Комітету визволення політв’язнів висловив сумнів відносно повторення сценарію 30 травня. «Я думаю, що охорону посилять вчетверо і сутичок не повинно відбутися», - сказав Коханівський.
