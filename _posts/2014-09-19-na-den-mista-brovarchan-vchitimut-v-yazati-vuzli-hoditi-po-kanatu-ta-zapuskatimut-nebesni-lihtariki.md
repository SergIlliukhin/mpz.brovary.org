---
title: "Завтра у парку броварчан вчитимуть в'язати вузли, ходити по канату та запускатимуть \"небесні ліхтарики\""
date: 2014-09-19
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "alpinizm"
  - "brovary"
  - "vibir-redaktsiyi"
  - "gran"
  - "den-mista"
  - "ekstrim-klub-gran"
  - "nebesni-lihtariki"
  - "novini"
coverImage: "wp-content/uploads/2014/09/Kanatohodtsi.jpg"
---

**[![Небесні ліхтарики 2](https://mpz.brovary.org/wp-content/uploads/2014/09/Nebesni-lihtariki-2.jpg)](https://mpz.brovary.org/wp-content/uploads/2014/09/Nebesni-lihtariki-2.jpg)З нагоди Дня міста Бровари представники [екстрим-клубу "Грань"](http://vk.com/turizm7) підготували насичену програму майстер-класів для альпіністів-початківців, а також різноманітні ігри й тренінги. Усіх бажаючих вчитимуть ходити по натягнутій стропі, підніматись по вертикальній мотузці, "безшумному кроку", в'язати вузли та звільнятись від зв'язування. Заходи проходитимуть у парку "Перемога" неподалік від тенісних столів біля озера. А на завершення екстрим-програми о 19:00 організатори планують влаштувати масовий запуск "небесних ліхтариків" - біля острівка на озері.**

**Програма заходів від екстрим-клубу "Грань" на 20 вересня**

10:30 - 10:50 **Слеклайн** \- ходіння по натягнутій стропі. Заняття проходить в невеликій групі (до 4 осіб). Вартість - 15 грн за 10 хвилин або 30 грн за пів одини. Слеклайн буде натягнутий весь день, так що приєднатися можна в будь-який час.

11:00 - 12:00 **Контест** \- підйом по мотузці, що висить вертикально, за допомогою спеціального спорядження або спеціальних вузлів, плюс навчання перестіжці висячи для спуску. При цьому мотузка підвішена до дерева через ролик і закріплена в спусковому пристрої, тому після того як людина пройшла певну дистанцію, її опускають вниз, пропускаючи мотузку через ролик і він знову може підніматися. Таким чином довжина його підйому збільшується до 54 метрів (висота приблизно 18\-ти поверхового будинку). За часом такий підйом займе від 6 до 20 хвилин + інструктаж з техніки безпеки і роботі зі спеціальним спорядженням. Вартість одного такого підйому 25 грн. Контест буде натягнутий весь день, так що приєднатися можна в будь-який час.

[![Канатоходці](https://mpz.brovary.org/wp-content/uploads/2014/09/Kanatohodtsi.jpg)](https://mpz.brovary.org/wp-content/uploads/2014/09/Kanatohodtsi.jpg)

11:30 - 12:25 **Метелик -** цікавий атракціон з мотузками. Між двох дерев горизонтально на невеликій висоті натягуються дві міцні мотузки для альпінізму. Посередині вони зшиваються  стропой з карабінами. Завдання учасника - пройти стоячи на нижній мотузці і тримаючись руками за верхню. Коли у декількох учасників це виходить, стропу між карабінами скорочують і атракціон істотно ускладнюється. Вартість участі - 15 грн у всіх турах або 10 грн за один прохід.

12:30 - 13:05 **Безшумний крок** + гра для кращого засвоєння навику. Вартість участі - 15 грн

13:10 - 13:55 **Майстер-клас по зв'язуванню людини і звільненню від зв'язування**. Тут ви зможете навчитися правильно, надійно і швидко зв'язати людини мотузкою, дізнаєтеся, які основні помилки допускають люди при зв'язуванні, як їх уникнути, коли зв'язуєте ви, і як ними скористатися, коли зв'язують вас, навчитеся дуже швидкому і ефективному способу зв'язування за допомогою ременя, дізнаєтеся дивовижні факти про зв'язування за допомогою стяжок (дуже поширений метод серед правоохоронних органів при масових демонстраціях, коли наручників на всіх не вистачає). Вартість участі - 25 грн.

14:00 - 15:15 **Мафія** - дуже популярна гра. Вартість участі у всіх іграх - 30 грн. Вартість участі в одній грі - 15 грн.

15.20-15.55 **Психологічний тренінг** "**Вміння** **домовлятися**". Тут ви зможете перевірити свої навички та здібності домовлятися з незнайомими людьми, при цьому не жертвуючи своїми пріоритетами і досягаючи максимально вигідного результату для себе. Вартість участі - 20 грн.

16:00 - 18:50 **Майстер-клас з в'язання вузлів**. Тут Ви зможете вивчити безліч різних морських, туристичних, скелелазних та інших вузлів, практично всі з яких мають практичні застосування в повсякденному житті, тому отримані знання Ви не раз зможете використовувати, а так же навчити цього своїх рідних і близьких. Вартість мастеркласу 60 грн для дорослих, або 50 грн для дітей і студентів (за наявності студентського). Всі необхідні мотузки ми видаємо.

19:00 - 19:30 **Масовий запуск небесних ліхтариків**. Участь у запуску безкоштовна. Для участі достатньо прийти з "небесним ліхтариком" або придбати його у нас вже на місці. Вартість ліхтарика 25 грн.

[![Небесні ліхтарики](https://mpz.brovary.org/wp-content/uploads/2014/09/Nebesni-lihtariki.jpg)](https://mpz.brovary.org/wp-content/uploads/2014/09/Nebesni-lihtariki.jpg)

> Ознайомитись з офіційною програмою заходів щодо відзначення Дня міста Бровари 20 та 21 вересня можна за [цим посиланням](https://mpz.brovary.org/den-mista-brovariv-ofitsiyna-programa-zapusk-lihtarikiv-chempionat-z-velosportu/). Дізнатись більше про аерофлешмоб "Дякуємо героям!" можна [тут](https://mpz.brovary.org/brovarski-volonteri-provedut-aerofleshmob-na-pidtrimku-armiyi-dyakuyemo-geroyam/).
