---
title: "Дитяча лікарня розвалюється через нові багатоповерхівки поряд?"
date: 2017-05-10
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "infektsijne-viddilennya-dytyachoyi-likarni"
  - "avarijna-budivlya"
  - "brovary"
  - "btsl"
  - "btsrl"
  - "vibir-redaktsiyi"
  - "vydilennya-koshtiv"
  - "komisiya"
  - "novini"
  - "trishhyna"
---

**Будівля інфекційного відділення дитячої лікарні, що на вул. Ярослава Мурого, 47, тріщить** **по всіх швах. Це видно навіть неозброєним оком. Не врятував ситуацію навіть той факт, що частину споруди - декоративну стіну, яка відділилася від основної будівлі і погрожувала не сьогодні-завтра відвалитися, уже демонтували. Щоб зрозуміти загальний технічний стан будівлі інфекційного відділення, керівництво Броварської лікарні вирішило провести додаткову експертизу. На її проведення з бюджету міста лікарня просить понад 90 тис грн.**

Причиною того, що будівля інфекційного відділення тріщить по всіх швах, керівництво Броварської лікарні вважає новобудови, хаотично зведені поруч. Саме вони, каже заступник головного лікаря **Григорій Павлін,** і спричинили зрушення  ґрунту, яке, в свою чергу – зміну руху ґрунтових вод. Останні, на думку заступника, стали підмивати фундамент споруди, тому наскрізна тріщина, яка відокремлювала декоративну стіну від решти будівлі, останнім часом значно збільшилася.

\[caption id="attachment\_70028" align="aligncenter" width="600"\][![](https://mpz.brovary.org/wp-content/uploads/2017/05/2.jpg)](https://mpz.brovary.org/wp-content/uploads/2017/05/2.jpg) Станом на 3 квітня 2017 р.\[/caption\]

[![](https://mpz.brovary.org/wp-content/uploads/2017/05/3.jpg)](https://mpz.brovary.org/wp-content/uploads/2017/05/3.jpg)

А була вона на фасаді щонайменше років із 10, уточнює заступник, й інформує: інфекційне відділення, як і решта будівель дитячої лікарні (окрім приміщення поліклініки), зведено в 1991 році підприємством [«Броварипромжитлобуд»](http://domik.ua/novosti/appleNewsPage-235361.html),  яке в Броварах [не на найкращому рахунку](http://h.ua/story/349646/).

Можливо б, ці цегляні «крила», які відділилися від основної споруди щонайменше на 5 см, і простояли ще деякий час, одного дня рухнувши комусь на голову, якби не трагедія у жовтні минулого року в м. Васильків, де обвалився дах школи. Тоді постановою Кабміну у населених пунктах країни було створено комісії для обстеження об’єктів комунальної сфери. Перевірки комунальних об'єктів у Броварах виявили аварійний стан як окремих будівель навчальних закладів (зокрема, [аварійний дах](https://mpz.brovary.org/molodshyj-korpus-brovarskogo-sadochku-zirochka-pid-zagrozoyu-zakryttya/) у молодшому корпусі дитсадочку "Зірочка"), так і медичної сфери. Саме тоді комісія і зафіксувала [розлом на  фасаді](https://mpz.brovary.org/infektsijne-viddilennya-dytyachoyi-likarni-vkrylosya-trishhynamy-foto/) інфекційного відділення. Після цього декоративні «крила» в середині квітня швиденько демонтували.

Як повідомила нашим журналістам заступниця головного лікаря з економічних питань **Тетяна Щербак**, робити демонтаж не погоджувалася жодна фірма. «_Але за рекомендацією мера роботи провела фірма СПД «Зінченко», -_ каже пані Тетяна. _(_СПД «Зінченко» належить депутату Броварської міської ради від фракції "Укроп" [Миколі  Зінченку](http://declarations.com.ua/declaration/nacp_a4fdf7a3-c88c-4d5b-92b9-01bf4c257c16), його фірма [дуже часто робить ремонти](https://mpz.brovary.org/hto-otrymuye-najbilshe-koshtiv-vid-upravlinnya-zhkg-v-brovarah/) у Броварах за бюджетні гроші.) Демонтаж «крил» та «обшивку» кутів фірма зробила у борг. Усі роботи обійшлися в **35,740 тис грн**, повідомила Тетяна Щербак. На оплату робіт гроші візьмуть із лікарняної каси – із спецрахунків від оренди приміщень.

[![](https://mpz.brovary.org/wp-content/uploads/2017/05/13-1.jpg)](https://mpz.brovary.org/wp-content/uploads/2017/05/13-1.jpg)

\[caption id="attachment\_70036" align="aligncenter" width="600"\][![](https://mpz.brovary.org/wp-content/uploads/2017/05/10.jpg)](https://mpz.brovary.org/wp-content/uploads/2017/05/10.jpg) Станом на 5 травня 2017 р.\[/caption\]

Та з демонтажем «крил» проблеми споруди інфекційного відділення не закінчилися. Часткове обстеження показало: у будівлі є й інші проблеми, як явні, так і скриті від людського ока.

[![](https://mpz.brovary.org/wp-content/uploads/2017/05/8.jpg)](https://mpz.brovary.org/wp-content/uploads/2017/05/8.jpg)

[![](https://mpz.brovary.org/wp-content/uploads/2017/05/5.jpg)](https://mpz.brovary.org/wp-content/uploads/2017/05/5.jpg)

[![](https://mpz.brovary.org/wp-content/uploads/2017/05/14.jpg)](https://mpz.brovary.org/wp-content/uploads/2017/05/14.jpg)

Наскільки значні – має з’ясувати ще одна комісія, яка **проведе додаткову експертизу підвалу і фундаменту**. Саме на це і проситиме лікарня у депутатів міської ради на найближчій сесії **90,8 тис грн** із загального фонду. Здійснюватиме експертне дослідження будівлі державне підприємство «Державний науково-дослідний інститут будівельних конструкцій». Члени постійної комісії з питань бюджету та соціально-економічного розвитку на засіданні **5 травня** одноголосно підтримали проект рішення про виділення лікарні цієї суми.

**Фото - Ірина Ющенко та Дмитро Карпій**
