---
title: "В броварській міськраді знімати треба на диктофон, а фотографувати – на блендер?"
date: 2013-09-06
categories: 
  - "kolonka-avtora"
---

[![ki2](https://mpz.brovary.org/wp-content/uploads/2013/09/ki2.jpg)](https://mpz.brovary.org/wp-content/uploads/2013/09/ki2.jpg)**Розробник скандальних змін до регламенту міськради - секретар ради Олена Семенюк починає входити в раж.**

«Протиснувши» рішення про заборону пересування журналістів сесійною залою, тепер пані Олена «інструктує» відвідувачів Білого будинку на Гагаріна, 15, яку саме техніку необхідно використовувати для відео зйомки. Такою технікою, на переконання місцевої «регіонали», є не камера, не фотоапарат і навіть не мобільний телефон. За твердженням секретаря міської ради, знімати саме її можна лише на… диктофон.

<iframe src="//www.youtube.com/embed/BQ_UV3KinRo" height="315" width="420" allowfullscreen frameborder="0"></iframe>

[![dictofonam.net_raz_01_43_2](https://mpz.brovary.org/wp-content/uploads/2013/09/dictofonam.net_raz_01_43_2.jpg)](https://mpz.brovary.org/wp-content/uploads/2013/09/dictofonam.net_raz_01_43_2.jpg)

Не виключено, що Олену Кіяшко надихнув емоційний виступ колеги по Партії регіонів, голови регламентної комісії БМР Людмили Жеребцової. Екс-керівник КП «ОРЦ» Жеребцова вже заявляла, що була би дуже рада, аби броварським журналістам заборонили використовувати фотоспалахи під час зйомки, адже про можливість робити якісні знімки без спалаху вона прочитала… в регламентах міських рад інших населених пунктів України. Зрештою, голова регламентного комітету розмріялась, аби журналістів в броварській міській раді викидали із сесійної зали «за руки за ноги». «А то в нас все якось демократично!».

<iframe src="//www.youtube.com/embed/nHY7l3ScYBs" height="315" width="560" allowfullscreen frameborder="0"></iframe>

Важко сказати, куди заведе хвора фантазія броварських чиновників в прагненні придушити свободу слова. Якщо журналістам спочатку заборонили пересуватись, а тепер пропонують здійснювати зйомку на диктофон, можливо, кореспондентам скоро доведеться шукати об’єктиви для м'ясорубок, штативи для мікрохвильовок та мікрофони для холодильників. Але вже зараз – терміново вчитись зйомці на диктофон!
