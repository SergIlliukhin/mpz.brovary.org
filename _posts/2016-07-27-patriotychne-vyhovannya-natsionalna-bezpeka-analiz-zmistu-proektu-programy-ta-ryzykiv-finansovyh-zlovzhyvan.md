---
title: "Патріотичне виховання і національна безпека: аналіз змісту проекту Програми та ризиків фінансових зловживань"
date: 2016-07-27
author: 
  username: "Scientific_view"
  display_name: "Ольга Романенко"
categories: 
  - "kolonka-avtora"
---

**Думаю про те, що буде з моєю Україною і містом через 10 років, якщо наша квітуча молодь виїде за кордон навчатися і жити, або, зневірившись у корупціонерах-чиновниках шукатиме втіхи у наркотиках, "вільній любові", "легких грошах" -  у тому, що не збудовує дух, хоч і манить фізично.**

![13782141_1367394743277804_2538151056867450567_n](https://mpz.brovary.org/wp-content/uploads/2016/07/13782141_1367394743277804_2538151056867450567_n.jpg)

Якщо замість змістовних програм патріотичного виховання "патріоти" на місцях просуватимуть програми віртуального володіння зброєю, замість сімейних цінностей - дадуть приклад невірності і безвідповідальних стосунків, замість навчання, як через бізнес можна нести людям любов - покажуть мистецтво відмивання грошей... То якими будуть моє місто і країна років через 20?...

Вміння володіти зброєю не робить людину патріотом і не забезпечує щасливе майбутнє!

**Указ Прездидента України** про Стратегію національно-патріотичного виховання дітей та молоді на 2016-2020 роки передбачає, що метою виховання є формування громадянина-патріота України, утвердження _**любові до Батьківщини, духовності, моральності,**_ шанобливого ставлення до національних надбань Українського народу, наслідування найкращих прикладів мужності та звитяги борців за свободу та незалежність України \[1\], а основними складовими:

- **громадсько-патріотичне,**
- **духовно-моральне,**
- **військово-патріотичне виховання.**

![13775901_1367394846611127_4324217485334514550_n](https://mpz.brovary.org/wp-content/uploads/2016/07/13775901_1367394846611127_4324217485334514550_n.jpg)

Неякісне патріотичне виховання населення у розрізі кожної зі складових може загрожувати національній безпеці України, оскільки призведе до:

- деформації повсякденної та професійної етики населення країни,
- «відтоку інтелектуального капіталу країни за кордон»,
- зростання злочинності через відсутність цінностей у молоді,
- зростання кількості розлучень, нещасливих сімей, сиріт та абортів,
- поглиблення психологічних травм молоді і старших людей в результаті АТО, процесів переселення з Донбасу та інших негативних наслідків.

**Без любові і вірності до власної родини важко прищепити глибоку любов до Батьківщини...**

![download](https://mpz.brovary.org/wp-content/uploads/2016/07/download.jpg)

Сучасним викликом для національної безпеки України є те, що влада на місцях при розробці і затвердженні Програм національно-патріотичного виховання \[2\] _**не намагається досягнути ефекту від її реалізації**_, а  створює за старими традиціями схеми для відмивання коштів (наприклад, через планування ремонтів приміщень та фінансування віртуальних тирів ).

**Механізми** **викривлення змісту навчальних програм Патріотичного виховання молоді****:**

1. **_Прописуються розмиті завдання,_ _виконання_ _як__их_ _не можливо перевірити_**_,_ на зразок:

- "удосконалення педагогічних умов для національно-патріотичного виховання";
- "забезпечення психологічних механізмів в умовах навчально-виховного процесу для національно-патріотичного виховання";
- "формування освітньо-розвивального середовища для дітей на засадах партнерської співпраці усіх учасників освітнього процесу";
- "визначення актуальних проблем національно-патріотичного виховання в м. Бровари та пошуки шляхів спільного вирішення".

2. **_Абсолютно не приділяється увага духовно-моральному вихованню, розвитку сімейних цінностей,_** родини, а переважно військовим тренуванням та екскурсіям на кладовища, що може призвести в молодого покоління до появи депресивних настроїв та бажання залишити країну.
3. **_Не враховується думка громадськості, освітян, батьків, науковців_** щодо врахування реальних механізмів виховання дітей і молоді.
4. **_Кількість людей, на яку розрахована Програма надто низька і не дасть потрібного ефекту для міста і країни_** (наприклад у м.Бровари – 140 дітей у рік, це майже 1/1000 жителів міста).

**Варіанти вирішення проблеми.**

1\. Розробка якісного проекту Програми патріотичного виховання  із врахуванням того, щоб на реалізацію кожної із складових (громадянсько-патріотичне, військово-патріотичне, духовно-моральне виховання)  приділялось не менше 30% програмних заходів та фінансування.

2\. Розробка нових і цікавих програм патріотичного виховання, які б прищеплювали оптимізм і любов до рідної землі, народу, духовні цінності у молоді, а не виключно спортивні навички та інтелектуальні знання.

3\. Створення незалежної експертизи проектів міських програм, яка б оцінювала програми патріотичного виховання і всі навчальні програми на предмет забезпечення національної безпеки країни через впровадження даної програми чи освітнього курсу.

**Критерії оцінювання програм  доцільно ранжувати  за шкалами** (за рекомендаціями д. психол. н., Гридковець Л.М.):

- **«сприяють відтворенню популяції населення України – призводять до зменшення популяції населення України»,**
- **«сприяють зростанню духовно-моральних цінностей у молоді – призводять до зниження духовно-моральних цінностей у молоді»,**
- **«людина є найбільшою цінністю – зневаження цінності людини»;**
- **«сприяють розвитку гідності особистості як представника свого народу та громадянина держави – гальмують розвиток гідності особистості як представника свого народу та громадянина держави».**

![13516611_1343801705637108_3411636518285965374_n](https://mpz.brovary.org/wp-content/uploads/2016/07/13516611_1343801705637108_3411636518285965374_n.jpg)

4\. Моніторинг процесів в освіті, що загрожують національній безпеці (а також проста декларація, без належного виконання національної стратегії патріотичного виховання) повинна постійно моніторитися незалежними експертами, результати експертизи мають направлятися у Верховну Раду України та в Міністерство освіти і науки України та інші профільні відомства для вчасного реагування на ризики.

5\. Інформування народу України про виклики, загрози та можливості протидії впровадження неефективним та загрозливим тенденціям в освіті та вихованні молодого покоління, що загрожують національній безпеці України через наукові публікації, пресконференції,  репортажі у змі, соціальні мережі, сайти та батьківські комітети.

 

**Джерела:**

1.Електронний ресурс. http://www.president.gov.ua/documents/5802015-19494

2\. Проект рішень міської ради "Про затвердження міської програми «Національно-патріотичне виховання у навчальних закладах м. Бровари» на 2016-2020 р.р."  Електронний ресурс. https://onedrive.live.com/view.aspx?resid=72571393D4771099!7873&ithint=file%2Cdocx&app=Word&authkey=!AL9UBhyF3\_84kAw
