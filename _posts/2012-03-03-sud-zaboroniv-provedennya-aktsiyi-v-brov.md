---
title: "Суд заборонив проведення акції протесту в Броварах. Організатори заявляють, що захід все одно відбудеться."
date: 2012-03-03
author: 
  username: "pravoznaty"
  display_name: "Маєш право знати"
tags: 
  - "aktsiya-protestu"
  - "novini"
  - "semikop"
  - "sud"
---

![](https://mpz.brovary.org/wp-content/uploads/2012/03/суд.jpg "суд")Як стало відомо активістам "Маєш Право Знати", вчора ввечері 02.03.2012р. Київським окружним адміністративним судом було заборонено проведення мирного зібрання-акції "[Брехня за ваші гроші](https://mpz.brovary.org/%d0%bd%d0%b0-%d0%b0%d0%ba%d1%86%d1%96%d1%97-%d0%bf%d1%80%d0%be%d1%82%d0%b5%d1%81%d1%82%d1%83-%d0%b1%d1%80%d0%be%d0%b2%d0%b0%d1%80%d1%87%d0%b0%d0%bd-%d0%b7%d0%b0%d0%bf%d1%80%d0%be%d1%88%d1%83%d1%8e-3/ "На акції протесту броварчан запрошують викривальними відеороликами")" 04.03.2012 о 12:00 на Майдані Свободи (площа навпроти будівлі міськвиконкому) у Броварах.

Своїм рішенням [№97 від 01.03.2012](http://docs.brovary.org/p821/01.03.2012/97 "Про заборону акції „Брехня за ваші гроші” 04 березня 2012 року") виконавчий комітет вирішив заборонити проведення акції протесту та доручити юридичному відділу звернутися до суду з позовом про обмеження права на вільне зібрання. <!--more-->

Судовий позов було подано до Київського окружного адміністративного суду 02.03.2012 і вже ввечері того ж дня суддею **Лисенко В.І.** було винесено постанову: встановити обмеження щодо реалізації права на мирні зібрання шляхом заборони громадській ініціативі "Громадський захист Київщини" проведення мирного зібрання-акції "Брехня за ваші гроші" 04.03.2012 з 09:30 тривалістю 4 год. за адресою: м.Бровари, вул.Гагаріна, 18. Текст постанови надано відповідачем:

[![](https://mpz.brovary.org/wp-content/uploads/2012/03/Постанова-суду_1.jpg "Постанова суду_1")](https://mpz.brovary.org/wp-content/uploads/2012/03/Постанова-суду_1.jpg)[![](https://mpz.brovary.org/wp-content/uploads/2012/03/Постанова-суду_2.jpg "Постанова суду_2")](https://mpz.brovary.org/wp-content/uploads/2012/03/Постанова-суду_2.jpg)[![](https://mpz.brovary.org/wp-content/uploads/2012/03/Постанова-суду_3.jpg "Постанова суду_3")](https://mpz.brovary.org/wp-content/uploads/2012/03/Постанова-суду_3.jpg)[![](https://mpz.brovary.org/wp-content/uploads/2012/03/Постанова-суду_4.jpg "Постанова суду_4")](https://mpz.brovary.org/wp-content/uploads/2012/03/Постанова-суду_4.jpg)

Окремої уваги заслуговує ще один документ, який було надано позивачем: лист начальника Броварського МВ ГУ МВС України у Київській області **Семікопа С.М.** від 02.03.2012. [![](https://mpz.brovary.org/wp-content/uploads/2012/03/Позов-виконкому_6.jpg "Лист Семікопа")](https://mpz.brovary.org/wp-content/uploads/2012/03/Позов-виконкому_6.jpg)Полковник міліції Семікоп повідомляє, що у м.Бровари склалася складна оперативна обстановка, тому він просить розглянути питання щодо заборони проведення 04.03.2012 в центральній частині м.Бровари будь-яких масових заходів, оскільки це може призвести до "дестабілізації громадського порядку та громадської безпеки".

За повідомленням організаторів акції "Брехня за ваші гроші", проведення акції не відміняється, тому активісти "Маєш Право Знати" завтра будуть слідкувати за тим, як розгортатимуться події - очікуйте на оперативний репортаж на нашому сайті!
