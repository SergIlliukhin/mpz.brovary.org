---
title: "Завтра броварські забудовники розпочнуть безстрокове пікетування міськради"
date: 2013-07-10
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovarska-miska-rada"
  - "vibir-redaktsiyi"
  - "elektropostachannya"
  - "elektrostantsiya"
  - "zabudovnik"
  - "miska-rada"
  - "novini"
  - "piket"
  - "piketuvannya"
---

**_[![Броварська міська рада](https://mpz.brovary.org/wp-content/uploads/2012/07/Bud_vlya-m_skoyi-radi-zagalniy-plan-3.jpg)](https://mpz.brovary.org/wp-content/uploads/2012/07/Bud_vlya-m_skoyi-radi-zagalniy-plan-3.jpg)Завтра, 11 липня, о 10:00 розпочнеться  безстрокове пікетування приміщення Броварської міської ради забудовниками IV житлового району м. Бровари, яке триватиме до моменту підключення електроенергії до індивідуальних будинків і земельних ділянок забудовників. Про це "Маєш право знати" повідомив голова виробничого кооперативу "Яблуневий сад" Юрій Могильний._**

Як сказано у повідомленні, вже йде 10 рік, як весною 2004 року жителі м. Бровари отримали земельні ділянки для будівництва індивідуальних житлових будинків, але із 430 земельних ділянок та будинків підключені до електроенергії не більше 60 будинків, а до природного газу – не більше 30.  Це відбувається через те, що за сприяння місцевої влади приватні компанії частково провели  мережі ( ТОВ «Ельба» - електромережу, ПП «Схід-2009» - газову мережу) і за приєднання до їх мереж виставляють плату , набагато вищу за економічно обґрунтовану вартість, яку не можуть оплатити більшість забудовників.

Для вирішення проблеми підключення до електроенергії забудовники об’єдналися в кооператив «Яблуневий сад» , і згідно рішення ПАТ «АЕС Київобленерго» № КОЕ 4090Т від 02.10.12 р. побудували мережу 10 кВ і 0,4 кВ від РП по вул. Чубинського, вклавши в мережу понад 3,7 млн. грн. власних коштів, і міська влада побудувала РП і проклала кабелі до неї, витративши понад 10 млн. грн. **_Але на сьогодні, нажаль, через не підключення до електроенергії РП, забудовники не мають електроенергії._**

[![Прес-реліс про безсттрокове пікетування](https://mpz.brovary.org/wp-content/uploads/2013/07/Pres-relis-pro-bezsttrokove-piketuvannya.png)](https://mpz.brovary.org/wp-content/uploads/2013/07/Pres-relis-pro-bezsttrokove-piketuvannya.png)

Міський Голова Сапожко І.В. на зборах забудовників у малій залі Броварської міської ради 31 травня 2013 р. пообіцяв до  1 липня 2013 року підключити електроенергію, але знову люди залишились ні з чим.

Кожен день без електроенергії для забудовників обходиться у декілька тисяч гривень, які вони витрачають на роботу електрогенераторів. І ніхто із міської влади за ці невиправдані витрати забудовників не несе ніякої відповідальності.

Доведені до відчаю люди , що вклали кожен десятки тисяч гривень в побудовану електромережу до своїх будинків, і не можуть отримати електроенергію, виступають з пікетування, як останньою надією привернути увагу до цієї проблеми і вирішити її.

**Запрошуємо представників ЗМІ прийти і висвітлити дану акцію, щоб допомогти сотням людей у 21 столітті поруч із столицею України на 10 році страждань отримати в своїх домівках «лампочку Іліча».**
