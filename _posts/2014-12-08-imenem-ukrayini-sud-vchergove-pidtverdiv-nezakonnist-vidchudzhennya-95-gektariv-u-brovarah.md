---
title: "Іменем України: суд вчергове підтвердив незаконність відчудження 95 гектарів у Броварах"
date: 2014-12-08
author: 
  username: "pravoZnaty"
  display_name: "Маєш право знати"
tags: 
  - "95-gektariv"
  - "vasu"
  - "vibir-redaktsiyi"
  - "lavrinenko"
  - "novini"
  - "rizanenko"
  - "radioperedavalniy-tsentr"
---

**[![IMG_9399](https://mpz.brovary.org/wp-content/uploads/2014/12/IMG_9399.jpg)](https://mpz.brovary.org/wp-content/uploads/2014/12/IMG_9399.jpg)Рішенням Вищого адміністративного суду України 4 грудня було поставлено, найпевніше, останню крапку в резонансній справі земель броварського Радіопередавального центру, що були незаконно відчуджені з державної власності.**

Судовий розгляд відбувся за скаргою **Тараса Лавриненка** – одного з 48 номінальних власників земельних ділянок РПЦ, котрі потім продали усю свою землю ТОВ «Інтерпрофіт», що у свою чергу [контролюється](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) впливовим бізнесменом та найбільшим забудовником Броварів **Віктором Поліщуком.**

\[caption id="attachment\_31513" align="aligncenter" width="600"\][![IMG_9461](https://mpz.brovary.org/wp-content/uploads/2014/12/IMG_94611.jpg)](https://mpz.brovary.org/wp-content/uploads/2014/12/IMG_94611.jpg) Позивач Тарас Лавриненко - один з власників відчуджених 95 гектарів\[/caption\]

Позивач Лавриненко окрім того, що є в переліку отримувачів скандальних земельних ділянок, також вважається неофіційним представником інтересів **[Віктора Поліщука](http://forbes.ua/magazine/forbes/1333204-smotrite-kto-prishel).** Касаційна скарга Лавриненком була подана на рішення попередньої інстанції про скасування наказів на видачу земель Радіопередавального центру у приватну власність. Позов про визнання незаконним передачу 95 гектарів землі стратегічного оборонного підприємства у фактичне володіння комерційним структурам, що [можуть бути пов’язані з верхівкою російської влади](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/), раніше подав народний депутат **Павло Різаненко.**

\[caption id="attachment\_31515" align="aligncenter" width="600"\][![IMG_9458](https://mpz.brovary.org/wp-content/uploads/2014/12/IMG_9458.jpg)](https://mpz.brovary.org/wp-content/uploads/2014/12/IMG_9458.jpg) Павло Різаненко та Тараса Лавриненко дебатують перед початком розгляду справи\[/caption\]

Саме засідання тривало від сили 10 хвилин. Суддівська колегія ВАСУ під головуванням судді **Логвиненка** після з’ясування присутності в залі сторін справи, вийшла в нарадчу кімнату однак повернулась менше, ніж за хвилину. Відтак було зачитано ухвалу: залишити касаційну скаргу громадянина Лавриненка без розгляду.

[![IMG_0051](https://mpz.brovary.org/wp-content/uploads/2014/12/IMG_0051.jpg)](https://mpz.brovary.org/wp-content/uploads/2014/12/IMG_0051.jpg)

Після цього в залі пролунали оплески та вигуки «Слава Україні!» - на засіданні були присутні активісти з Броварів, які перед розглядом провели пікетування суду з вимогою до служителів Феміди працювати в інтересах громади та керуватись виключно законом.

[![IMG_9434](https://mpz.brovary.org/wp-content/uploads/2014/12/IMG_9434.jpg)](https://mpz.brovary.org/wp-content/uploads/2014/12/IMG_9434.jpg)

Теоретично, дана ухвала може бути оскаржена у Верховному суді України, а також з аналогічними скаргами можуть звернутись інші 47 учасників злочинної схеми з «віджиму» 95 гектарів землі Радіопередавального центру. Однак за висновками фахівців, такі оскарження мають майже нульову судову перспективу з огляду на нинішню ухвалу ВАСУ.
