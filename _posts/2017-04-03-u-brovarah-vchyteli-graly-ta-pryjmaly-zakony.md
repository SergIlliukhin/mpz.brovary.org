---
title: "У Броварах вчителі грали та приймали закони - ФОТО"
date: 2017-04-03
author: 
  username: "mizina"
  display_name: "Дарина Мізіна"
categories: 
  - "brovary"
  - "aktsiyi-zahodi"
tags: 
  - "agora"
  - "usaid-rada"
  - "istoriya"
  - "brovary"
  - "brovarskiy-rayon"
  - "vchyteli"
  - "gromadyanska-osvita"
  - "zakon"
  - "novini"
  - "osvita"
  - "pravoznavstvo"
  - "rizanenko"
---

**31 березня у конференц-залі ТРЦ "Термінал" відбувся колоквіум-презентація методичних рекомендацій із предмету суспільствознавство, під час якого вчителі розіграли процедуру ухвалення Верховною Радою Закону "Про загальну середню освіту".**

Захід було організовано в рамках **Програми USAID "РАДА"** з метою впровадження компоненту громадянської освіти у навчальний процес. Запрошені були вчителі з Броварів та району, а також Баришівки та Березані.

[![](https://mpz.brovary.org/wp-content/uploads/2017/03/IMG_9766.jpg)](https://mpz.brovary.org/wp-content/uploads/2017/03/IMG_9766.jpg) Відкрили колоквіум авторка методичних рекомендацій, доцент кафедри політології Національного університету "Києво-Могилянська академія" **Наталія Амальченко,** народний депутат України **Павло Різаненко**, а також координаторки проектів Програми USAID "РАДА" **Марина Руденко** та Лабораторії законодавчих ініціатив **Тетяна Чернуха.**

_"Якщо ми впроваджуємо 12-річну освіту, це значить, ще в школі діти ставатимуть виборцями, і наше завдання пояснити їм, які громадянські права вони мають, як ними користуватися і як захищати. Адже саме громадянські права дають можливість відстоювати інші свободи, надані нам законом і природою",_ — зауважила Наталія Амальченко.

\[caption id="attachment\_68453" align="aligncenter" width="600"\][![](https://mpz.brovary.org/wp-content/uploads/2017/03/IMG_9790.jpg)](https://mpz.brovary.org/wp-content/uploads/2017/03/IMG_9790.jpg) Тетяна Чернуха, Наталія Амельченко, Павло Різаненко, Марина Руденко\[/caption\]

За словами однієї з організаторок, Тетяни Чернухи, мета інціативи — не просто надати вчителям теоретичні знання, але й навчити їх застосовувати інноваційні методи безпосередньо на практиці. _"Саме тому ми намагаємося проводити якомога більше тренінгів для освітян. Раніше ініціативу було представлено в Сумах, Полтаві та двічі в Чернігові. Наступним у черзі буде Луцьк", —_ розповідає координаторка проекту_._

**Гра «Агора»** дала присутнім змогу приміряти на себе роль учасників процедури затвердження Закону «Про загальну середню освіту". Серед них були: Міністр освіти і науки України, лічильна комісія, спікер Верховної Ради, а також представники ліберальної та консервативної партій і депутати-мажоритарники. Кожна з політичних сил мала внести свої поправки до Закону, що розглядався, і вже після їх представлення та обговорення учасниками процесу, спеціальна комісія вносила до законопроекту найбільш виважені зміни.

[![](https://mpz.brovary.org/wp-content/uploads/2017/03/IMG_9870.jpg)](https://mpz.brovary.org/wp-content/uploads/2017/03/IMG_9870.jpg)

[![](https://mpz.brovary.org/wp-content/uploads/2017/03/IMG_9958.jpg)](https://mpz.brovary.org/wp-content/uploads/2017/03/IMG_9958.jpg)

_"Як на мене, розігрування процедури ухвалення законів допоможе зрозуміти не лише сутність роботи Верховної Ради, але й те, наскільки важливо чути й прислухатися одне до одного",_ — підкреслив Павло Різаненко.

Самі учасники, учителі правознавства та історії в старших класах, запевняють: інтерактивні технології на уроках використовують уже давно, й до освітніх інновацій теж відкриті. Щоправда, перешкодою стають брак фінансування та відповідної техніки, особливо в сільських школах.

[![](https://mpz.brovary.org/wp-content/uploads/2017/03/IMG_9891.jpg)](https://mpz.brovary.org/wp-content/uploads/2017/03/IMG_9891.jpg)

Як зазначила Тетяна Чернуха, цілком імовірно, що презентовані рекомендації будуть впроваджені в українську систему освіти вже наступного навчального року. Їхні творці також планують моніторити ефективність ініціативи, підтримуючи зв’язок із учителями-учасниками колоквіуму. Наразі ж освітяни можуть знайти всі матеріали у відкритому доступі.

**Фото — Дарина Мізіна**
