---
title: "ДТП у Броварах: маршрутка із 14 людьми вилетіла з мосту через п'яного водія Ланоса"
date: 2015-03-22
author: 
  username: "pravoznaty"
  display_name: "Маєш право знати"
tags: 
  - "avariya"
  - "brovary"
  - "vibir-redaktsiyi"
  - "dtp"
  - "dtp-v-brovarah"
  - "klimenko"
  - "marshrutka-327"
  - "mikola-klimenko"
  - "novini"
  - "pyaniy-vodiy"
coverImage: "wp-content/uploads/2015/03/327-avariya-06.jpg"
---

**[![327 аварія 09](https://mpz.brovary.org/wp-content/uploads/2015/03/327-avariya-09.jpg)](https://mpz.brovary.org/wp-content/uploads/2015/03/327-avariya-09.jpg)Маршрутне таксі №327 впало з мосту після зіткнення з автомобілем Daewoo Lanos. ДТП сталось у суботу, 21 березня, пізно ввечері на шляхопроводі району Торгмаш. 14 постраждалих пасажирів маршрутки відразу госпіталізували, одна неповнолітня дівчина у важкому стані в реанімації. Очевидці аварії звинувачують в ДТП водія Ланоса. За їх словами, він був дуже нетверезий, що пізніше [підтвердили і в броварській міліції](https://mvs.gov.ua/mvs/control/kyivska/uk/publish/article/151370;jsessionid=4744A3258B75256B99F8E394BF759F23).**

Близько 21:20 маршрутка №327 рухалась в бік Києва по естакаді, коли їй назустріч на великій швидкості вилетів легковий автомобіль Део Ланос. В результаті удару автобус із 14 пасажирами пробив відбійник та огорожу шляхопроводу і впав із понад 10-метрової висоти.

[![327 аварія 08](https://mpz.brovary.org/wp-content/uploads/2015/03/327-avariya-08.jpg)](https://mpz.brovary.org/wp-content/uploads/2015/03/327-avariya-08.jpg)

[![327 аварія 04](https://mpz.brovary.org/wp-content/uploads/2015/03/327-avariya-04.jpg)](https://mpz.brovary.org/wp-content/uploads/2015/03/327-avariya-04.jpg)

[![аварія маршрутка 1](https://mpz.brovary.org/wp-content/uploads/2015/03/avariya-marshrutka-1.jpg)](https://mpz.brovary.org/wp-content/uploads/2015/03/avariya-marshrutka-1.jpg)

[![327 аварія 02](https://mpz.brovary.org/wp-content/uploads/2015/03/327-avariya-02.jpg)](https://mpz.brovary.org/wp-content/uploads/2015/03/327-avariya-02.jpg)

[![327 аварія 10](https://mpz.brovary.org/wp-content/uploads/2015/03/327-avariya-10.jpg)](https://mpz.brovary.org/wp-content/uploads/2015/03/327-avariya-10.jpg)

Автомобіль Ланос перевернувся і в жахливому стані залишився лежати на мосту. «_Водій Ланоса був неадекватний_», - прокоментував ситуацію начальник міліції **Микола Клименко** на місці події. «_Чи це було алкогольне або наркотичне сп’яніння, чи можливо його стан – це наслідок травматичного шоку, покаже експертиза_», - підсумував начальник міліції.

«_Водій Ланоса був взагалі ніякий. Його п’янючого міліція тримала під руки, щоб він щось там підписав, і потім відвезла_», - розповідає очевидець події. За свідченнями присутніх, водій Ланоса отримав незначні травми і навіть намагався втекти, втім працівники ДСО затримали винуватця події.

<iframe src="https://www.youtube.com/embed/_Bdhjk_RW2g" width="600" height="315" frameborder="0" allowfullscreen="allowfullscreen"></iframe>

[![аварія маршрутка 4](https://mpz.brovary.org/wp-content/uploads/2015/03/avariya-marshrutka-4.jpg)](https://mpz.brovary.org/wp-content/uploads/2015/03/avariya-marshrutka-4.jpg)

[![327 аварія 03](https://mpz.brovary.org/wp-content/uploads/2015/03/327-avariya-03.jpg)](https://mpz.brovary.org/wp-content/uploads/2015/03/327-avariya-03.jpg)

[![327 аварія 05](https://mpz.brovary.org/wp-content/uploads/2015/03/327-avariya-05.jpg)](https://mpz.brovary.org/wp-content/uploads/2015/03/327-avariya-05.jpg)

Як з'ясувалось згодом, горе-водій дійсно був у стані алкогольного сп’яніння – 2,1 проміле в крові. За повідомленнями броварських правоохоронців, винуватець аварії виявися 37-річним мешканцем Броварського району.

За фактом дорожньо-транспортної пригоди слідчий відділ відкрив кримінальне провадження за ч. 1 ст. 286 Кримінального кодексу України (порушення правил безпеки дорожнього руху або експлуатації транспорту особою, яка керує транспортним засобом, що спричинило потерпілому середньої тяжкості тілесне ушкодження).

Винуватцю ДТП загрожує арешт на строк до шести місяців, або обмеженням волі на строк до трьох років, з позбавленням права керувати транспортними засобами на строк до трьох років або без такого. Досудове розслідування триває.

Нагадаємо, реконструкція шляхопроводу, де сталось ДТП, триває вже понад півроку. У 2015 році на його ремонт з міського бюджету [виділили 13 мільйонів гривень.](https://mpz.brovary.org/na-remont-mostu-na-torgmash-u-2015-rotsi-vidileno-13-mln-grn-koli-mayut-zavershiti-roboti/)

Відео - [At Brovary](https://www.facebook.com/atbrovary)
