---
title: "Федоренко частував молодь алкоголем та просив по 50 гривень за… «рінгтон».ФОТО, ВІДЕО"
date: 2012-06-25
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "bagmut"
  - "vibir-redaktsiyi"
  - "den-molodi"
  - "kontsert"
  - "molod"
  - "pidkup-vibortsiv"
  - "semenyuk-kiyashko"
  - "fedorenko"
coverImage: "wp-content/uploads/2012/06/DSC_5085.jpg"
---

**[![](https://mpz.brovary.org/wp-content/uploads/2012/06/DSC_5085.jpg "Федоренко")](https://mpz.brovary.org/wp-content/uploads/2012/06/DSC_5085.jpg)Учора, 24 червня, броварська міська влада вкотре скористалась черговим приводом, аби пропіарити масажиста Федоренка за бюджетні кошти під час офіційного муніципального заходу. День молоді, замість того щоб стати спільним святом для усіх юних броварчан, перетворився на агресивну промо-акцію головного броварського «регіонала», місцевого депутата Сергія Федоренка, про що сповіщав величезний банер на центральній міській сцені.**

[![](https://mpz.brovary.org/wp-content/uploads/2012/06/DSC_4713.jpg "сцена імені Федоренка")](https://mpz.brovary.org/wp-content/uploads/2012/06/DSC_4713.jpg)

Аби відмежуватись від правлячої партії, цього разу Федоренко використав не традиційну для «регіоналів» біло-синю гаму, а білий та червоний кольори, намагаючись таким чином скопіювати стилістику партії УДАР Віталія Кличка. У футболках таких самих барв по площі метушились й «волонтери» Федоренка. Деякі з них були активістками «Червоного хреста», [які вже неодноразово помічені в агітаційних акціях за броварського «регіонала».](https://mpz.brovary.org/sergiy-fedorenko-blagodiynik-a-chuzhiy-kosht/) Цього разу [замість великодневих пасок,](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/) літні жіночки роздавали молодим людям презервативи.

\[caption id="attachment\_4883" align="aligncenter" width="720"\][![](https://mpz.brovary.org/wp-content/uploads/2012/06/DSC_5088.jpg "Червоний Хрест")](https://mpz.brovary.org/wp-content/uploads/2012/06/DSC_5088.jpg) За Федоренка знову агітують активістки Червоного Хреста\[/caption\]

\[caption id="attachment\_4884" align="aligncenter" width="720"\][![](https://mpz.brovary.org/wp-content/uploads/2012/06/DSC_5091.jpg "Червоний Хрест і презервативи")](https://mpz.brovary.org/wp-content/uploads/2012/06/DSC_5091.jpg) Цього разу замість пасок роздавали презервативи\[/caption\]

Пізніше на сцену вийшов сам Особистий Масажист Тіла №2, аби вручити грамоти та алкогольні напої найкращим, на його думку, представникам броварської молоді. Більшості з присутніх імена «лауреатів» ні про що не говорять, що й не дивно, адже як правило нагороди з рук «регіоналів» погоджуються брати хіба що придворні броварські «комсомольці». Дійсно активна та розумна молодь відверто гидує стояти на одній сцені з людиною, котра намагалась [«прихватизувати» частину міського парку.](https://mpz.brovary.org/kp-sluzhba-zamovnika-viznalo-pomilku/)

\[caption id="attachment\_4885" align="aligncenter" width="720"\][![](https://mpz.brovary.org/wp-content/uploads/2012/06/DSC_5153.jpg "Федоренко і алкоголь")](https://mpz.brovary.org/wp-content/uploads/2012/06/DSC_5153.jpg) Федоренко радів, роздаючи молодим людям пляшки\[/caption\]

\[caption id="attachment\_4886" align="aligncenter" width="720"\][![](https://mpz.brovary.org/wp-content/uploads/2012/06/DSC_5159.jpg "Федоренко роздає алкоголь")](https://mpz.brovary.org/wp-content/uploads/2012/06/DSC_5159.jpg) Завдяки "регіоналам", випити мали змогу навіть зовсім юні\[/caption\]

Цікаво, що вручати грамоти і пляшки не визвався ніхто з керівництва міста. На сцені не було видно ні Сапожка, ні бодай одного його заступника, хто дійсно мав хоча б якийсь стосунок до організації заходу. Натомість всю славу організаторів шоу взяли на себе той же Сергій Федоренко та колишній клерк його фірми «Феско» Олена Кіяшко-Семенюк, котру тепер «підвищили» до посади секретаря міської ради.

[![](https://mpz.brovary.org/wp-content/uploads/2012/06/DSC_5135.jpg "Олена Семенюк з Федоренком")](https://mpz.brovary.org/wp-content/uploads/2012/06/DSC_5135.jpg)

\[caption id="attachment\_4888" align="aligncenter" width="720"\][![](https://mpz.brovary.org/wp-content/uploads/2012/06/DSC_5143.jpg "Кіяшко-Семенюк і Федоренко")](https://mpz.brovary.org/wp-content/uploads/2012/06/DSC_5143.jpg) Секретарка міськради не втрачала нагоди приголубити молодих хлопців\[/caption\]

\[caption id="attachment\_4889" align="aligncenter" width="720"\][![](https://mpz.brovary.org/wp-content/uploads/2012/06/DSC_5140.jpg "Кіяшко-Семенюк і Федоренко")](https://mpz.brovary.org/wp-content/uploads/2012/06/DSC_5140.jpg) А Сергій Миколайович "поїдав" очима голі спини юних дівчат\[/caption\]

Проте найцікавіший екшн розпочався по закінченню офіційної частини, щойно на сцену вийшов виписаний «регіоналами» броварський DJ Bizon. Молодий музикант регулярно бере участь у провладних заходах, а одного разу навіть [мав честь виступити на одній сцені з ансамблем «Чорнобривці».](http://rada.pravo-znaty.org.ua/index.php%5Eoption=com_content&view=article&id=4986_2011-11-10-08-38-40&catid=1&Itemid=2.htm) Цього ж разу Bizon виступав дуетом з Наталією Багмут, котра зірваним голосом закликала людей активніше танцювати. Люди Наталію Андріївну слухали не дуже й намагались триматись подалі від сцени.

Хоча кілька відчайдух таки вирішали потанцювати. Спочатку до сцени вийшли вже добряче підігріті алкоголем мужички. Потім до них приєднались діти, а потім ще кілька людей. Більшість же все одно намагалась лишатись осторонь «регіоналівського» свята. А в цей час зі сцени MC Sergio, [вже відомий організацією сумнівних заходів,](http://old.afisha-brovary.net/clubs/clubs-new/759-faktor-x-klubu-pozitiv.html) закликав людей перераховувати по 50 гривень на номер мобільного 063 262 0000. ЧИ не на передвиборчу кампанію збирали?

<iframe src="http://www.youtube.com/embed/7_7Ch9xQF4M" height="315" width="420" frameborder="0"></iframe>

_**P.S.**_

Думаю, не варто зазначати, що всі заходи, котрі відбувались того дня на Майдані Свободи були організовані згідно розпорядження міського голови і, зрозуміло, за бюджетні кошти. Чому за наші з вами гроші знову пропіарився масажист Азарова – питання риторичне, хоча й відповідь на нього усім давно відома. Влада знову сприйняла мешканців за «лохів», які усе «схавають» і проголосують так, як їм каже дядько зі сцени або з телевізора.
