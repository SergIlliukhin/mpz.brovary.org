---
title: "Статистика ДТП у Броварах: 50 аварій, 5 загиблих і 78 травмованих за останні 9 місяців, – ДАІ"
date: 2015-10-22
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "avariya"
  - "avto"
  - "dai"
  - "doroga"
  - "dtp"
  - "zagibliy"
  - "novini"
  - "poranenyj"
  - "statistika"
  - "travmovanyj"
coverImage: "wp-content/uploads/2015/10/12112093_1655619981358697_1158705664223463120_n.jpg"
---

**З 1 січня по 30 вересня цього року у Броварах [скоєно](https://www.facebook.com/brovary.dai/posts/1655620338025328) 50 дорожньо-транспортних пригод, в яких загинуло 5 і травмовано 78 осіб. Основні види аварій – зіткнення та наїзди на пішоходів. А найбільш небезпечними для життя та здоров’я громадян стали вулиці Київська, Кутузова та Черняховського.** **Окрім того, станом на 21 жовтня у Броварах внаслідок ДТП [постраждали](https://www.facebook.com/brovary.dai/posts/1655750008012361?__mref=message_bubble) 6 дітей. Усі - з вини водіїв.** **Про це на своїй сторінці у Фейсбуку повідомляє Відділення ДАІ з обслуговування міста Бровари та Броварського району.**

Як вказують правоохоронці, головними причинами ДТП, які трапились із 1 січня по 30 вересня, є порушення водіями правил маневрування (25 ДТП, в яких загинуло 3 та травмовано 37 осіб) і порушення правил проїзду нерегульованих пішохідних переходів (10 ДТП, в яких поранено 11 осіб). Основними видами пригод ДАІ називає зіткнення (18 ДТП, в яких загинула 1 та поранено 46 людей) та наїзди на пішоходів (23 ДТП, в яких загинуло 2 та поранено 22 осіб). Причому з вини пішоходів відбулось 7 ДТП, де загинула 1 та травмовано 6 людей.

[![12118770_1655620054692023_5840188787647794790_n](https://mpz.brovary.org/wp-content/uploads/2015/10/12118770_1655620054692023_5840188787647794790_n.jpg)](https://mpz.brovary.org/wp-content/uploads/2015/10/12118770_1655620054692023_5840188787647794790_n.jpg)

З вини водіїв, які керували транспортними засобами у стані алкогольного сп’яніння, трапилась одна дорожньо-транспортна пригода. Але внаслідок цього було травмовано 15 осіб.

[![12109154_1655620208025341_5308491248637053511_n](https://mpz.brovary.org/wp-content/uploads/2015/10/12109154_1655620208025341_5308491248637053511_n.jpg)](https://mpz.brovary.org/wp-content/uploads/2015/10/12109154_1655620208025341_5308491248637053511_n.jpg)

[![12141676_1655620128025349_8339583840658288317_n](https://mpz.brovary.org/wp-content/uploads/2015/10/12141676_1655620128025349_8339583840658288317_n.jpg)](https://mpz.brovary.org/wp-content/uploads/2015/10/12141676_1655620128025349_8339583840658288317_n.jpg)

За днями тижня найбільш небезпечними є четвер (10 ДТП, в яких поранено 10 людей) і субота (10 ДТП, в яких загинуло 2 поранено 29 осіб). За часом доби найбільше аварій трапилось у час між 20:00 та 22:00 годинами (12 ДТП, в яких загинуло 3 та поранено 24 людей).

> Аналогічну статистику ДАІ за період з 1 січня по 30 червня 2015 року можна переглянути **[тут](https://mpz.brovary.org/statystyka-dtp-u-brovarah-33-avariyi-4-zagyblyh-i-58-travmovanyh-za-pivroku-dai/).**

Як повідомляє ДАІ, станом на 21 жовтня у Броварах внаслідок ДТП постраждали 6 неповнолітніх. Загалом у місті та районі трапилось 14 ДТП, у яких травмували 14 неповнолітніх (5 хлопчиків і 9 дівчат). Серед них дітей шкільного віку - 11, дошкільнят - 3. Найбільш травмонебезпечним був вік від 14 до 15 років, таких постраждалих 5. Діти, яких травмували внаслідок ДТП, у шести випадках були пасажирами транспортних засобів, семеро - пішоходами, іще один - велосипедист. Як зазначають правоохоронці, усі ДТП трапились з вини водіїв.

**Джерело: Відділення ДАІ з обслуговування міста Бровари та Броварського району**
