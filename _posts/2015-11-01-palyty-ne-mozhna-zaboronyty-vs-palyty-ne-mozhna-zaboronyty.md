---
title: "Палити не можна - заборонити VS Палити - не можна заборонити"
date: 2015-11-01
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "listya"
  - "novini"
  - "plotnikova"
  - "spalyuvannya"
  - "uzhkg"
  - "chernyak"
---

**Що роблять у місті з опалим листям: на територіях ЖЕКів та приватного сектору? Хто контролює його прибирання? Чи штрафують за спалювання листя та сміття? Скількі адмінпротоколів щодо паління складено в цьому році? На всі ці питання шукали відповіді журналісти "Маєш право знати".**

Кожної осені місто проклинає невідомих піроманів: соцмережі вибухають гнівними постами, люди зачиняють вікна та затуляють обличчя на вулиці. Цього року, начебто, листя палили не так масово, більше допікали броварчанам тліючі торф'яники. Проте коли місто чергового разу накриває дим, вже не можна зрозуміти, що це: торф'яники, котельні, листя чи сміття. Все змішалося в місті Бровари...

\[caption id="attachment\_47383" align="aligncenter" width="600"\][![12122699_945964515462615_4759873973968056380_n](https://mpz.brovary.org/wp-content/uploads/2015/10/12122699_945964515462615_4759873973968056380_n.jpg)](https://mpz.brovary.org/wp-content/uploads/2015/10/12122699_945964515462615_4759873973968056380_n.jpg) Фото з соцмереж\[/caption\]

Спалювання сміття та листя є адміністративним правопорушенням, тягне за собою штраф у розмірі від 20 до 100 неоподаткованих мінімумів громадян (**340-1700 грн**), наносить шкоду оточуючому середовищу, погано впливає на самопочуття та здоров'я людей. З торф'яниками тижнями борються сотні пожежників, а тут люди самі все підпалюють. Чому вони це роблять? За відповідями ми вирушили до приватного сектору, який займає значну частину нашого міста.

\[caption id="attachment\_47949" align="aligncenter" width="600"\][![листя (17)](https://mpz.brovary.org/wp-content/uploads/2015/10/lystya-17.jpg)](https://mpz.brovary.org/wp-content/uploads/2015/10/lystya-17.jpg) Фото з соцмереж\[/caption\]

\[caption id="attachment\_47950" align="aligncenter" width="600"\][![листя (18)](https://mpz.brovary.org/wp-content/uploads/2015/10/lystya-18.jpg)](https://mpz.brovary.org/wp-content/uploads/2015/10/lystya-18.jpg) Фото з соцмереж\[/caption\]

У Старому Центрі живуть переважно пенсіонери. Ніхто вивозом листя не займається, роблять все старим способом: спалюють або залишають перегнивати у компостних ямах. Палять і навесні, але більше - восени. Особливий сморід і дим дає вогке листя, воно довго тліє, сухе ж листя згоряє швидше. Хтось з мешканців розуміє, як це шкідливо, інші розводять руками: а що робити?  І всі одноголосні: не спалювали б листя, якби його вивозили централізовано.

[![листя (16)](https://mpz.brovary.org/wp-content/uploads/2015/10/lystya-16.jpg)](https://mpz.brovary.org/wp-content/uploads/2015/10/lystya-16.jpg)

[![листя (9)](https://mpz.brovary.org/wp-content/uploads/2015/10/lystya-9.jpg)](https://mpz.brovary.org/wp-content/uploads/2015/10/lystya-9.jpg)

_"Листя складаємо в компостну яму_, - каже жителька приватного сектору **Валентина**. - _Але й палимо також: в мене декілька горіхів росте, їхнє листя не перегниває - то що ж з ним робити? Якщо б листя забирала сміттєва машина - були б тільки раді, готові платити додатково"._

\[caption id="attachment\_47939" align="aligncenter" width="600"\][![листя (7)](https://mpz.brovary.org/wp-content/uploads/2015/10/lystya-7.jpg)](https://mpz.brovary.org/wp-content/uploads/2015/10/lystya-7.jpg) А ось і характерний димок з-за паркану\[/caption\]

_"Взагалі ми не палимо, а сьогодні зрубали зайві віти з дерев,_ - виправдовується ще одна мешканка приватного сектору **Ольга**. - _А листя ми завжди у компостну яму складаємо. Проте було б гарно, якби його централізовано вивозили"._

[![листя (15)](https://mpz.brovary.org/wp-content/uploads/2015/10/lystya-15.jpg)](https://mpz.brovary.org/wp-content/uploads/2015/10/lystya-15.jpg)

_"Листя не палю, знаю про шкоду навколишньому середовищу, згрібаю та складаю перегнивати, а на городі взагалі можу залишити, аби не оголювати землю,_ - розповідає їхня сусідка **Тетяна**. - _А ще в компостну яму додаю таке добриво, "ЭМ-Бокаши" зветься, це такі мікроорганізми, які сприяють процесу переробці листя, знезаражують та усувають запах. Через рік на місці купи листя з'являється чорна земля"._

[![листя (14)](https://mpz.brovary.org/wp-content/uploads/2015/10/lystya-14.jpg)](https://mpz.brovary.org/wp-content/uploads/2015/10/lystya-14.jpg)

_"Листя в нас окремо не вивозять, тільки сміття раз на тиждень,_ - продовжує Тетяна. - _Теж проблема, до речі. Тут система така: ми купуємо спеціальні пакети від "Комунтранс-Бровари". У вартість цього пакету закладений тариф на вивіз сміття. Їхня машина їздить по п'ятницях, забирає сміття у пакетах, що ми виставляємо за паркан. Проте якщо машина затримується, приїздить у суботу чи неділю, то пакети розривають собаки і сміття лежить по всій вулиці. Я пакет прибираю на ніч, якщо бачу, що машини нема, проте це не діло. Взагалі, система збору сміття у нас в приватному секторі явно потребує вдосконалення"._

[![листя (8)](https://mpz.brovary.org/wp-content/uploads/2015/10/lystya-8.jpg)](https://mpz.brovary.org/wp-content/uploads/2015/10/lystya-8.jpg)

_"Мешканці приватного сектору можуть звертатися до комунальних або приватних надавачів послуг, і вивозити листя за окрему плату,_ - коментує ситуацію начальник броварського [управління ЖКГ](http://www.brovary.kiev.ua/upravl%D1%96nnya-zhitlovo-komunalnogo-gospodarstva) **Галина Володимирівна Плотнікова.** - _А щодо прибирання листя в усьому місті, то у КП "Бровари-Благоустрій" та в кожному ЖЕКу міста є трактори, котрі були закуплені ще у 2013-му, і до них в цьому році було придбане навісне обладнання - пилососи, за допомогою яких і прибирають листя. В цьому році жеківські працівники листя палити не повинні, бо в них є все потрібне для прибирання"._

\[caption id="attachment\_43210" align="aligncenter" width="600"\][![осбб-грушевського 15 (47)](https://mpz.brovary.org/wp-content/uploads/2015/08/osbb-grushevskogo-15-47.jpg)](https://mpz.brovary.org/wp-content/uploads/2015/08/osbb-grushevskogo-15-47.jpg) Галина Плотнікова (справа)\[/caption\]

_"Цієї осені пилосос ми ще не використовували,_ - розповідає **начальник ЖЕКу №3**, - _бо до дощів листя сильно не опадало, збирали так, вручну, в мішки - і на машину. А потім зламався трактор, от полагодимо  - і за два дні справимося. Листя взагалі треба збирати, коли воно не дуже сухе, бо пил стоїть, і не вологе після дощу, бо пилосос погано його всмоктує. Збираємо десь рази два на тиждень. Двірники згрібають в купи, повідомляють мене, і ми посилаємо трактор"._

\[caption id="attachment\_47951" align="aligncenter" width="600"\][![листя (19)](https://mpz.brovary.org/wp-content/uploads/2015/10/lystya-19.jpg)](https://mpz.brovary.org/wp-content/uploads/2015/10/lystya-19.jpg) Фото з соцмереж\[/caption\]

\[caption id="attachment\_47957" align="aligncenter" width="600"\][![листя (23)](https://mpz.brovary.org/wp-content/uploads/2015/10/lystya-23.jpg)](https://mpz.brovary.org/wp-content/uploads/2015/10/lystya-23.jpg) А так прибирають на головній вулиці міста\[/caption\]

_"В цьому році листя палять значно менше, в минулому рази в три більше палили. Може, поки ще погода не сприяла, то листя зелене було, то дощі, може, через торф'яники не розбереш, хто що палить, а може, минулорічні штрафи на ЖЕКи подіяли,_ - розповідає в.о. начальника [спеціального відділу контролю за станом благоустрою та зовнішнім дизайном міста](http://www.brovary.kiev.ua/viddil_kontrolu_blagoustriyu) **Черняк Михайло Васильович**. Саме на цей відділ покладено функцію контролю щодо незаконного спалювання сміття та листя. _"Контролю лише на прибудинкових територіях та об'єктах благоустрою зеленого господарства, наприклад, парках,_ - розводить руками пан Черняк. - _На приватну ділянку нам зась. На територіях ЖЕКів ми легко контролюємо ситуацію, в минулому році багато штрафували. А якщо листя спалюють у приватному секторі, за парканом, на території своєї ділянки - ми ніяк вплинути на це не можемо. На вулиці, перед парканом - можемо, за - вже ні, це приватна територія. А дим з-за паркану, який шкодить довколишньому середовищу, - це вже не наша зона відповідальності, а екологів. А екологів у нас штаті немає, лише на обласному рівні. Ось такий глухий кут, боротьба з вітряними млинами..."_

[![листя (11)](https://mpz.brovary.org/wp-content/uploads/2015/10/lystya-11.jpg)](https://mpz.brovary.org/wp-content/uploads/2015/10/lystya-11.jpg)

_"На Київщині по-різному вирішують цю ситуацію,_ - продовжує Михайло Васильович. - _У Фастові штрафує паліїв комунальне підприємство, а в Білій Церкві є екологи на міському рівні - вони й контролюють такі порушення. Особисто я покладаю велику надію на нову поліцію та на співпрацю з нею, насамперед у сфері вуличної торгівлі, та й в інших також. А ще у сфері контролю є така особа, як [громадський інспектор](https://uk.wikipedia.org/wiki/%D0%93%D1%80%D0%BE%D0%BC%D0%B0%D0%B4%D1%81%D1%8C%D0%BA%D0%B8%D0%B9_%D1%96%D0%BD%D1%81%D0%BF%D0%B5%D0%BA%D1%82%D0%BE%D1%80), він разом з міліцією також міг би займатися цими питаннями"._

[![листя (10)](https://mpz.brovary.org/wp-content/uploads/2015/10/lystya-10.jpg)](https://mpz.brovary.org/wp-content/uploads/2015/10/lystya-10.jpg)

_"Окремо рейдів щодо спалювання листя ми не проводимо, проте, раз на тиждень інспектуємо якусь велику вулицю, таку як Незалежності або Гагаріна, а малими вулицями ходимо десь раз на місяць. Також громадяни можуть повідомляти про порушення благоустрою міста, в тому числі щодо незаконного спалювання листя чи сміття, до нашого відділу за телефоном **4-61-28**_, - повідомив в.о. начальника відділу.

\[caption id="attachment\_47962" align="aligncenter" width="600"\][![листя_запит_відповідь](https://mpz.brovary.org/wp-content/uploads/2015/10/lystya_zapyt_vidpovid.jpg)](https://mpz.brovary.org/wp-content/uploads/2015/10/lystya_zapyt_vidpovid.jpg) Броварські чиновники повідомляють, що в 2015 році не склали жодного адмінпротоколу за спалювання листя та сміття\[/caption\]

Отже, машини та потрібне обладнання для збору листя в місті є. Бажання мешканців приватного сектору, аби в них забирали листя, є також. Є відділ по контролю благоустрою та міліція, які можуть штрафувати порушників-паліїв. Чого ж не вистачає, аби остаточно вирішити проблему зі спалюванням листя у місті? Екологів? Свідомості жителів приватного сектору? Виховних годин для паліїв? Більш активної роботи міліції та чиновників? А може, якихось централізованих рішень, на кшталт організованого вивезення опалого листя з приватного сектору чи талонів на безкоштовне вивезення гілок та листя, скажімо, два рази на "гарячий" сезон?

> Нагадуємо, спалювання листя та сміття є адміністративним правопорушенням і тягне за собою накладання штрафу у 340-1700 грн. Про порушення ви можете повідомляти до міліції або спеціального відділю контролю за станом благоустрою за тел. 4-61-28.

**Фото - Світлани Яцив, автора та з соцмереж**
