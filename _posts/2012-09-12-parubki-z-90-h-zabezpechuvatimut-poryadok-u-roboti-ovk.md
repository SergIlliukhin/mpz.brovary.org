---
title: "Парубки \"з 90-х\" забезпечуватимуть порядок у роботі ОВК? – ВІДЕО"
date: 2012-09-12
author: 
  username: "aleechka"
  display_name: "Аліна Дяченко"
categories: 
  - "kolonka-avtora"
tags: 
  - "brovary"
  - "vibori-2012"
  - "golova-ovk"
  - "ovk"
  - "okrug-97"
  - "sityenkov"
  - "tisk-na-zhurnalistiv"
coverImage: "wp-content/uploads/2012/09/Molodiki.jpg"
---

[![](https://mpz.brovary.org/wp-content/uploads/2012/09/Molodiki.jpg "Молодики")](https://mpz.brovary.org/wp-content/uploads/2012/09/Molodiki.jpg)Сьогодні на кілька хвилин відчула себе у 90-х. Це було несподівано, зважаючи на те, що ті часи та їх типові представники мали залишитись давно у минулому. Коли я знімала дерево біля будівлі Центру зайнятості, де сьогодні проходило засідання окружної виборчої комісії, в об'єктив моєї камери потрапило кілька молодиків специфічної зовнішності. Вони тусувались біля цієї будівлі і до початку засідання, і по його завершенні.

І це було досить дивно - раніше я їх тут не бачила, однак одного з них бачила у зовсім іншому місці, а точніше на відео:

<iframe src="https://www.youtube.com/embed/yP0yzis0vS8" frameborder="0" width="420" height="315"></iframe>

Зрозуміло, що [поява одного з нападників на знімальну групу "Маєш право знати"](https://mpz.brovary.org/terminovo-na-znimalnu-grupu-mayesh-pravo-znati-zdiysneno-napad/) біля цієї будівлі була не випадковою. І як і минулого разу, хлопці захотіли залишити факт своєї присутності у публічному місці та ще й навулиці невідомим, а тому заперечили проти моєї зйомки дерева у притаманній їм манері:

<iframe src="https://www.youtube.com/embed/76Jna5PbjFI" frameborder="0" width="560" height="315"></iframe>

Прикметно, що закрити парубків спортивної статури від мого відеооб'єктиву спробувала [одіозна] https://www.youtube.com/watch?v=wWKx7vhX3ww&feature=plcp  членкиня окружної комісії **Юлія Логовченко**. Проте і без "заступництва" Юлії не важко було здогадатись, чому і навіщо ці молодики прибули до місця роботи ОВК саме на час засідання.

Вчора біля входу до Центру зайнятості громадськість та представники різних політичних сил "радо вітали" [нового голову окружної комісії Максима Ситєнкова](https://mpz.brovary.org/chergove-zasidannya-ovk-provede-noviy-golova-uzhe-tretiy/): до засідання просто мітингом, а після - пана Ситєнкова закидали яйцями:

<iframe src="https://www.youtube.com/embed/b1QEO2Gd1t8" frameborder="0" width="560" height="315"></iframe>

Після такого інциденту на сьогоднішнє засідання для охорони громадського порядку було викликано представників міліції, а для підстраховки - бравих хлопців спортивної статури, які на моє зауваження, що за погрози на адресу журналіста передбачено кримінальну відповідальність, з посмішкою кажуть: "Дєвушка, какая ответственность, о чьом ти?!" і продовжують своє.

Схоже, ці парубки так і не усвідомили, що часи 90-х давно минули, і хоч багато хто в цій країні хоче повернути ті буремні часи назад, саме ми – журналісти, громадські активісти, ідейні політики – маємо довести, що 2012 рік не лише на календарі, а й у реальній дійсності, і країна має рухатись у майбутнє, а не в минуле.
