---
title: "У Броварах відкрилося офіційне Представництво університету економіки в Польщі"
date: 2016-07-26
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vyshha-osvita"
  - "vyshha-shkola-ekonomiky"
  - "novini"
  - "predstavnytstvo-universytetu-ekonomiky-m-bydgoshh"
---

**Нещодавно в Броварах відкрилося офіційне Представництво університету економіки в Польщі. До речі, єдине в Україні. Відтепер броварчани можуть, практично не виходячи з дому, здобути вищу освіту в одному з найбільших приватних вузів у північній Польщі, що в місті Бидгощ. Як переконує керівництво Представництва, Польща є однією із найпривабливіших і найдоступніших країн Європи для отримання «путівки в життя» - диплому європейського зразка за мінімальну ціну. Наші журналісти з’ясували всі подробиці вступу та навчання в Бидгощському університеті економіки. Цим матеріалом "Маєш право знати" починає серію публікацій про вищі навчальні заклади міста.**

Міжнародні відносини, філологія, економіка, логістика, туризм, будівництво, фінанси, журналістика, а також мехатроніка, телеінформатика, відновлювальна енергетика, дієтологія, фізичне виховання, фізіотерапія, корисне проектування, - і це ще далеко не весь перелік спеціальностей, за якими проводять навчання у [Вищій Школі економіки](http://www.wsg.byd.pl/strona-glowna.1.html) в Бидгощі. Цю назву вуз отримав у 2005 році. Раніше виш був відомий як Вища Поморська школа туризму та готельного менеджменту в місті Бидгощ, що почала свою освітню діяльність у 1999 році. Нині в університеті, де паралельно навчають **англійською та польською мовами**, здобувають освіту понад **7 000** студентів із Польщі та інших країн світу. Серед понад 500 іноземців  -  **400** - українців. Із Броварщини тільки цьогоріч поїхало на навчання у вуз **15** наших земляків.

\[caption id="attachment\_58757" align="aligncenter" width="600"\][![Представництво університету](https://mpz.brovary.org/wp-content/uploads/2016/07/4-6.jpg)](https://mpz.brovary.org/wp-content/uploads/2016/07/4-6.jpg) Вища Школа економіки в Бидгощі. Центральний університетський кампус  має  площу понад 5 га і  розташований в центрі міста на березі річки Брда - острові «Бидгощська Венеція».\[/caption\]

\[caption id="attachment\_58756" align="aligncenter" width="600"\][![Представництво університету](https://mpz.brovary.org/wp-content/uploads/2016/07/3-6.jpg)](https://mpz.brovary.org/wp-content/uploads/2016/07/3-6.jpg) Центральний корпус університету.\[/caption\]

На сьогодні університет економіки співпрацює з 148 університетами та іншими навчальними закладами із 34 країн світу. Співробітничає виш і з багатьма вузами України, що дозволяє студентам отримати подвійне дипломування. Найближче – з Київським педуніверситетом ім. Драгоманова та технікумом готельного господарства. Однак подібного роду проектів, що передбачають дистанційну форму навчання, в країні не має, переконує директор Представництва Вищої Школи економіки в Бидгощі, кандидат економічних наук, доцент **Наталія Сушко**, яка розвиває представницькі функції польської сторони на території України.

**Що таке «Представництво» і чим воно займається**?

Пані Наталія відразу уточнює: Представництво – це не сам навчальний заклад. Це – посередництво: консультування та супроводження  навчання наших студентів за кордоном.

\[caption id="attachment\_58761" align="aligncenter" width="600"\][![Представництво університету](https://mpz.brovary.org/wp-content/uploads/2016/07/8-3.jpg)](https://mpz.brovary.org/wp-content/uploads/2016/07/8-3.jpg) Наталія Сушко: «Представництво університету економіки міста  Бидгощ у Броварах - єдине на Україні».\[/caption\]

\[caption id="attachment\_58769" align="aligncenter" width="600"\][![Представництво університету](https://mpz.brovary.org/wp-content/uploads/2016/07/16.jpg)](https://mpz.brovary.org/wp-content/uploads/2016/07/16.jpg) Марія Черняк, заступник із науково-педагогічної роботи Представництва Вищої Школи економіки в Бидгощі, кандидат філологічних наук, викладач польської мови: «За 17 років існування університет економіки розвинувся настільки, що має у Польщі 8 філіалів».\[/caption\]

За словами директорки Представництва, поляки зупинили свій вибір на Броварах із кількох причин. Найголовніша - практично повна відсутність у нашому місті вищих навчальних закладів. Адже на сьогоднішній день у Броварах є лише професійний коледж (колишнє ПТУ) та вище училище фізкультури (БВУФК). Важливу роль у виборі поляків зіграло і зручне розташування Броварів стосовно аеропорту Бориспіль: близько 32 км =  35-40 хв їзди на автівці. Президент університету **Крістоф Сікора,** який є і почесним консулом України в Польщі, «накинув оком» на зелене компактне містечко поблизу столиці  ще 10 років тому, коли вперше завітав на запрошення на День міста. Тоді Бровари та Бидгощ підписали угоду про співпрацю і до сьогодні підтримують дружні стосунки.

**Дистанційно - це як?**

Навчатися в університеті можна як очно, заочно, так і електронно та дистанційно. **Дистанційну** форму (на бакалавра - **3, 5 роки**) організовано так, щоб українському студенту було легше адаптуватися до навчання в закордонному виші. Найперша приємність для абітурієнта - ЗНО складати не потрібно. Для здобуття вищої освіти варто мати лише постійний доступ до комп’ютера, адже працювати у спеціальних програмах та спілкуватися з викладачами доведеться в онлайн-режимі.

[![Представництво університету](https://mpz.brovary.org/wp-content/uploads/2016/07/15-3.jpg)](https://mpz.brovary.org/wp-content/uploads/2016/07/15-3.jpg)

Якщо для навчання стаціонарно знання польської мови обов’язкове, то дистанційне навчання можна розпочати і без такого досвіду. Вивчити польську досконало та освоїти всю необхідну програму передбачено програмою І курсу. На ІІ курсі 50% програм уже викладатимуть польською, а 50% - залишиться на українській мові. Польська ж вивчатиметься факультативно. ІІІ курс розрахований на повне знання польської мови, тож усі дисципліни викладатимуть саме нею. До речі, після будь-якого курсу студент може перевестися на стаціонарну (очну) форму навчання та на іншу спеціальність.

\[caption id="attachment\_58771" align="aligncenter" width="450"\][![Представництво університету](https://mpz.brovary.org/wp-content/uploads/2016/07/1111111.jpg)](https://mpz.brovary.org/wp-content/uploads/2016/07/1111111.jpg) Диплом європейського зразка.\[/caption\]

**Останніх півроку,** на час стажування, стаціонарне навчання в Польщі обов’язкове. Після закінчення вузу студент отримує диплом європейського зразка, який  дає змогу працевлаштуватися в будь-якій країні світу. Сприяє університет своїм випускникам і у працевлаштуванні. Але лише на території Польщі.

**Ціна навчання**

Як стверджує Наталія Сушко, ціна навчання в університеті м. Бидгощ не вища, ніж у провідних вузах України: **дистанційно** - **650 євро (17, 800 грн) за 1 рік** (платити реєстраційний внесок непотрібно), **стаціонарно** \- **800 євро (22 тис грн.).** Тривалість очного навчання на ступінь бакалавра – 3-4 роки, на магістра – 2 роки.

Під час стаціонарного навчання гуртожиток надається, але він платний. У середньому – **3 тис. грн** за місяць. Однак можна орендувати й інший вид житла. Харчування обійдеться в місяць також  мінімум  **3-4 тис грн**.

Доїхати в Польщу можна автобусом **«Київ-Бидгощ».** Ціна квитка – **800 грн.** Освітянська віза - **безкоштовна**.

\[caption id="attachment\_58763" align="aligncenter" width="600"\][![Представництво університету](https://mpz.brovary.org/wp-content/uploads/2016/07/10-2.jpg)](https://mpz.brovary.org/wp-content/uploads/2016/07/10-2.jpg) Приймальна комісія: Ольга Діброва, Наталія Сушко та Марія Черняк.\[/caption\]

[![Представництво університету](https://mpz.brovary.org/wp-content/uploads/2016/07/12-4.jpg)](https://mpz.brovary.org/wp-content/uploads/2016/07/12-4.jpg)

Для того, щоб стати студентом  економічного університету в Бидгощі, найперше, що потрібно зробити - прийти в **офіс №3** (4 поверх), що на **вул. Симона Петлюри, 20А** (вул. Черняховського, будівля АТБ), ознайомитися з документами та заключити із польським університетом контракт.

Необхідні **документи** для вступу: копія паспорта, копія атестата про освіту та  додатка, медична довідка 086 та 3 кольорових фото 3, 5 Х 4, 5.

Приймальна комісія, яка працює за вказаною вище адресою, до **1 жовтня**  планує набрати **дві групи по 30 осіб.**

Телефони для довідок: **(067) 735-14-19,** **(066) 421-68-78, (068)099-99-17, (093)789-03-20.**

**Фото - автора та надані Представництвом Вищої Школи економіки в Бидгощі**
