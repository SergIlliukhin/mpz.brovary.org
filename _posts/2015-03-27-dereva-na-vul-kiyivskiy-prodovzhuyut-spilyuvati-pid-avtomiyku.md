---
title: "Дерева на вул. Київській продовжують спилювати. Під автомийку?"
date: 2015-03-27
categories: 
  - "brovary"
  - "novyny"
tags: 
  - "vibir-redaktsiyi"
  - "virubka-derev"
  - "vulitsya-kiyivska"
  - "dereva"
  - "novini"
---

[![вирубка_дерев_київська_5](https://mpz.brovary.org/wp-content/uploads/2015/03/IMG_0546.jpg)](https://mpz.brovary.org/wp-content/uploads/2015/03/IMG_0546.jpg)**Вчора по вулиці Київській навпроти ТРЦ "Термінал" робітники зрізали дерева. Здавалося б, нічого такого, таке можна побачити всюди, але справа у тому, що ці дерева вирубуються незважаючи на скарги місцевих мешканців, а знищення зелені у місті взагалі перетворюється на якусь епідемію.**

Ламати – не будувати: міська влада завзято перетворює Бровари на Троєщину, вирубуючи багатолітні дерева та закатуючи місто в асфальт. Замість саду та лісу – маємо новий житловий квартал, забудований багатоповерхівками. Півкварталу зайняли супермаркети "Новус" та "Епіцентр" – сотні метрів мертвого асфальту. Броварчани побоюються, що під вирубку пустять і сосновий бір в районі "Зеленого кварталу", назва якого перетворюється вже на знущання. А "Термінал", який стоїть вже десяток років, досі не спромігся виростити на території бодай якісь деревця.

Зараз же можновладці замахнулися на шматок землі по вулиці Київській навпроти ТРЦ. Нещодавно там вже було вирубано частину дерев, про що [повідомляли активісти ГО "Броварський Народний Контроль](http://nk.mybrovary.com/zeleni-nasadzhennya-chi-avtomiyka/)".

> \[quote\]19.03.2015. Сьогодні Народний Контроль зустрівся з жителями міста, будинки яких розташовані напроти ТРЦ «Термінал» Зустріч була ініційонована самими жителями з приводу стурбованості вирубкою посадки зелених насаджень навпроти своїх будинків. За інформацією броварчан, на місці вирубаних насаджень планується будівництво автомийки, з яким вони категорично не згодні. Автомийка може бути розташована на відстані не менше 50 метрів від житлових будинків, а в даному випадку можна говорити тільки про 30 метрів, що порушує санітарні правила. За словами незадоволених мешканців прилеглих будинків, з тим, скільки коштів могло бути вкладено на дозвіл будівництва в даному місці, вони впевнені, що зелена зона точно буде вирубана. Присутні на зустрічі вже почали збирати підписи під колективною скаргою до міського голови Сапожко І.В з приводу цього питання. Люди згодні на споруду підприємств торгівлі та громадського харчування, але ніяк не підприємства, діяльність якого, може бути пов’язана з хімічними відходами.\[/quote\]

Здавалося б і так зрозуміло, що вздовж дороги з таким насиченим трафіком має бути хоча б ряд дерев, які захищають людей від шкідливих автомобільних викидів. Але ж ні, чиновники вирішили, що на цьому місці краще буде виглядати мийка чи ще щось, але не зелені насадження.

Поки мешканці чекають відповідь на свої скарги, наші журналісти зафіксували повторне знищення дерев на фото:

[![вирубка_дерев_київська_7](https://mpz.brovary.org/wp-content/uploads/2015/03/IMG_0543.jpg)](https://mpz.brovary.org/wp-content/uploads/2015/03/IMG_0543.jpg)

[![вирубка_дерев-київська_3](https://mpz.brovary.org/wp-content/uploads/2015/03/IMG_0548.jpg)](https://mpz.brovary.org/wp-content/uploads/2015/03/IMG_0548.jpg)

[![вирубка_дерев_київська_9](https://mpz.brovary.org/wp-content/uploads/2015/03/07D_3386.jpg)](https://mpz.brovary.org/wp-content/uploads/2015/03/07D_3386.jpg)

[![вирубка_дерев_київська_1](https://mpz.brovary.org/wp-content/uploads/2015/03/IMG_0561.jpg)](https://mpz.brovary.org/wp-content/uploads/2015/03/IMG_0561.jpg)

[![вирубка_дерев_київська_2](https://mpz.brovary.org/wp-content/uploads/2015/03/IMG_0553.jpg)](https://mpz.brovary.org/wp-content/uploads/2015/03/IMG_0553.jpg)

[![вирубка_дерев_київська_8](https://mpz.brovary.org/wp-content/uploads/2015/03/07D_3396.jpg)](https://mpz.brovary.org/wp-content/uploads/2015/03/07D_3396.jpg)

[![вирубка_дерев_київська_4](https://mpz.brovary.org/wp-content/uploads/2015/03/IMG_0547.jpg)](https://mpz.brovary.org/wp-content/uploads/2015/03/IMG_0547.jpg)

[![вирубка_дерев_київська_6](https://mpz.brovary.org/wp-content/uploads/2015/03/IMG_0544.jpg)](https://mpz.brovary.org/wp-content/uploads/2015/03/IMG_0544.jpg)

[![вирубка_дерев_київська_10](https://mpz.brovary.org/wp-content/uploads/2015/03/07D_3375.jpg)](https://mpz.brovary.org/wp-content/uploads/2015/03/07D_3375.jpg)

[![вирубка_дерев_київська_11](https://mpz.brovary.org/wp-content/uploads/2015/03/07D_3373.jpg)](https://mpz.brovary.org/wp-content/uploads/2015/03/07D_3373.jpg)

**Фото - Світлани Яцив**
