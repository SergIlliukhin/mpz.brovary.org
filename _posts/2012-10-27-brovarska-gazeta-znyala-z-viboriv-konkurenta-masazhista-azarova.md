---
title: "УП: Броварська газета \"зняла\" з виборів конкурента масажиста Азарова"
date: 2012-10-27
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "vibori-2012"
  - "nove-zhittya"
  - "novini"
  - "rizanenko"
  - "sud"
coverImage: "wp-content/uploads/2012/10/nn.jpg"
---

[![](https://mpz.brovary.org/wp-content/uploads/2012/10/nn.jpg "nn")](https://mpz.brovary.org/wp-content/uploads/2012/10/nn.jpg)**У Броварах розповсюджується спецвипуск комунальної газети з підробною постановою ЦВК нібито про зняття з реєстрації кандидата від УДАРу Павла Різаненка** - повідомляє інтернет-видання ["Українська Правда"](https://www.pravda.com.ua/news/2012/10/27/6975587/) з посиланням на прес-службу ГО "Громадський захист Київщини".

По округу розповсюджується спецвипуск газети Броварської міської та районної рад "Нове життя" датований 27 жовтня.

На першій шпальті комунальної газети – інформація про зняття Різаненка з виборів постановою ЦВК №1887 від 26.10.2012.

Постанова з таким номером дійсно є на сайті Центрвиборчкому, проте мова в ній йдеться "Про скаргу Сосюри В.В., довіреної особи кандидата у народні депутати України в одномандатному виборчому окрузі № 93 Мороза О.О., зареєстровану в Центральній виборчій комісії 25 жовтня 2012 року за № 21-36-34379".

Таким чином, редакція броварської комунальної газети підробила постанову Центральної виборчої комісії.

[![](https://mpz.brovary.org/wp-content/uploads/2012/10/Nove-Jittya.jpg "Nove Jittya")](https://mpz.brovary.org/wp-content/uploads/2012/10/Nove-Jittya.jpg)

Раніше Різаненко [заявляв](https://www.pravda.com.ua/news/2012/10/23/6975191/), що його намагаються зняти з виборів за особистою вказівкою прем’єр-міністра Миколи Азарова.

Як відомо, "Батьківщина" у 97 окрузі зняла свого кандидата на користь Різаненка. Його конкурентом є масажист Азарова Микола Федоренко.

> За інформацією "Маєш Право Знати", сьогодні, 27 жовтня відбулись чергові 2 судових засідання, на яких Окружна виборча комісія намагається довести, що Павло Різаненко не має права балатуватися до Верховної Ради України. В ході сьогоднішніх і попередніх судових засідань суд визнав, що підозри є необґрунтованими.
