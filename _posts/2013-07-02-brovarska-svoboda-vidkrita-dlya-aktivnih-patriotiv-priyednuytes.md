---
title: "Броварська \"Свобода\" відкрита для активних патріотів. Приєднуйтесь!"
date: 2013-07-02
categories: 
  - "kolonka-avtora"
tags: 
  - "aktivisti"
  - "brovary"
  - "vo-svoboda"
---

[![Свобода](https://mpz.brovary.org/wp-content/uploads/2013/06/Svoboda.jpg)](https://mpz.brovary.org/wp-content/uploads/2013/06/Svoboda.jpg)**Шановні українко та українцю! Броварчани!**

У нас з вами відібрали кров\`ю і потом багатьох поколінь – зернинка до зернинки! – віками надбану НАРОДНУ власність: банківські заощадження, фабрики і заводи, порти і пароплави, природні ресурси, відбирають навіть саму матінку – землю! Владу "НАРОДУ" практично монополізували партійно – олігархічні холдинги, щоб навічно закріпити за новітніми "князями" з їх удільними "князівствами".

Влада має лишатись НАРОДНОЮ, вона повинна формуватись за Вашими розумінням, довірою, повагою та підтримкою і жорстко контролюватись усіма складовими громадянського суспільства. Без Вашої активної допомоги неможливо вичистити владу, політикум і, власне, саме суспільство від жабуриння та мулу, які все більше перетворюють цілюще джерело у застояне болото.

Тільки Ви можете змінити нинішню, наскрізь корумповану, жадібну, злочинну владу на тих, у чиїй порядності, доброчинності, патріотизмі впевнені. Хто - безкорисливо та активно, - ділом, а не на словах ! – відстоює права і свободи громади, громадянина.

Такі люди є й серед Вас, на Вашій вулиці чи в будинку. Невже усі ми - спільно, разом – не спроможні привести їх у місцеву владу? Чому гіпнотично голосуємо за кровопивць зі щільно напакованими гаманцями, білосніжними комірцями і білозубими усмішками? Може досить?!!!

Якщо ВАШЕ бажання жити у вільній, демократичній, великій, заможній Україні є палким і щирим; якщо прагнення щасливого життя, гідного великого українського народу, укріплено ВАШИМИ непоборними вірою і надією; якщо ВИ поділяєте нашу громадянську позицію, схвалюєте суспільно-політичну діяльність і можете у цьому допомогти - заповніть цю анкету.

> Якщо хочете дізнатись більше про ВО "Свобода", місцеву організацію, вкажіть :
> 
> 1) Ваші ім\`я та вік \_\_\_\_\_ .
> 
> 2) Вашу поштову чи електронну адресу, на яку ми можемо надіслати інформаційні матеріали \_\_\_\_\_\_\_ .
> 
> Якщо Ви хочете, щоб Вас повідомили про заходи, які проводитиме ВО "Свобода", просимо вказати контактний телефон  \_\_\_\_\_\_ .
> 
> Якщо Ви хочете сприяти нашій діяльності у якості прихильника, агітатора чи стати членом ВО "Свобода", телефонуйте: **098 475 61 97.**

Свої пропозиції та зауваження щодо діяльності ВО "Свобода", місцевої організації, просимо надсилати за адресою: **07400,** **Київська обл., м.Бровари, вул. Горького, 19, кв. 2** або на e-mail **[osvoboda@ukr.net](mailto:osvoboda@ukr.net).**

Власну думку стосовно діяльності місцевої влади, депутатського корпусу, політичної і громадської складових місцевої громади, конкретні пропозиції щодо їх формування у майбутньому, просимо надсилати за вище вказаними адресами.

**ПРАВДА І СВОБОДА ПЕРЕМОЖУТЬ!**
