---
title: "«Ми готові були померти і вони це розуміли. Саме тому ми перемогли». Учора броварчани вшанували подвиг Небесної сотні"
date: 2016-02-21
author: 
  username: "pravoznaty"
  display_name: "Маєш право знати"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "vshanuvannya"
  - "nebesna-sotnya"
  - "novini"
  - "richnitsya"
  - "revolyutsiya-gidnosti"
coverImage: "wp-content/uploads/2016/02/mityng-11.jpg"
---

**20 лютого, разом з усією країною, броварчани вшанували пам'ять жертв режиму Януковича – Героїв Небесної сотні, котрі загинули під час масового розстрілу «Беркутом» майданівців на вулиці Інститутській у Києві два роки тому.**

Броварчани почали збиратися на розі вулиць Грушевського та Небесної сотні близько 18:00. На місце люди приходили зі своїми лампадками, або отримували їх у організаторів заходу: молодіжних організацій ОНУМ, «Молодь Демальянсу», «Молодь Самопомочі» та позапартійних активістів. У цей час на Майдані Свободи вже виставили екран та звукове обладнання: біля меморіалу Небесної сотні, встановленої на першу річницю перемоги Революції Гідності, демонстрували короткі фільми про події Майдану.

[![мітинг (1)](https://mpz.brovary.org/wp-content/uploads/2016/02/mityng-1.jpg)](https://mpz.brovary.org/wp-content/uploads/2016/02/mityng-1.jpg)

[![мітинг (2)](https://mpz.brovary.org/wp-content/uploads/2016/02/mityng-2.jpg)](https://mpz.brovary.org/wp-content/uploads/2016/02/mityng-2.jpg)

[![мітинг (12)](https://mpz.brovary.org/wp-content/uploads/2016/02/mityng-12.jpg)](https://mpz.brovary.org/wp-content/uploads/2016/02/mityng-12.jpg)

[![мітинг (15)](https://mpz.brovary.org/wp-content/uploads/2016/02/mityng-15.jpg)](https://mpz.brovary.org/wp-content/uploads/2016/02/mityng-15.jpg)

[![мітинг (14)](https://mpz.brovary.org/wp-content/uploads/2016/02/mityng-14.jpg)](https://mpz.brovary.org/wp-content/uploads/2016/02/mityng-14.jpg)

О 18:30 колона броварської молоді вирушила вулицею Небесної сотні в бік Майдану Свободи. У руках броварчани тримали запалені лампадки та портрети усіх загиблих героїв Небесної сотні.

<iframe src="https://www.youtube.com/embed/dUpRoAzVkkY" width="560" height="315" frameborder="0" allowfullscreen="allowfullscreen"></iframe>

Разом з молоддю у колоні рухалися також деякі броварські депутати, зокрема Андрій Саук та Аліна Дяченко від «ДемАльянсу», Валерій Іваненко від «Солідарності» разом зі своїм сином, депутатом обласної ради Олегом Іваненком. Ходу супроводжував автомобіль поліції із увікнутими проблисковими маячками.

 [![мітинг (3)](https://mpz.brovary.org/wp-content/uploads/2016/02/mityng-3.jpg)](https://mpz.brovary.org/wp-content/uploads/2016/02/mityng-3.jpg)

[![мітинг (4)](https://mpz.brovary.org/wp-content/uploads/2016/02/mityng-4.jpg)](https://mpz.brovary.org/wp-content/uploads/2016/02/mityng-4.jpg)

[![мітинг (20)](https://mpz.brovary.org/wp-content/uploads/2016/02/mityng-20.jpg)](https://mpz.brovary.org/wp-content/uploads/2016/02/mityng-20.jpg)

[![мітинг (19)](https://mpz.brovary.org/wp-content/uploads/2016/02/mityng-19.jpg)](https://mpz.brovary.org/wp-content/uploads/2016/02/mityng-19.jpg)

[![мітинг (5)](https://mpz.brovary.org/wp-content/uploads/2016/02/mityng-5.jpg)](https://mpz.brovary.org/wp-content/uploads/2016/02/mityng-5.jpg)

[![мітинг (17)](https://mpz.brovary.org/wp-content/uploads/2016/02/mityng-17.jpg)](https://mpz.brovary.org/wp-content/uploads/2016/02/mityng-17.jpg)

[![мітинг (6)](https://mpz.brovary.org/wp-content/uploads/2016/02/mityng-6.jpg)](https://mpz.brovary.org/wp-content/uploads/2016/02/mityng-6.jpg)

Колона дісталась Майдану Свободи досить швидко – вже близько 19:00 біля меморіалу зібралося понад 70 учасників акції. На екрані у цей час демонструвалися відео сутичок майданівців з тітушками та «Беркутом» на кріпосному провулку 18-го лютого 2014 року та боїв на Інститутській наступного дня. Люди почали ставити лампадки до меморіалу героям Революції Гідності, класти квіти, дехто ставав перед пам’ятником на коліна. У натовпі багато людей не стримували сліз, переглядаючи кадри розстрілу майданівців на Інститутський. У цей час на Майдані Свободи лунала жалобна «Пливе кача…».

[![мітинг (7)](https://mpz.brovary.org/wp-content/uploads/2016/02/mityng-7.jpg)](https://mpz.brovary.org/wp-content/uploads/2016/02/mityng-7.jpg)

[![мітинг (9)](https://mpz.brovary.org/wp-content/uploads/2016/02/mityng-9.jpg)](https://mpz.brovary.org/wp-content/uploads/2016/02/mityng-9.jpg)

[![мітинг (21)](https://mpz.brovary.org/wp-content/uploads/2016/02/mityng-21.jpg)](https://mpz.brovary.org/wp-content/uploads/2016/02/mityng-21.jpg)

[![мітинг (22)](https://mpz.brovary.org/wp-content/uploads/2016/02/mityng-22.jpg)](https://mpz.brovary.org/wp-content/uploads/2016/02/mityng-22.jpg)

[![мітинг (23)](https://mpz.brovary.org/wp-content/uploads/2016/02/mityng-23.jpg)](https://mpz.brovary.org/wp-content/uploads/2016/02/mityng-23.jpg)

[![мітинг (24)](https://mpz.brovary.org/wp-content/uploads/2016/02/mityng-24.jpg)](https://mpz.brovary.org/wp-content/uploads/2016/02/mityng-24.jpg)

[![мітинг (25)](https://mpz.brovary.org/wp-content/uploads/2016/02/mityng-25.jpg)](https://mpz.brovary.org/wp-content/uploads/2016/02/mityng-25.jpg)

[![мітинг (26)](https://mpz.brovary.org/wp-content/uploads/2016/02/mityng-26.jpg)](https://mpz.brovary.org/wp-content/uploads/2016/02/mityng-26.jpg)

[![мітинг (28)](https://mpz.brovary.org/wp-content/uploads/2016/02/mityng-28.jpg)](https://mpz.brovary.org/wp-content/uploads/2016/02/mityng-28.jpg)

[![мітинг (29)](https://mpz.brovary.org/wp-content/uploads/2016/02/mityng-29.jpg)](https://mpz.brovary.org/wp-content/uploads/2016/02/mityng-29.jpg)

[![мітинг (30)](https://mpz.brovary.org/wp-content/uploads/2016/02/mityng-30.jpg)](https://mpz.brovary.org/wp-content/uploads/2016/02/mityng-30.jpg)

По завершенню відео до мікрофону вийшов представник молоді, який оголосив хвилину мовчання за полеглими героями.

[![мітинг (33)](https://mpz.brovary.org/wp-content/uploads/2016/02/mityng-33.jpg)](https://mpz.brovary.org/wp-content/uploads/2016/02/mityng-33.jpg)

За тим слово взяли ще кілька молодих людей – вони прочитали вірші на честь Небесної сотні.

[![мітинг (10)](https://mpz.brovary.org/wp-content/uploads/2016/02/mityng-10.jpg)](https://mpz.brovary.org/wp-content/uploads/2016/02/mityng-10.jpg)

[![мітинг (31)](https://mpz.brovary.org/wp-content/uploads/2016/02/mityng-31.jpg)](https://mpz.brovary.org/wp-content/uploads/2016/02/mityng-31.jpg)

Один з декламаторів, вочевидь від хвилювання, кілька разів збивався, але дочитав вірш до кінця.

[![мітинг (32)](https://mpz.brovary.org/wp-content/uploads/2016/02/mityng-32.jpg)](https://mpz.brovary.org/wp-content/uploads/2016/02/mityng-32.jpg)

Після завершення «офіційної частини» заходу, організатори оголосили правило «вільного мікрофону»: будь-хто міг виступити перед присутніми та поділитися своїми спогадами про Майдан та враженнями про те, чи досягли Революція Гідності своєї мети. До мікрофону вийшла зовсім юна дівчинка, яка розповіла, що днями написала листа на фронт і закликала їх захищати країну і повертатися живими.

[![мітинг (35)](https://mpz.brovary.org/wp-content/uploads/2016/02/mityng-35.jpg)](https://mpz.brovary.org/wp-content/uploads/2016/02/mityng-35.jpg)

За тим слово взяв активіст Олександр Плахов. Він тримав в руках портрети героїв Небесної сотні і казав, що не знав цих людей особисто, але їхній подвиг – неоціненний для всієї країни. «Пожертвувати власним життям заради інших – це найвищий прояв любові до ближнього», - так завершив свій виступ промовець.

[![мітинг (37)](https://mpz.brovary.org/wp-content/uploads/2016/02/mityng-37.jpg)](https://mpz.brovary.org/wp-content/uploads/2016/02/mityng-37.jpg)

Депутат міськради Аліна Дяченко, говорячи у мікрофон, сказала, що боротьба громадян за ідеали Революції Гідності продовжується і сьогодні. Декілька разів Дяченко мусила робити паузу, аби вгамувати сльози. Зібравшись, депутат пояснила громаді, що Бровари сьогодні також стоять перед викликом – чи не зрадить нинішня влада ті цінності, за які загинула Небесна сотня.

[![мітинг (34)](https://mpz.brovary.org/wp-content/uploads/2016/02/mityng-34.jpg)](https://mpz.brovary.org/wp-content/uploads/2016/02/mityng-34.jpg)

З її слів, вже цього понеділка відбудеться вирішальна сесія, на якій прихильники режиму Януковича намагатимуться взяти реванш. Дяченко закликала усю громаду прийти на сесію і не допустити «регіоналівського перевороту».

Про схожі речі у своєму виступі говорив і наступний спікер, журналіст Андрій Качор. Він зазначив, що «якщо у цей день тут знову зібралися люди – значить Майдан як явище ще живий. І революція триває». Андрій нагадав, як у цій ж дні два роки тому, щойно було повалено режим Януковича, він закликав громаду на Віче не дати регіоналам жодного шансу в майбутньому.

[![мітинг (38)](https://mpz.brovary.org/wp-content/uploads/2016/02/mityng-38.jpg)](https://mpz.brovary.org/wp-content/uploads/2016/02/mityng-38.jpg)

«Тоді попереджалося: регіонали знову можуть перефарбуватися і підняти голову. Цього не можна було допускати, жодної толерантності до представників партії вбивць, усі вони, усі абсолютно мають відійти у небуття. На жаль, проявили «терпимість», не дотисли усіх. І тепер відроджується корупція і дерибан. Якщо не притиснемо їх усіх сьогодні – жертва Небесної сотні стане марною і революція програє», - вважає Качор.

> Приблизно в середині заходу відбулася спроба дрібної провокації: до мікрофону підійшов кремезний чоловік напідпитку, який почав розповідати в мікрофон про те, що він актор, який грає Януковича та іншу нісенітницю. Від чоловіка сильно несло алкоголем та й він сам не приховував, що нетверезий.
> 
> \[caption id="attachment\_52243" align="aligncenter" width="600"\][![мітинг (41)](https://mpz.brovary.org/wp-content/uploads/2016/02/mityng-41.jpg)](https://mpz.brovary.org/wp-content/uploads/2016/02/mityng-41.jpg) Нетверезий провокатор - "делегат від влади"\[/caption\]
> 
> Представники ультрас вже поривалися "ліквідувати провокацію", однак організатори заходу вирішили питання мирним шляхом. Чоловік наприкінці кинув фразу, що все це "проплачений мітинг" і, зрештою, покинув Майдан Свободи. Пізніше з'ясувалося, що п'яниця - представник ["офіційної ходи", організованої владою із застосуванням адмінресурсу днема раніше.](https://mpz.brovary.org/tyha-hoda-adminresursu-shkolyari-byudzhetnyky-ta-deputaty-poklaly-kvity-do-memorialu-nebesnoyi-sotni/) Провокатор очолював "офіційну колону", а цього разу намагався зірвати захід, організований небайдужими броварчанами.
> 
> \[caption id="attachment\_52244" align="aligncenter" width="600"\][![07D_2730-1](https://mpz.brovary.org/wp-content/uploads/2016/02/07D_2730-1-1.jpg)](https://mpz.brovary.org/wp-content/uploads/2016/02/07D_2730-1-1.jpg) Той самий чоловік днем раніше на чолі "офіційної ходи"\[/caption\]

За тим виступив ще один депутат від «ДемАльянсу» Андрій Саук. Він продовжив думку попередніх виступаючих і підкреслив, що корупція зїдає нашу країну. І лише тоді, коли кожен з нас припинить давати хабарі, подолає корупцію у собі – лише тоді наше суспільство матиме шанс на очищення.

[![мітинг (39)](https://mpz.brovary.org/wp-content/uploads/2016/02/mityng-39.jpg)](https://mpz.brovary.org/wp-content/uploads/2016/02/mityng-39.jpg)

Після того до мікрофону підходили броварчани-учасники Майдану. Жінка, котра в ті дні була активісткою медичної варти згадувала, як разом з подругами захищали поранених, яких привозили в броварські лікарні, адже тоді влада розшукувала і переслідувала постраждалих. «Скільки ми тоді відвезли бинтів і ліків на Майдан – не пригадати» - схвильовано розповідала жінка. Наприкінці вона закликала усіх присутніх цікавитися ситуацію в місті, стежити за тутешньою політикою, аби в разі чого – «зупинити контрреволюцію».

[![мітинг (36)](https://mpz.brovary.org/wp-content/uploads/2016/02/mityng-36.jpg)](https://mpz.brovary.org/wp-content/uploads/2016/02/mityng-36.jpg)

Одним з останніх виступив представник броварських футбольних ультрас Андрій. Він згадував як народжувалась броварська барикада 19-го лютого, як відразу там зібралися сотні броварчан, переважно молодь. Андрій згадав один з найбільш напружених моментів охорони блок-посту, коли до барикади наблизилося пять автобусів чи то з "Беркутом", чи то з тітушками.

[![мітинг (40)](https://mpz.brovary.org/wp-content/uploads/2016/02/mityng-40.jpg)](https://mpz.brovary.org/wp-content/uploads/2016/02/mityng-40.jpg)

З дерев’яними палицями лише 40 чоловік кинулися на, можливо, озброєних бандитів, і ті, налякані, були змушені тікати. «Ми тоді розуміли, що можемо загинути: сили були надто нерівні. Але ми були  настільки «заряджені», що вже не відчували страху. І ті, хто приїхав на тих автобусах – вони також це розуміли, що ми готові померти тут. І тому втікли. Так ми відстояли той блокпост», - розповів Андрій.

Коли завершилися виступи, учасники акції а-капела виконали гімн України.

[![мітинг (42)](https://mpz.brovary.org/wp-content/uploads/2016/02/mityng-42.jpg)](https://mpz.brovary.org/wp-content/uploads/2016/02/mityng-42.jpg)

[![мітинг (44)](https://mpz.brovary.org/wp-content/uploads/2016/02/mityng-44.jpg)](https://mpz.brovary.org/wp-content/uploads/2016/02/mityng-44.jpg)

[![мітинг (43)](https://mpz.brovary.org/wp-content/uploads/2016/02/mityng-43.jpg)](https://mpz.brovary.org/wp-content/uploads/2016/02/mityng-43.jpg)

Акція завершилася близько 19:30.

_Фото Світлани Яцив_
