---
title: "АНОНС: ТАРТАК у Броварах 22 жовтня"
date: 2016-10-18
categories: 
  - "announce"
  - "brovary"
tags: 
  - "party-bar-911"
  - "anons"
  - "brovary"
  - "gurt-tartak"
  - "kontsert"
  - "novini"
---

**Цієї суботи, 22 жовтня, в броварському Party Bar 911 відбудеться сольний концерт Сашка Положинського зі своїм гуртом ТАРТАК. Початок концерту о 20:30.**

**Party Bar 911** (м.Бровари, бул. Незалежності, 16) на своїй сторінці у FB [повідомляє](https://business.facebook.com/PartyBar911/photos/a.625310917480363.1073741829.624744354203686/1330511530293628/?type=3&theater), що гурт **ТАРТАК** на чолі із фронтменом **Сашком Положинським** виступить у них із концертом у суботу, **22 жовтня**. Аналогічний концерт торік там же відбувся теж у жовтні, 14-го - на День захисника України. Після виступу ТАРТАКу вечір продовжить кавер-група **"PARTYZANSKIE ВИТІВКИ"** (до 23:00).

Вхід до закладу – за квитками, про вартість яких та наявність місць і бронювання стола пропонується уточнювати за телефоном **(067) 777-0-911** (після 16:00).

[![003874_normal](https://mpz.brovary.org/wp-content/uploads/2016/10/003874_normal.jpg)](https://mpz.brovary.org/wp-content/uploads/2016/10/003874_normal.jpg)

> **ТАРТАК** - маловживане українське слово «тартак» означає «лісопилка»  - щось енергійне, рухливе, шумне та ще й ріже по живому, а ще й  гарно і звучить, і пишеться. В цьому році гурт святкує своє 20-річчя. Як зазначила одна львівська радіоведуча – в Україні є поп-музика, є рок-музика, є альтернатива, а є група «ТАРТАК». Його засновник, художній керівник, співпродюсер, вокаліст, шоумен та автор текстів пісень - Олександр Положинський (Сашко, або Коміс, або Положик). По сумісництву він працює ведучим на телебаченні, радіо, концертах та вечірках, моделлю Лілії Пустовіт й іноді займається написанням статей. За його словами, він дуже любить Україну, але ту, яка є у його мріях, - а не ту, що насправді... Для щастя йому не вистачає грошей, без яких прожити ніяк неможливо. Ну, і без здоров’я, звісно! Улюблений вираз: "Треба жити так, щоб було добре мені, і при цьому нікому не заважати".  Найбільше терпіти Сашко не може тупість, холод, бруд приставучий, бути хворим, коли на нього нависають, українське телебачення, радіо, пресу і КОЛИ НЕМАЄ ГРОШЕЙ! (за матеріалами сайту www.tartak.com.ua).

<iframe src="https://www.youtube.com/embed/dVDq9uQaVLY" width="560" height="315" frameborder="0" allowfullscreen="allowfullscreen"></iframe>
