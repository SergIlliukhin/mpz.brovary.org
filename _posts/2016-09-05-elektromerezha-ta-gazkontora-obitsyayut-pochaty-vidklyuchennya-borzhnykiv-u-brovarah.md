---
title: "Електромережа та газконтора обіцяють почати відключення боржників у Броварах"
date: 2016-09-05
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "borg"
  - "borzhnyk"
  - "brovary"
  - "vidimknennya"
  - "vidklyuchennya"
  - "vibir-redaktsiyi"
  - "gaz"
  - "elektrika"
  - "novini"
  - "rahunok"
  - "svitlo"
coverImage: "wp-content/uploads/2016/09/29183-1.jpg"
---

**Цього та наступного тижня проведуть масові відключення від електропостачання броварських боржників. Окрім того, 826 осіб, які не сплатили за рахунками, обіцяють лишити без газопостачання. Про це під час сьогоднішньої оперативної наради за участю секретаря міськради повідомили представники броварських РЕМ та газконтори.**

Як зазначив працівник місцевого району електричних мереж, нині в Броварах є проблема зі збором коштів за надану споживачам електрику. В населення великі борги, – пояснює чоловік, – в цілому, приблизно на **4 млн грн.** Тому обіцяє: цього та наступного тижня електромережа масово відключатиме боржників.

Схожі обіцянки пролунали з вуст представника броварської філії «Київоблгазу». Він також зазначив, що будуть відмикати боржників, однак будь-яких термінів не назвав. Зі слів чоловіка, у Броварах нині **826 осіб** не сплатили за рахунками. Їхні списки представник міського керівництва тримав у руках та пообіцяв передати броварській владі.

Нагадаємо, що найближчими днями Броварський РЕМ також запланував [вимикати](https://mpz.brovary.org/vymknennya-elektroenergiyi-u-brovarah-na-najblyzhchi-tyzhni/) світло з інших причин. Задля проведення робіт із обрізання крон дерев електрики тимчасово не буде 9 вересня по вул. Радистів та 12 вересня по вул. Польовій.
