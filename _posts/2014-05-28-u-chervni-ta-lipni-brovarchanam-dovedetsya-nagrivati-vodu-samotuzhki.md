---
title: "У червні та липні броварчанам доведеться нагрівати воду самотужки"
date: 2014-05-28
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vidklyuchennya"
  - "vibir-redaktsiyi"
  - "garyacha-vodi"
  - "garyache-vodopostachannya"
  - "kp-brovariteplovodoenergiya"
  - "novini"
  - "ogoloshennya"
coverImage: "wp-content/uploads/2014/05/Garyacha-voda-2014.jpg"
---

**[![Гаряча вода 2014](https://mpz.brovary.org/wp-content/uploads/2014/05/Garyacha-voda-2014.jpg)](https://mpz.brovary.org/wp-content/uploads/2014/05/Garyacha-voda-2014.jpg)Перші два місяці літа броварчанам доведеться обходитись без гарячої води: з 2 червня по 1 серпня 2014 року буде припинене гаряче водопостачання.  Як сказано у [повідомленні КП "Броваритепловодоенергія"](http://brovary.kiev.ua/ogoloshennya-pro-pripinennya-garyachogo-vodopostachannya-0) це робиться "у зв’язку з проведенням випробувань на гідравлічну щільність та значних обсягів ремонтно-профілактичних робіт на теплових мережах та теплотехнічному обладнані".**

Гідровипробування теплових мереж будуть проводитися з 03 червня з 10:00 під тиском 16 кг/см2. При виявленні протікання або слабких парень на трубах і радіаторах опалення в приміщеннях комунальники просять терміново звернутися в аварійну службу внутрішньобудинкових систем по телефону **5-20-89**, або відповідне відомство.

Комунальне підприємство попереджає, що на вулицях або садибах можливі пошкодження підземних трубопроводів з виникненням провалів з викидами води на поверхню. Власників підвальних приміщень, в яких зберігаються матеріальні цінності і через які (або поряд з якими) проходить теплова мережа, просять вжити заходів по їх збереженню на випадок пошкодження тепломережі.

При виникненні провалів та появі на поверхні води радять бути обережними та попереджати дітей про небезпеку, не наближатись самим та не допускати дітей до провалів і місць витоку води. Про виникнення провалів повідомляйте за телефонами: **5-24-65, 4-61-21, 4-11-01**.

Завершує своє повідомлення КП "Броваритепловодоенергія" фразою: "_Просимо вибачити за тимчасові незручності_".
