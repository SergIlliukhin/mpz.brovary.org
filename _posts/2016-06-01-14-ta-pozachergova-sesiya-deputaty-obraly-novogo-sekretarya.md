---
title: "14-та позачергова сесія: депутати обрали нового секретаря"
date: 2016-06-01
categories: 
  - "vlada"
  - "aktsiyi-zahodi"
tags: 
  - "14-pozachergova-sesiya"
  - "brovary"
  - "vibir-redaktsiyi"
  - "novini"
---

**Новий виток політичної кризи у Броварах під назвою "секретаріада" закінчився перемогою провладної більшості. Конфліктну фігуру секретаря міськради свободівця Олексія Здоровця депутати замінили на Петра Бабича від "УКРОПу". [Нагадаємо](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/), на першій "робочій" сесії 17 грудня минулого року мер вже виносив кандидатуру пана Бабича на голосування, проте тоді це рішення не набрало достатньої кількості голосів.**

Про те, що позачергова 14-та сесія відбудеться 31 травня о 15:00 міські депутати довідалися раптово: рішення про проведення сесії з'явилося на сайті Броварської міської ради 30-го під вечір. За словами мера та апарата ради - невдовзі після 17:00, бо саме о 5-й вечора лідер фракції "Свобода" у міськраді **Олег Шевчук** зареєстрував своє звернення щодо скликання позачергової сесії (сесію можна зібрати поданням 1/3 голосів депутатів). За даними ж громадського реєстру публічної інформації [docs.brovary.org](http://docs.brovary.org/), документ було опубліковано о 19:30.

Для чого ми приділяємо таку увагу даті і часу публікації проекту рішення? Тому що згідно регламенту сесія мала би відбуватися не раніше, ніж через добу після оприлюднення проектів рішень на сайті БМР.

Авральне скликання сесії стало причиною демаршу фракції "ДемАльянс", депутати якої послідовно відстоюють лінію повної законності та дотримання усіх формальностей в роботі органів місцевої влади. Зненацька призначені сесії, по-перше, не забезпечують нормальну вдумливу роботу депутата та сприяють "протягуванню" потрібних рішень, вважають у "ДемАльянсі", а по-друге, поспіхом прийняті рішення просто не є законними і можуть бути оскаржені в суді. Саме через це у 14-й позачерговій сесії депутати від "ДА" відмовилися брати участь, відповідно не реєструвалися і не голосували за рішення, що приймалися на засіданні. Про свою позицію депутати заявили публічно: лідер фракції **Аліна Дяченко** [виклала своє бачення ситуації особисто](https://www.facebook.com/groups/brovary/permalink/1273417919354838/), а **Олег Берестовий** взяв слово на сесії та закликав колег по сесійній залі не приймати незаконні рішення, натомість дати усім ознайомитися з проектами рішень, прийняти зважені рішення, а сесію скликати через день-два.

\[caption id="attachment\_56851" align="aligncenter" width="600"\][![сесія (21)](https://mpz.brovary.org/wp-content/uploads/2016/06/sesiya-21.jpg)](https://mpz.brovary.org/wp-content/uploads/2016/06/sesiya-21.jpg) Олег Берестовий\[/caption\]

_"Або хоча би перенести сесію на 17:00",_ - запропонував депутат **Сергій Батюк** (виходячи з заяви мера, що подання Олега Шевчука зареєстровано о 17:05). Проте решта депутатів і мер таке рішення не підтримали. "Давайте працювати", сказали вони, а мер заспокоїв присутніх, мовляв: _"якщо всі проголосують одноголосно, то процедурно нічого не зміниться, кажу вам як юрист"._

[![сесія](https://mpz.brovary.org/wp-content/uploads/2016/06/sesiya.jpg)](https://mpz.brovary.org/wp-content/uploads/2016/06/sesiya.jpg)

Сьогодні на позачергову сесію виносилися питання: а) зняття з посади секретаря Олексія Здоровця, б) обрання нового секретаря, в) включення його до складу виконкому. Сесія почалася із затримкою у годину, вочевидь, через перемовини голів фракцій з міським головою - відповіді на питання "хто ж буде новим секретарем" ні в кого не було. Самого секретаря в залі засідань не було, проте в коридорах та поряд з будівлею було повно охоронців, поліції та молодих хлопців, прихильників "Свободи".

[![сесія (4)](https://mpz.brovary.org/wp-content/uploads/2016/06/sesiya-4.jpg)](https://mpz.brovary.org/wp-content/uploads/2016/06/sesiya-4.jpg)

[![сесія (5)](https://mpz.brovary.org/wp-content/uploads/2016/06/sesiya-5.jpg)](https://mpz.brovary.org/wp-content/uploads/2016/06/sesiya-5.jpg)

[![сесія (25)](https://mpz.brovary.org/wp-content/uploads/2016/06/sesiya-25.jpg)](https://mpz.brovary.org/wp-content/uploads/2016/06/sesiya-25.jpg)

[![сесія (26)](https://mpz.brovary.org/wp-content/uploads/2016/06/sesiya-26.jpg)](https://mpz.brovary.org/wp-content/uploads/2016/06/sesiya-26.jpg)

Конфлікт не забарився: після години марудних очікувань присутні побачили, як **Олексій Здоровець** в оточенні невідомих осіб, скоріше за все охоронців, вирушив з міськради через чорний хід.

[![сесія (9)](https://mpz.brovary.org/wp-content/uploads/2016/06/sesiya-9.jpg)](https://mpz.brovary.org/wp-content/uploads/2016/06/sesiya-9.jpg)

Проте на території автостоянки їх перестріли "свободівці", які не давали покинути меж міськради.

[![сесія (14)](https://mpz.brovary.org/wp-content/uploads/2016/06/sesiya-14.jpg)](https://mpz.brovary.org/wp-content/uploads/2016/06/sesiya-14.jpg)

[![сесія (37)](https://mpz.brovary.org/wp-content/uploads/2016/06/sesiya-37.jpg)](https://mpz.brovary.org/wp-content/uploads/2016/06/sesiya-37.jpg)

Між групами чоловіків виникла напружена ситуація, підтягнулася поліція.

[![сесія (36)](https://mpz.brovary.org/wp-content/uploads/2016/06/sesiya-36.jpg)](https://mpz.brovary.org/wp-content/uploads/2016/06/sesiya-36.jpg)

Проте після декількох хвилин агресивних перемовин машини з секретарем та його колегами виїхали з автостоянки іншим шляхом, а всі присутні повернулися до зали засідань.

\[caption id="attachment\_56846" align="aligncenter" width="600"\][![сесія (16)](https://mpz.brovary.org/wp-content/uploads/2016/06/sesiya-16.jpg)](https://mpz.brovary.org/wp-content/uploads/2016/06/sesiya-16.jpg) За подіями спостерігають з усіх вікон виконкому. А сесія ще не починалася...\[/caption\]

Нарешті сесію розпочали: першою новиною порядку денного була заміна депутатів [Резнік-Тютюник](https://mpz.brovary.org/u-brovarskij-miskij-radi-z-yavyvsya-novyj-deputat-vid-batkivshhyny/) у фракції Батьківщина ([Нагадаємо](https://mpz.brovary.org/reznik-projshov-spetsperevirku-na-posadu-zastupnyka-mera/), нещодавно лідер фракції Олександр Резнік став заступником мера і склав свої депутатські повноваження).

\[caption id="attachment\_56849" align="aligncenter" width="600"\][![сесія (19)](https://mpz.brovary.org/wp-content/uploads/2016/06/sesiya-19.jpg)](https://mpz.brovary.org/wp-content/uploads/2016/06/sesiya-19.jpg) Андрій Тютюник\[/caption\]

Потім слово взяв депутат Київської міської ради, колишній депутат Броварської міської ради, свободівець **Петро Кузик**. Він попросив депутатів підтримати проект рішення ["Про дострокове припинення повноважень секретаря Броварської міськради Здоровця О.М."](http://brovary.kiev.ua/proekt-r%D1%96shennya-m%D1%96sko%D1%97-radi-pro-dostrokove-pripinennya-ponovazhen-sekretarya-brovarsko%D1%97-m%D1%96sko%D1%97-v%D1%96%D1%96).

\[caption id="attachment\_56850" align="aligncenter" width="600"\][![сесія (20)](https://mpz.brovary.org/wp-content/uploads/2016/06/sesiya-20.jpg)](https://mpz.brovary.org/wp-content/uploads/2016/06/sesiya-20.jpg) Петро Кузик\[/caption\]

Депутат зазначив, що розуміє можливу вірогідність недотримання усіх формальностей в прийнятті цього рішення, проте все одно просив прийняти пропозицію "Свободи". _"Рішення, може, формально десь з помилками, але я переконаний, що воно правильне. Треба припинити цю війну у місті, а зі своїми зрадниками ми розберемося в середині партії",_ - зазначив він.

> **Хроніка подій.** Після того, як свободівці вирішили, що їхні побратими Василь Кочубей та Олексій Здоровець "продалися", [вони вимагали, аби ті склали свої мандати](https://mpz.brovary.org/svoboda-zalyshyt-v-spokoyi-zdorovtsya-ta-kochubeya-u-razi-negajnogo-skladannya-mandativ/). Вже дві сесії Броварської міської ради проходили в [напруженій атмосфері](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/): був сльозогінний газ, зеленка, тушки курчат, "чоловіча розмова" із секретарем, який вимушений був стрибати з другого поверху міськради. Депутати почали обзаводитися охоронцями. [Василя Кочубея](https://mpz.brovary.org/u-brovarah-golovu-zemelnoyi-komisiyi-vykynuly-u-smittyevyj-bak-foto/) намагалися всадити в сміттєвий бак, тоді ж постраждав його охоронець. Згодом на лідера броварських свободівців Олега Шевчука було скоєно [збройний напад](https://mpz.brovary.org/na-brovarskogo-deputata-olega-shevchuka-zdijsnyly-zbrojnyj-napad-svobodivtsi/).

\[caption id="attachment\_56860" align="aligncenter" width="600"\][![сесія (30)](https://mpz.brovary.org/wp-content/uploads/2016/06/sesiya-30.jpg)](https://mpz.brovary.org/wp-content/uploads/2016/06/sesiya-30.jpg) "Чи ви хочете, щоби секретарем керували із чорного джипу або по телефону?" - питає Петро Кузик. Депутати не хочуть\[/caption\]

_"Але ж не лише Олексій Здоровець на посаді секретаря - причина усіх негараздів у місті",_ - прокоментували виступ Петра Кузика деякі депутати. **Леонід Черепейнік**, **Андрій Василенко** і **Володимир Опалько** були впевнені, що складання повноважень секретаря не стабілізує ситуацію, вони стверджували, що проблема глибше - у політичній корупції, звинувачували в цьому мера та пригадали інших "тушок": Василя Кочубея, Максима Семенова та Юрія Чередника. _"Стабілізувати ситуацію могло би складання мандатів "зрадниками" і заведення в міськраду нових чесних людей",_ - зазначив Андрій Василенко.

\[caption id="attachment\_56862" align="aligncenter" width="600"\][![сесія (32)](https://mpz.brovary.org/wp-content/uploads/2016/06/sesiya-32.jpg)](https://mpz.brovary.org/wp-content/uploads/2016/06/sesiya-32.jpg) "Сапожко - коірнь зла", - каже депутат Опалько\[/caption\]

Зрештою після тривалих дискусій депутати дійшли згоди: одностайно погодилися голосувати і зняли Олексія Здоровця з посади секретаря міськради **29 голосами** (28 депутатів + мер).

[![сесія (42)](https://mpz.brovary.org/wp-content/uploads/2016/06/sesiya-42.jpg)](https://mpz.brovary.org/wp-content/uploads/2016/06/sesiya-42.jpg)

Перед тим як голосувати за нового секретаря, лідери фракцій та мер вирушили на чергові перемовини, і в засіданні оголосили перерву. Через годину депутати і мер повернулися до зали, і мер оголосив: _"Є три кандидатури на посаду секретаря. Це - Ірина Веремчук, Вадим Мутило і Петро Бабич"_. І хоча на внесенні кандидатури колеги по фракції Ірини Веремчук наполягав депутат Леонід Черепейнік з "БПП", мер таки виніс на голосування кандидатуру **Петра Бабича** з "УКРОПу".

[![сесія (31)](https://mpz.brovary.org/wp-content/uploads/2016/06/sesiya-31.jpg)](https://mpz.brovary.org/wp-content/uploads/2016/06/sesiya-31.jpg)

Після цього депутат Черепейнік покинув залу засідань, демонстративно відмовляючись голосувати, - зрештою уся фракція "БПП" не голосувала до кінця сесії. Не голосував і депутат **Вадим Мутило**. Залишив залу і голова фракції "Самопоміч" Андрій Василенко, згодом він висловиться так: _"Колись в старших класах зібралися пацани, хтось витягнув пляшку горілки, пішла по колу. Всі знали, що я не п'ю, але гуртом намагалися переконати хоча б пригубити. Так їм було б зручніше. Багато років потому я дуже радий, що не став співучасником. Сьогодні у мене подібне відчуття огиди і радості. Я не є з цією більшістю заодно"._

\[caption id="attachment\_56875" align="aligncenter" width="600"\][![сесія (44)](https://mpz.brovary.org/wp-content/uploads/2016/06/sesiya-44.jpg)](https://mpz.brovary.org/wp-content/uploads/2016/06/sesiya-44.jpg) Андрій Василенко\[/caption\]

Здавалося, що достатньої кількості голосів для прийняття рішення по новому секретарю сьогодні не набереться, проте разом з "Єдністю", "УКРОПом", "Батьківщиною", "Свободою" та "Самопоміччю" (окрім Андрія Василенка) та позафракційним Андрієм Лопатюком голосували т.зв. "тушки", в тому числі **Юрій Чередник**, який був відсутній на сесії, провів увесь час у кулуарах і неочікувано з'явився лише для одного голосування. Зрештою чаша терезів нахилилася в бік провладної більшості: з **24 осіб** (23 депутати + мер), які взяли участь у голосуванні, **21 особа** проголосувала "за" призначення Петра Бабича новим секретарем, ще **3** - "утрималися" (для прийняття рішення достатньо 19 голосів).

\[caption id="attachment\_56873" align="aligncenter" width="600"\][![сесія (41)](https://mpz.brovary.org/wp-content/uploads/2016/06/sesiya-41.jpg)](https://mpz.brovary.org/wp-content/uploads/2016/06/sesiya-41.jpg) Голосує Петро Бабич ("УКРОП")\[/caption\]

Останнім рішенням 14-ї позачергової сесії нового секретаря ввели до складу виконкому, до якого наразі входить 6 осіб: Ігор Сапожко, Петро Бабич, Олександр Резнік, Григорій Голубовський, Лариса Виноградова, Костянтин Кузнєцов. На цьому 6-годинна сесія завершилася.

**Фото - автора та Світлани Яцив**
