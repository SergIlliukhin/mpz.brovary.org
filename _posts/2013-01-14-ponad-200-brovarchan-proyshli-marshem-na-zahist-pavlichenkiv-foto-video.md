---
title: "Понад 200 броварчан пройшли маршем на захист родини Павличенко. ФОТО, ВІДЕО"
date: 2013-01-14
author: 
  username: "kachor"
  display_name: "Андрій Качор"
categories: 
  - "aktsiyi-zahodi"
tags: 
  - "aktsiya"
  - "brovary"
  - "vibir-redaktsiyi"
  - "vo-svoboda"
  - "marsh"
  - "marsh-svobodi"
  - "novini"
  - "pavlichenki"
coverImage: "wp-content/uploads/2013/01/DSC01792.jpg"
---

[![](https://mpz.brovary.org/wp-content/uploads/2013/01/DSC01791.jpg "_DSC0179")](https://mpz.brovary.org/wp-content/uploads/2013/01/DSC01791.jpg)У неділю, 13 січня в Броварах близько двохсот молодих людей взяли участь в марші на підтримку несправедливо покараних батька та сина Павличенків. Акція відбулась в рамках всеукраїнської кампанії на захист сім'ї Павличенків, приуроченої до судового засідання, що мало відбутись 14 січня в Києві. В цей день суд мав розглянути апеляційну Дмитра та Сергія Павличенків та винести рішення щодо подальшої долі родини, батька та сина якої засудили до довічного ув’язнення та 13 років позбавлення волі за вбивство столичного судді Зубкова.

<iframe src="https://www.youtube.com/embed/i22eMGPJScM" height="315" width="420" frameborder="0"></iframe>

Акція в Броварах розпочалась о 15:00 на Майдані Свободи з виступу координатора комітету визволення політв’язнів Миколи Коханівського. Крім Павличенків, протестувальники також звернули увагу на несправедливий  розгляд справи Віталія Запорожця, засудженого на 14 років за вбивство майора Симоненка із Семиполок. На цьому наголошували виступаючі, а окремі з присутніх тримали плакати з написами «Віталій Запорожець – наш герой!».

[![](https://mpz.brovary.org/wp-content/uploads/2013/01/DSC9816.jpg "_DSC9816")](https://mpz.brovary.org/wp-content/uploads/2013/01/DSC9816.jpg)[![](https://mpz.brovary.org/wp-content/uploads/2013/01/DSC9834.jpg "_DSC9834")](https://mpz.brovary.org/wp-content/uploads/2013/01/DSC9834.jpg)[![](https://mpz.brovary.org/wp-content/uploads/2013/01/DSC9822.jpg "_DSC9822")](https://mpz.brovary.org/wp-content/uploads/2013/01/DSC9822.jpg)[![](https://mpz.brovary.org/wp-content/uploads/2013/01/DSC9847.jpg "_DSC9847")](https://mpz.brovary.org/wp-content/uploads/2013/01/DSC9847.jpg)

По закінченню виступів молодь почала формуватись в колону та незабаром рушила по вулиці Гагаріна в бік Київської. Попереду учасники маршу тримали банер «Волю Павличенку», а з боків - плакати з гаслами «Свободу політв’язням!», «Геть мєнтовський беспрєдєл!» та «Геть сталіністів з МВС!». Також протестувальники тримали в руках національні та чорно-червоні прапори: не зважаючи на те, що окрім футбольних фанатів в марші брало участь чимало представників «Свободи», партійна символіка на акції не використовувалась.

[![](https://mpz.brovary.org/wp-content/uploads/2013/01/DSC0257.jpg "_DSC0257")](https://mpz.brovary.org/wp-content/uploads/2013/01/DSC0257.jpg)[![](https://mpz.brovary.org/wp-content/uploads/2013/01/DSC9862.jpg "_DSC9862")](https://mpz.brovary.org/wp-content/uploads/2013/01/DSC9862.jpg)[![](https://mpz.brovary.org/wp-content/uploads/2013/01/DSC9869.jpg "_DSC9869")](https://mpz.brovary.org/wp-content/uploads/2013/01/DSC9869.jpg)[![](https://mpz.brovary.org/wp-content/uploads/2013/01/DSC9879.jpg "_DSC9879")](https://mpz.brovary.org/wp-content/uploads/2013/01/DSC9879.jpg)

Протягом усієї ходи молодь вигукувала заклики на підтримку родини Павличенків, а також патріотичні гасла та лозунги проти міліцейського й судового свавілля в Україні. Містом лунали скандування «Сьогодні Павличенко – завтра ти!», «Саджайте злочинців, а не українців!», «Україна понад усе!» та ін. Колону протестувальників супроводжувало близько десятка міліціонерів, проте перешкод ході з їхнього боку не помічалось, як власне й інцидентів, спровокованих марширувальниками.

[![](https://mpz.brovary.org/wp-content/uploads/2013/01/DSC0003.jpg "_DSC0003")](https://mpz.brovary.org/wp-content/uploads/2013/01/DSC0003.jpg)**[![](https://mpz.brovary.org/wp-content/uploads/2013/01/DSC0079.jpg "_DSC0079")](https://mpz.brovary.org/wp-content/uploads/2013/01/DSC0079.jpg)[![](https://mpz.brovary.org/wp-content/uploads/2013/01/DSC00731.jpg "_DSC0073")](https://mpz.brovary.org/wp-content/uploads/2013/01/DSC00731.jpg)[![](https://mpz.brovary.org/wp-content/uploads/2013/01/DSC9931.jpg "_DSC9931")](https://mpz.brovary.org/wp-content/uploads/2013/01/DSC9931.jpg)**

Правоохоронцям не довелось перекривати проїжджу частину, позаяк учасники маршу переважно пересувались тротуарами. Дійшовши вулицею Київською до ТРЦ «Термінал», протестувальники внутрішними вуличками попрямували в бік вулиці Короленка, аби звідти повернутись на центральну площу та завершити захід у парку «Перемога».

[![](https://mpz.brovary.org/wp-content/uploads/2013/01/DSC9976.jpg "_DSC9976")](https://mpz.brovary.org/wp-content/uploads/2013/01/DSC9976.jpg)[![](https://mpz.brovary.org/wp-content/uploads/2013/01/DSC0138.jpg "_DSC0138")](https://mpz.brovary.org/wp-content/uploads/2013/01/DSC0138.jpg)[![](https://mpz.brovary.org/wp-content/uploads/2013/01/DSC0155.jpg "_DSC0155")](https://mpz.brovary.org/wp-content/uploads/2013/01/DSC0155.jpg)[![](https://mpz.brovary.org/wp-content/uploads/2013/01/DSC0241.jpg "_DSC0241")](https://mpz.brovary.org/wp-content/uploads/2013/01/DSC0241.jpg)[![](https://mpz.brovary.org/wp-content/uploads/2013/01/DSC0243.jpg "_DSC0243")](https://mpz.brovary.org/wp-content/uploads/2013/01/DSC0243.jpg)[![](https://mpz.brovary.org/wp-content/uploads/2013/01/DSC0258.jpg "_DSC0258")](https://mpz.brovary.org/wp-content/uploads/2013/01/DSC0258.jpg)

Йдучи бульваром Незалежності в голові колони спалахнуло близько десятка фаєрів: учасники маршу використали традиційний «інструмент» ультрас. З вікон прилеглих будинків по всьому шляху виглядали люди та вітали протестувальників, так само як і водії автівок, що сигналили на знак підтримки вимог учасників заходу.

[![](https://mpz.brovary.org/wp-content/uploads/2013/01/DSC0172.jpg "_DSC0172")](https://mpz.brovary.org/wp-content/uploads/2013/01/DSC0172.jpg)

[![](https://mpz.brovary.org/wp-content/uploads/2013/01/DSC0179.jpg "_DSC0179")](https://mpz.brovary.org/wp-content/uploads/2013/01/DSC0179.jpg)

[![](https://mpz.brovary.org/wp-content/uploads/2013/01/DSC0188.jpg "_DSC0188")](https://mpz.brovary.org/wp-content/uploads/2013/01/DSC0188.jpg)

Поблизу центрального фонтану в парку «Перемога» захисники Павличенко провели заключний мітинг, де промовці закликали людей не припиняти боротьбу та нарощувати громадський спротив проти свавілля судів та МВС. Речники наголосили, що окрім Палвиченків та Запорожця, в українських тюрмах досі перебувають ще десятки політичних в'язнів та несправедливо засуджених активних громадян, зокрема т. зв. «ніжинські робінгуди», котрі вели боротьбу проти місцевих наркоторговців. Наприкінці один з організаторів акції Сергій Лопата зазначив, що вже наступного дня відбудеться розгляд апеляції Павличенків на несправедливий вирок, під час якого відбудеться всеукраїнська акція в Києві на підтримку несправедливо засуджених.

[![](https://mpz.brovary.org/wp-content/uploads/2013/01/DSC0278.jpg "_DSC0278")](https://mpz.brovary.org/wp-content/uploads/2013/01/DSC0278.jpg)[![](https://mpz.brovary.org/wp-content/uploads/2013/01/DSC0287.jpg "_DSC0287")](https://mpz.brovary.org/wp-content/uploads/2013/01/DSC0287.jpg)[![](https://mpz.brovary.org/wp-content/uploads/2013/01/DSC0292.jpg "_DSC0292")](https://mpz.brovary.org/wp-content/uploads/2013/01/DSC0292.jpg)[![](https://mpz.brovary.org/wp-content/uploads/2013/01/DSC0286.jpg "_DSC0286")](https://mpz.brovary.org/wp-content/uploads/2013/01/DSC0286.jpg)

**Андрій Качор**

**Фото - Денис Бойко**
