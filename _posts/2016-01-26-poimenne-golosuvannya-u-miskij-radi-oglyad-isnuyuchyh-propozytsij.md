---
title: "Поіменне голосування у міській раді: огляд запропонованих систем - ОНОВЛЕНО"
date: 2016-01-26
author: 
  username: "sergilliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "brovarska-miska-rada"
  - "vibir-redaktsiyi"
  - "novini"
  - "poimenne-golosuvannya"
coverImage: "wp-content/uploads/2016/01/10_1363.jpg"
---

**З 23 лютого 2016 року набувають чинності [зміни до закону](http://zakon5.rada.gov.ua/laws/show/842-19) про місцеве самоврядування, відповідно до якого місцеві ради зобов’язані ухвалювати рішення виключно у форматі поіменного голосування. Всі результати голосування повинні у той же день публікуватися на сайті місцевої ради і зберігатися там необмежений час. Також вони повинні надаватися на запит згідно з законом про доступ до публічної інформації.**

Броварські депутати та громадськість вже зараз розпочали процедуру публічного обговорення існуючих систем, які дозволять автоматизувати процес фіксації результатів поіменних голосувань - як на сесіях Броварської міської ради, так і на засіданнях профільних комісій та виконавчого комітету. Станом на зараз у переліку можливих кандидатів лунали назви трьох систем.

**АСКОД (АТ ІнфоПлюс)**

Представники компанії [АТ ІнфоПлюс](http://infoplus.kiev.ua/index_ukr.php) на запрошення броварського міського голови першими провели презентацію свого програмного комплексу АСКОД.

Система орієнтована виключно на роботу у середовищі Windows і складається з робочого місця секретаря і планшетів/ноутбуків (також виключно під ОС Windows), з яких відбувається голосування.

Серед плюсів системи розробники назвали інтеграцію з існуючою системою документообігу у Броварській міській раді, можливість інтеграції з новим сайтом міськради та великий рівень захищеності, оскільки використовуватимуться ЕЦП (електронні цифрові підписи) для кожного учасника засідання.

Система написана на мові Pascal (Delphi), веб-частина C# (Asp.Net), база даних - Oracle.

Озвучена орієнтовна базова вартість - **120 тис грн (без вартості обладнання).** Однак Ігор Сапожко висловив надію, що розробники погодяться запропонувати спеціальні умови для Броварської міської ради.

<iframe src="https://www.youtube.com/embed/NjAlASUnH3s" width="560" height="315" frameborder="0" allowfullscreen="allowfullscreen"></iframe>

Презентація системи

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/eKChomhk5oOykM" width="510" height="420" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**ВІЧЕ (ЗАТ Мікросистема)**

На відміну від попередньої системи, комплекс ВІЧЕ від [ЗАТ Мікросистема](http://www.viche.ms.km.ua/) побудований за принципом, схожим на роботу системи “Рада” у Верховній Раді: на робочих місцях депутатів встановлюються пульти голосування та мікрофони, авторизація відбувається за допомогою особистої електронної картки.

[![12592464_10208306521122447_6630660221880857057_n](https://mpz.brovary.org/wp-content/uploads/2016/01/12592464_10208306521122447_6630660221880857057_n.jpg)](https://mpz.brovary.org/wp-content/uploads/2016/01/12592464_10208306521122447_6630660221880857057_n.jpg)

Спеціалісти ЗАТ Мікросистема пообіцяли найближчими тижнями провести презентацію для депутатів та громадськості, тоді ж буде відомо більше технічних деталей реалізації.

Озвучена орієнтовна вартість встановлення системи - **379 тис грн (включаючи вартість обладнання).** 

Розрахунок вартості:

[![price_](https://mpz.brovary.org/wp-content/uploads/2016/01/price_askod.png)](https://mpz.brovary.org/wp-content/uploads/2016/01/price_askod.png)

Презентація системи:

<iframe src="https://www.youtube.com/embed/dvm1774SA2Y" width="560" height="315" frameborder="0" allowfullscreen="allowfullscreen"></iframe>

<iframe src="//www.slideshare.net/slideshow/embed_code/key/vAgTVDBebDGjlk" width="595" height="485" frameborder="0" marginwidth="0" marginheight="0" scrolling="no" style="border:1px solid #CCC; border-width:1px; margin-bottom:5px; max-width: 100%;" allowfullscreen></iframe>

**Mobile-RADA (Чернігівський Національний Технологічний Університет)**

В обговореннях у мережі згадувалась також система “[Mobile-RADA](http://stu.cn.ua/)”, розроблена у Чернігові. Як і перша система, Mobile-RADA також базується не на стаціонарному обладнанні, а надає можливість працювати зі звичайних планшетних комп’ютерів (щоправда, у презентації не зазначено, які саме операційні системи підтримуються).

Більш детальної інформації щодо співпраці з ЧНТУ ані спеціалістами виконкому, ані депутатами, ані розробниками наразі озвучено не було.

[![cn](https://mpz.brovary.org/wp-content/uploads/2016/01/cn.png)](https://mpz.brovary.org/wp-content/uploads/2016/01/cn.png)

**Броварські розробники (ФОП Гришук О.М.)** \- доповнено 28.01.2016

Вже після публікації цієї статті з автором зв'язався броварський розробник програмного забезпечення - ФОП [Гришук Олександр Михайлович](https://www.facebook.com/profile.php?id=100007128764551&fref=ts), який також підготував власну комерційну пропозицію щодо розробки системи голосування для депутатів Броварської міської ради.

Основу системи становить Web-сайт, адаптований під мобільні пристрої. Таким чином, депутати матимуть можливість голосувати з будь-якого пристрою.

Систему пропонується реалізувати на мові PHP, база даних - MS SQL. Озвучена орієнтовна вартість системи - **50 тис.грн.**

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/vVMvkbDzIUnqFq" width="572" height="612" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Часу до набуття чинності закону у броварських депутатів та міського голови залишається все менше. Сподіваємось, до участі у конкурсі буде залучено максимальну кількість розробників, в результаті чого місто отримає дійсно якісну і сучасну автоматизовану систему голосування, яка дозволить значно підвищити рівень відповідальності депутатів перед виборцями.
