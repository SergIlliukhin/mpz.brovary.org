---
title: "Е-декларація Сапожка: гроші, житло, земельні ділянки - майже все власність дружини"
date: 2016-10-28
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "igor-sapozhko"
  - "brovary"
  - "vibir-redaktsiyi"
  - "deklaratsiyi-pro-dohodi"
  - "e-deklaruvannya"
  - "maryna-sapozhko"
  - "novini"
coverImage: "wp-content/uploads/2016/06/sesiya-22.jpg"
---

**На [сайті](https://nazk.gov.ua/) Нацагенства з питань запобігання корупції опубліковано [декларацію](https://public.nazk.gov.ua/declaration/81ca9aa4-15d2-4610-aa3d-608189986612) міського голови Броварів Ігоря Сапожка за 2015 рік. Більшість майна та кошти задекларовані на дружину мера, обидва працюють: чоловік у міській раді, дружина на Київгумі. Декларацій його заступників та секретаря міськради в єдиному державному [реєстрі](https://public.nazk.gov.ua/) немає.**

Згідно нових правил е-декларування, державні чиновники обов'язково повинні представити електронні декларації до **30 жовтня** цього року. Нагадаємо, що [декларації](http://brovary.kiev.ua/deklarats%D1%96%D1%97) броварських чиновників публікувалися і раніше на сайті Броварської міської ради, проте дані, що вони містили, були досить обмежені. Нові декларації містять більше інформації, в тому числі про членів родини чиновників.

У своїй декларації Ігор Сапожко вказав, що займає посаду Броварського міського голови та є держслужбовцем третьої категорії, зареєєстрований у Броварах, проте проживає в Гнідині, має дружину, а також доньку та сина.

\[caption id="attachment\_62197" align="aligncenter" width="600"\][![foto-18-kolazh-z-shub-dvi-maryna](https://mpz.brovary.org/wp-content/uploads/2016/10/FOTO-18-KOLAZH-Z-SHUB-DVI-MARYNA.jpg)](https://mpz.brovary.org/wp-content/uploads/2016/10/FOTO-18-KOLAZH-Z-SHUB-DVI-MARYNA.jpg) Дружина мера - Марина Сапожко\[/caption\]

Родина Сапожків має у власності **4 земельні ділянки**, одна з яких зареєстрована на самого пана Сапожка, а три інших - на дружину мера - Марину Сапожко. Власність мера - це **27 700 кв.м** в Леонівці Кагарлицького району, що на Київщині. Її мер придбав влітку 2013 року, вартість на момент набуття - **80 147 грн**, за останньою оцінкою - **120 125 грн**. Ділянки дружини менші: **1 175 кв.м** (Гнідин), **386 кв.м** (Гнідин), **500 кв.м** (Гнідин), придбані відповідно у: 2008, 2014 та 2012 роках. Їхня сукупна вартість на момент набуття - **260 013 грн** (вартість однієї - не відома), за останньою оцінкою - **550 835 грн**.

Також на Марині Сапожко будинок у Гнідині (**168,4 кв.м**) та квартира у Києві (**113,5 кв.м**), придбані відповідно у: 2008 та 2007 роках. Вартість на даний момент не відома, а на момент набуття: **468 244 грн** та **818 054 грн**.

І ще дружина мера декларує **160 000 грн готівкових коштів**. Нагадаємо, декларуванню підлягають активи, сума яких перевищує 50 мінімальних заробітних плат на січень звітного року.

\[caption id="attachment\_62196" align="aligncenter" width="600"\][![sapozhko-gnedyn-3](https://mpz.brovary.org/wp-content/uploads/2016/10/sapozhko-gnedyn-3.jpg)](https://mpz.brovary.org/wp-content/uploads/2016/10/sapozhko-gnedyn-3.jpg) Будинок родини у Гнідині\[/caption\]

В родині є легкове авто - **джип Хундай Санта Фе** 2012 року випуску, придбаний у 2012 ж році - власність Ігоря Васильовича, вартість на момент набуття - **281 505 грн**.

Джерела доходу родини, зазначені у декларації: заробітна платня, доходи від надання в оренду майна, соціальні виплати. В 2015 році Ігор Сапожко отримав **115 040 грн** за своїм основним місцем роботи, **12 824 грн** - доходи від фермерського господарства "БОБР" (Кагарлицький район). Його дружина отримала **109 389 грн** заробітної плати від ТОВ "Київгума" та **9 774 грн** соціальних виплат.

[Нагадаємо](https://mpz.brovary.org/brovarska-vlada/brovarskyj-miskyj-holova/), Ігор Васильович Сапожко обраний міським головою Броварів в 2010 році, в 2015 році обраний повторно. До цього працював секретарем міськради, юрисконсультом та водієм. Одружився 2001 року на Марині Сапожко, яка на час складання біографії працювала заступником редактора у ТОВ "Інноваційні технології "Вега". "Маєш право знати" аналізувало декларації мера та його заступників у [2015](https://mpz.brovary.org/u-sapozhka-nova-zemelna-dilyanka-a-golubovskyj-rozluchyvsya-meriya-oprylyudnyla-deklaratsiyi/) та [2014](https://mpz.brovary.org/sapozhko-ta-zastupniki-pokazali-minulorichni-dohodi-ta-mayno/) роках.
