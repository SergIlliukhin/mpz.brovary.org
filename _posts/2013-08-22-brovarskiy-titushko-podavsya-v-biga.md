---
title: "Броварський «тітушко» «подався в біга»?"
date: 2013-08-22
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "kichinska"
  - "kachor"
  - "novini"
  - "styagov"
  - "sud"
  - "titushko"
---

\[caption id="attachment\_20370" align="alignleft" width="172"\][![Сергій Стягов](https://mpz.brovary.org/wp-content/uploads/2013/08/bydlo_nazi.jpg)](https://mpz.brovary.org/wp-content/uploads/2013/08/bydlo_nazi.jpg) Сергій Стягов\[/caption\]

**Обвинувачений у справі про напад на журналіста Андрія Качора Сергій Стягов не з’явився на чергове судове засідання, котре мало розпочатись сьогодні, 22 серпня о 10:30. Розгляд справи проігнорували також представники броварської прокуратури. Крім того, на засідання не змогли з'явитись і свідки по справі.**

З огляду на це суддя **Олена Кічинська** вирішила перенести розгляд справи на початок вересня. У свою чергу адвокат журналіста Андрія Качора **Валерій Лобок** подав клопотання про примусовий привід **Сергія Стягова** органами МВС, яке суддя Кічинська задовольнила. Про точну дату наступного засідання наразі не відомо.

Нагадаємо, що Сергій Стягов звинувачується в жорстокому побитті журналіста «Маєш право знати» **Андрія Качора** під час [резонансних подій](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) 25 травня в парку «Перемога». Тоді Стягов [завдав журналісту черепно-мозкову травму](https://mpz.brovary.org/napadnika-na-andriya-kachora-spiymali-u-parku-zavdyaki-pilnosti-brovarchan-video/), в результаті чого Качор втратив свідомість. Справа набула розголосу, була взята на контроль особисто Міністром внутрішніх справ України Віталієм Захарченком та Тимчасовою слідчою комісією Верховної Ради України. Водночас представники журналіста Качора наполягають на перекваліфікуванні обвинувачення зі ст. 125 на ст. 296 Кримінального кодексу України, котра передбачає реальний термін ув’язнення.  Наразі броварському "тітушку" Сергію Стягову [загрожує лише штраф.](https://mpz.brovary.org/za-pobittya-zhurnalista-kachora-retsidivista-styagova-mozhut-lishe-oshtrafuvati/)

<iframe src="//www.youtube.com/embed/vViSfB1i38k" height="315" width="420" allowfullscreen frameborder="0"></iframe>

Під час попереднього засідання у справі броварського «тітушка», що відбулось 12 липня,  активісти партій УДАР та «Свобода» провели [театралізовану акцію-змагання](https://mpz.brovary.org/chorniy-poyas-titushka-zdobula-brovarska-poetesa-foto-video/) на здобуття «чорного поясу ті тушка». Тоді Сергія Стягов повністю визнав свою вину в нападі на журналіста, утім постійно плутався у свідченнях та відмовився визнавати цивільний позов потерпілого, який складає 8000 гривень.

<iframe src="//www.youtube.com/embed/h6kUNFyM-g8" height="315" width="420" allowfullscreen frameborder="0"></iframe>

Водночас на захист броварських «тітушок» [публічно виступив](https://mpz.brovary.org/brovarski-regionali-vistupili-na-zahist-boyovika-sergiya-styagova-yakogo-dnyami-suditimut-za-napad-na-zhurnalista-video/) голова Партії регіонів у Броварах, міський депутат **Сергій Федоренко**, більш відомий як особистий масажист Азарова. Під час пленарного засідання сесії міськради Федоренко висловив жаль та розчарування з приводу «судових переслідувань» людей «схильних до правопорушень».

<iframe src="//www.youtube.com/embed/0KaDC_gD1UA" height="315" width="560" allowfullscreen frameborder="0"></iframe>

> «Маєш право знати» уважно стежитиме за подальшим розвитком подій та повідомлятиме наших читачів про наступні засідання по справі.
