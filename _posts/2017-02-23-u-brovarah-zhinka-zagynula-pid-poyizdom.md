---
title: "У Броварах жінка загинула під поїздом"
date: 2017-02-23
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarskyj-viddil-politsiyi"
  - "zagybla"
  - "zaliznychna-stantsiya"
  - "novini"
  - "poyizd"
coverImage: "wp-content/uploads/2017/02/1200px-Vokzal_st._Brovary.jpg"
---

**Вчора на броварській залізничній станції було знайдено тіло 57-річної місцевої жительки, яка загинула внаслідок отриманих травм. Про це [повідомляє](https://www.facebook.com/190134267708420/photos/a.801482026573638.1073741828.190134267708420/1261350520586784/?type=3) на своїй офіційній сторінці Головне управління Національної поліції в Київській області.**

**22 лютого** о 7-й ранку до Броварського відділу поліції надійшло повідомлення про бездиханне тіло жінки, яке лежить вздовж колії. Коли на броварський залізничний вокзал прибула слідчо-оперативна група, вона з'ясувала, що жінка загинула на місці від отриманих трамв. Потерпілою виявилась 57-річна броварчанка, яка напередодні перетинала залізничні колії у невстановленому місці та була збита електропотягом.

![](https://mpz.brovary.org/wp-content/uploads/2017/02/16730312_1261350520586784_1682096943019680315_n.jpg)

Як повідомляють правоохоронці, слідчими Броварського відділу поліції відкрито кримінальне провадження за ч.3 ст.276 Кримінального кодексу України (порушення правил безпеки руху або експлуатації залізничного, водного чи повітряного транспорту, що спричинило смерть). На цей час слідство триває .

Головне управління Національної поліції в Київській області закликає громадян бути уважними та дотримуватись заходів особистої безпеки, Правил дорожнього руху, зокрема перетину залізничних колій.
