---
title: "АНОНС: 27 грудня до Броварів приїдуть Василь Гацько та Вікторія Пташник"
date: 2016-12-26
categories: 
  - "announce"
  - "novyny"
tags: 
  - "anons"
  - "brovary"
  - "viktoriya-ptashnyk"
  - "vasyl-gatsko"
  - "vibir-redaktsiyi"
  - "demalyans"
  - "novini"
---

**Завтра, 27 грудня, броварчани матимуть змогу поспілкуватися із співголовами партії "Демократичний Альянс" Василем Гацько та народною депутаткою Вікторією Пташник. Зустріч відбудеться о 19:30 в Броварах в ресторані «Чарівна Тайстра».**

Представники партії "ДемАльянс" в Броварах завтра організовують зустріч із співголовами партії – **Василем Гацько** і **Вікторією Пташник**, яка до того є ще й народною депутаткою України. Про це [повідомляється](https://www.facebook.com/events/1272138402808746) у FB на сторінці "ДемАльянсу". Як зазначають організатори цього заходу, «Василь Гацько та Вікторія Пташник будуть готові відповісти на всі провокативні запитання про ДемАльянс, Верховну Раду та майбутнє України». На зустріч броварський ДемАльянс запрошує прихильників, опонентів, потенційних союзників та активних броварчан.  Обіцяють, що співголови партії будуть готові вислухати критику від них та відповісти на будь-які запитання.

Зустріч проходитиме в ресторані "Чарівна Тайстра" у вівторок, **27 грудня,** **з 19:30 до 22:00** за адресою: м.Бровари, вул.Гагаріна, 28б.

> [![](https://mpz.brovary.org/wp-content/uploads/2016/12/750_300_3218.jpg)](https://mpz.brovary.org/wp-content/uploads/2016/12/750_300_3218.jpg)
> 
> **Вікторія Пташник** З 27 листопада 2014р. народний депутат України. Член Комітету з питань економічної політики, член Конституційної комісії, член Ради з питань судової реформи при Президентові України. У Верховній Раді Вікторія займається  реформуванням антимонопольного законодавства, бере участь у реформуванні корпоративного законодавства, судової системи, залучена до конституційного процесу та напрацювання законопроектів у сфері децентралізації, ініціювала ряд проектів законів у сфері захисту прав інтелектуальної власності. Виключена з фракції «Об'єднання „Самопоміч“» за підтримку проекту щодо децентралізації 31 серпня 2015 року..9 липня 2016 року вступила та була обрана членом Правління політичної партії ДемАльянс. 19 листопада 2016 року переобрана співголовою партії разом з Василем Гацьком.
> 
> [![](https://mpz.brovary.org/wp-content/uploads/2016/12/385590799.jpg)](https://mpz.brovary.org/wp-content/uploads/2016/12/385590799.jpg)
> 
> **Василь Гацько** у 2010 році обраний головою політичної партії «Демократичний альянс». Член партії з моменту створення. В листопаді 2016 року переобраний співголовою партії разом з Вікторією Пташник.
