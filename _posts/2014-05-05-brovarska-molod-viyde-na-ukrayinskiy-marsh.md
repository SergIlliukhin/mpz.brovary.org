---
title: "8 травня броварська молодь вийде на Український Марш"
date: 2014-05-05
categories: 
  - "announce"
tags: 
  - "8-travnya"
  - "vibir-redaktsiyi"
  - "den-primirennya"
  - "druga-svitova"
  - "novini"
---

[![Den-pobedy](https://mpz.brovary.org/wp-content/uploads/2014/05/Den-pobedy.jpg)](https://mpz.brovary.org/wp-content/uploads/2014/05/Den-pobedy.jpg)**8 травня у Броварах відбудеться [«Український Марш»](https://vk.com/event70282803), присвячений дню завершення Другої Світової війни в Україні. Стартує марш о 18:00 з Майдану Свободи. Як повідомляють організатори акції  - [Об’єднання незалежної української молоді](https://vk.com/onymua) - після маршу планується сольний концерт фронтмена музичної групи «Тінь Сонця» Сергія Василюка.**

Від Майдану Свободи учасники акції рушать бульваром Незалежності, пройдуть вулицями Короленка, Лагунової та Гагаріна, після чого повернуться на центральну площу міста, де і виступить Василюк.

Організатори акції зазначають, що 9 травня для України – День жалоби, а не перемоги, адже на зміну нацистському режиму прийшов інший тоталітарний комуністичний режим. В той же час молодь підкреслює, що ставиться з повагою до ветеранів, які воювали за рідну землю та країну. Як повідомляють організатори ходи, вони виступають за правдиву українську історію.

Організатори закликають броварчан приходити на марш у вишиванках та з українською символікою.

Нагадаємо, що в усьому світі 8 травня відзначається як [День примирення](http://uk.wikipedia.org/wiki/%D0%94%D0%BD%D1%96_%D0%BF%D0%B0%D0%BC'%D1%8F%D1%82%D1%96_%D1%82%D0%B0_%D0%BF%D1%80%D0%B8%D0%BC%D0%B8%D1%80%D0%B5%D0%BD%D0%BD%D1%8F) на честь завершення найбільш кровопролитної війни в історії - Другої світової.
