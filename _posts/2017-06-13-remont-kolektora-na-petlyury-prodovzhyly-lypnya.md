---
title: "Ремонт колектора на Петлюри продовжили до липня"
date: 2017-06-13
categories: 
  - "brovary"
  - "novyny"
tags: 
  - "brovary"
  - "novini"
  - "perekryttya-ruhu"
  - "remont-kolektora"
  - "ruh-avtotransportu"
---

**Дорога на перехресті Петлюри-Незалежності буде перекрита ще до 8 липня. Про це йдеться у сьогоднішньому [розпорядженні](http://brovary-rada.gov.ua/documents/27353.html) міського голови на сайті Броварської міської ради.**

У зв'язку з ремонтом колектора ділянка дороги по вулиці Симона Петлюри біля Трикотажної фабрики [перекрита](http://brovary-rada.gov.ua/documents/26999.html) для руху автомобілів вже кілька місяців. Роботи почали ще **4 квітня** і з тих пір постійно [відтерміновували](https://mpz.brovary.org/ruh-transportu-bilya-trykotazhnoyi-fabryky-perekryto-15-travnya-prodovzhuyut-remont-kolektoru/) строки закінчення робіт та відкриття автомобільного руху.

Сьогодні на сайті Броварської міської ради з'явилося чергове розпорядження міського голови, де зазначається, що підприємству КП "Броваритепловодоенергія" дозволено проводити роботи на вул. Симона Петлюри  (від вул. Воїнів-афганців до бульв. Незалежності) ще до **8 липня**. Наразі невідомо, чи це остаточна дата, чи роботи триватимуть далі.

Нагадаємо, 9 червня міська влада попереджала про [відключення води](https://mpz.brovary.org/anons-sogodni-na-torgmashi-z-18-00-ne-bude-vody/) в районі Торгмаш у зв‘язку з аварією на мережах водопостачання.
