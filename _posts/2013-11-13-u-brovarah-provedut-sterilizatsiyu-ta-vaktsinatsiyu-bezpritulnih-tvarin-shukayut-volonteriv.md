---
title: "У Броварах проведуть стерилізацію та вакцинацію безпритульних тварин. Шукають волонтерів!"
date: 2013-11-13
author: 
  username: "pravoZnaty"
  display_name: "Маєш право знати"
tags: 
  - "bezpritulni-tvarini"
  - "brovary"
  - "vaktsinatsiya"
  - "vibir-redaktsiyi"
  - "volonteri"
  - "klub-4-lapi"
  - "novini"
  - "sterilizatsiya"
coverImage: "wp-content/uploads/2013/11/bezpritulni-tvarini.jpg"
---

**[![U](https://mpz.brovary.org/wp-content/uploads/2013/11/bezpritulni-tvarini.jpg)](https://mpz.brovary.org/wp-content/uploads/2013/11/bezpritulni-tvarini.jpg)Вчора на сайті міської ради з'явилось [оголошення](http://docs.pravo-znaty.org.ua/p9823/12.11.2013) про те, що з 18 листопада у нашому місті будуть проводитись заходи зі стерилізації та вакцинації безпритульних тварин. Здійснюватимуть їх фахівці міжнародної організації VIER PFOTEN International ([Фонд „Чотири лапи”](http://www.four-paws.org.ua/ukraine/ua/about-fp-2/)).**

Також буде проводитись стерилізація домашніх безпородних собак, які перебувають на утриманні малозабезпечених мешканців міста.

Як повідомляється в оголошенні, заходи будуть проводитись на території дільниці „Зелене господарство” комунального підприємтсва „Бровари-Благоустрій” за адресою вул. Черняховського, 28.

> Громадян, які переймаються проблемою безпритульних собак, закликають долучатись до цього проекту в якості волонтерів. За додатковою інформацією потрібно звертатись за тел.: **4-61-11.**

Нагадаємо, влітку фахівцями міжнародної організації VIER PFOTEN International (Фонд «Чотири лапи») [вже було реалізовано](http://docs.pravo-znaty.org.ua/p8659/13.08.2013) проект гуманного регулювання чисельності безпритульних тварин, який проводився відповідно до підписаного Меморандуму про співпрацю з виконавчим комітетом Броварської міської ради. Протягом тижня ветеринарні лікарі і волонтери Фонду відловили та простерилізували близько 100 безпритульних тварин, які після проведення стерилізації та вакцинації були повернуті до своїх місць перебування. Всіх тварин було ідентифіковано та зареєстровано, про що свідчить блакитна кліпса на вухах тварин з персональним номером та позначкою FOUR PAWS (чотири лапи).
