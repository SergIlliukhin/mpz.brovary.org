---
title: "Ні заборона суду, ні раптова заметіль не стала на заваді акції протесту проти брехливої преси в Броварах"
date: 2012-03-04
author: 
  username: "pravoznaty"
  display_name: "Маєш право знати"
categories: 
  - "video"
  - "aktsiyi-zahodi"
tags: 
  - "aktsiya-protestu"
  - "brovary"
  - "brovarska-panorama"
  - "vibir-redaktsiyi"
  - "ekta"
  - "nashe-misto"
  - "novini"
  - "petrenko"
coverImage: "wp-content/uploads/2012/03/lokshyna.jpg"
---

[![](https://mpz.brovary.org/wp-content/uploads/2012/03/lokshyna.jpg "локшина брехні")](https://mpz.brovary.org/wp-content/uploads/2012/03/lokshyna.jpg)Попри заборону суду та раптову заметіль, півтори сотні обурених броварчан вийшли на місцевий Майдан Свободи на акцію протесту «Брехня за наші гроші». Згідно прийнятого на 2012 рік бюджету Броварською міською радою виділено 1, 575 тис грн на фінансування комунальних ЗМІ: телестудію «Наше місто», газет «Брама» та «Нове життя». Броварська громада вважає, що ці кошти можна було б використати на соціальні програми, адже місцеві комунальні ЗМІ є вкрай низькоякісними та не об’єктивними.<!--more-->

За кілька днів до акції головний міліціянт міста **Сергій Семікоп** заявив, що в Броварах склалась «складна оперативна обстановка» і пропонував міському голові **Сапожку** заборонити проведення мітингу. Наступного дня Київський окружний адміністративний суд за позовом броварської влади видав постанову про заборону проведення акції. Проте це не зупинило броварчан, котрі таки вийшли на центральну площу міста вимагати від влади зупинити брехню та маніпуляції в комунальних ЗМІ

\[caption id="attachment\_1495" align="aligncenter" width="565" caption="Люди встояли під натиском стихії"\][![](https://mpz.brovary.org/wp-content/uploads/2012/03/IMG_9669.jpg "пікетувальники в снігу")](https://mpz.brovary.org/wp-content/uploads/2012/03/IMG_9669.jpg)\[/caption\]

\[caption id="attachment\_1496" align="aligncenter" width="565" caption="Один з експонатів галереї брехні"\][![](https://mpz.brovary.org/wp-content/uploads/2012/03/IMG_9323.jpg "галерея")](https://mpz.brovary.org/wp-content/uploads/2012/03/IMG_9323.jpg)\[/caption\]

\[caption id="attachment\_1497" align="aligncenter" width="565" caption="Правоохоронців було багато, але броварчан не затримували"\][![](https://mpz.brovary.org/wp-content/uploads/2012/03/IMG_9369.jpg "міліція")](https://mpz.brovary.org/wp-content/uploads/2012/03/IMG_9369.jpg)\[/caption\]

\[caption id="attachment\_1498" align="aligncenter" width="565" caption="Старі знайомі: ці міліціонери раніше протизаконно не допускали незалежних журналістів на відкриту сесії міської ради"\][![](https://mpz.brovary.org/wp-content/uploads/2012/03/IMG_9386.jpg "блокувальники")](https://mpz.brovary.org/wp-content/uploads/2012/03/IMG_9386.jpg)\[/caption\]

Організаторами акції, активістами **громадської організації «Гроза»** були  продемонстровані «експонати брехні»: на дерев'яних стендах розмістили  «незалежні та об’єктивні» статті з газет **«Броварська Панорама»** та **«Нового життя»**, а також фотографії лукавих, на думку організаторів, сюжетів  комунальної телестудії **«Наше Місто».** В цих матеріалах йшлось про начебто проплачену акцію протесту на захист парку «Перемога», вирізки з газет з купою реклами «Партії регіонів», матеріалами про начебто імітацію нападу на опозиційного депутата Павла Різаненка тощо.

\[caption id="attachment\_1499" align="aligncenter" width="565" caption="люди дають свою оцінку комунальним ЗМІ"\][![](https://mpz.brovary.org/wp-content/uploads/2012/03/IMG_9535.jpg "екта бреше")](https://mpz.brovary.org/wp-content/uploads/2012/03/IMG_9535.jpg)\[/caption\]

[![](https://mpz.brovary.org/wp-content/uploads/2012/03/IMG_9564.jpg "глас народу")](https://mpz.brovary.org/wp-content/uploads/2012/03/IMG_9564.jpg)

[![](https://mpz.brovary.org/wp-content/uploads/2012/03/IMG_9720.jpg "акція протесту")](https://mpz.brovary.org/wp-content/uploads/2012/03/IMG_9720.jpg)

На стенді під назвою **«Кухня брехні»** красувалися фото всіх «шеф-кухарів», «офіціантів», «посудомийників» броварських комунальних ЗМІ з іменами та прізвищами. Зокрема, для загального огляду були представлені фото «су шефів кухні брехні»: директора телестудії «Наше Місто» **[Ірини Куліш](https://vk.com/id22485627)** та головного редактора газети «Броварська панорама» **Василя Глушка.** Простим «кухарем брехні» організатори акції вважають провладну журналістку **[Світлану Петренко](https://vk.com/id106018517),** а дикторку комунальної телестудії **[Марію Петрик](https://vk.com/masha_ylubasha)** назвали «офіціанткою». Головним же на кухні був зображений **Олександр Грицай** – за версією броварчан, саме він є «сірим кардиналом» місцевої преси, автором темників для комунальних ЗМІ.  Неподалік «галереї брехні» лежала каструля з відверто несмачною «локшиною» - нарізаними на шредері комунальними газетами. Цю локшину, на переконання учасників заходу, вішають на вуха броварчанам провладні журналісти.

> [![](https://mpz.brovary.org/wp-content/uploads/2012/03/IMG_9536.jpg "IMG_9536")](https://mpz.brovary.org/wp-content/uploads/2012/03/IMG_9536.jpg)В своєму коментарі для «Маєш Право Знати», один з організаторів акції **Сергій Тафій** сказав, що стомився дивитись в місцевих новинах постійну брехню. «Дратує, коли міський комунальний телеканал працює, як в радянські часи, коли показують тільки «покращення життя», що «жити стало краще, жити стало веселіше», хоча всі ми з вами знаємо, в яких умовах людям зараз доводиться виживати. Провладні журналісти розказують, як влада «героїчно простистоїть зимі», а я дитину не можу нормально відвести в садочок, бо дороги і тротуари всі вкриті глибокими та величезними калюжами. Цим ніхто не займається роками, протягом зими двори багатоповерхівок жодного разу не прибирали! І мені потім кажуть з телеекрану, що «пристоличне місто наше розквітає на очах»?! Набридло вже це все.
> 
> І на акцію я вийшов, тому що не хочу, аби з бюджету – фактично, з моїх кишень – спонсорували ці брехливі комунальні газети та телеканали. Більше того: ці ЗМІ вже давно перетворились, по факту, в агітки Партії регіонів – там на кожній сторінці емблеми ПР і обличчя їхніх лідерів в Броварах. Чому я маю спонсорувати їхню передвиборчу агітацію?!» - обурюється Сергій.

Один з виступаючих на акції, місцевий громадський активіст **Сергій [![](https://mpz.brovary.org/wp-content/uploads/2012/03/IMG_9548.jpg "IMG_9548")](https://mpz.brovary.org/wp-content/uploads/2012/03/IMG_9548.jpg)Іллюхін** також вважає, що в броварчан уривається терпець. _«Якщо народ виходить на акції протесту вже не проти високих тарифів, беззаконня влади або правоохоронців, а проти брехні в комунальній пресі – це значить що людям ця влада та все, що з нею пов’язано, просто остогидла. Сьогодні ми побачили, що людей вже не зупиняє ні заметіль, ні холодний вітер, ні паніка міліцейського керівництва ні навіть заборона суду на мирні зібрання»._

> [![](https://mpz.brovary.org/wp-content/uploads/2012/03/IMG_9607.jpg "IMG_9607")](https://mpz.brovary.org/wp-content/uploads/2012/03/IMG_9607.jpg)«Люди виходять і будуть виходити на страйки та протести, і будь які погрози влади про переслідування громадян за те, що вони мирно збираються разом в центрі міста матимуть лише зворотній – для влади – ефект. Люди втомились від брехні зі сторінок комунальних ЗМІ та телебачення, вони хочуть правди та свободи, і отримають це, при умові, що громадськість об’єднається і спільним фронтом виступить на захист своїх прав. І якщо міліція розцінює масове обурення громадян діями влади як «складну оперативну обстановку, що загрожує дестабілізувати безпеку», то можу запевнити – «обстановка» дійсно «ускладнюватиметься», допоки влада не почне працювати на людей, а не на себе» - _заявив ще один учасник акції, місцевий незалежний журналіст **Андрій Качор.**_

Не обійшлося й без «головних героїв» - знімати сюжет про акцію на свою честь прибула знімальна група місцевої комунальної телестудії "Наше Місто". Молодь з транспарантами **«Ні брехні за наші гроші!»**, **«Екта» бреше!»,** **«Брама! Бреше!»** стали просто перед об’єктивом телекамери. Громада почала скандувати «Ганьба!», а для знімальною групи принесли ту саму каструлю з «локшиною», приправлену брехнею та маніпуляціями.  Від страви працівники провладного телеканалу відмовились. Після короткого спілкування з журналістами комунального ЗМІ люди жартома гадали, чи покаже телестудія цей епізод в своєму сюжеті.

**Розмова учасників акції з журналісткою телестудії "Наше Місто" [Світланою Петренко](https://vk.com/id106018517)**

<iframe src="https://www.youtube.com/embed/oYLUtW3vm7k" frameborder="0" width="560" height="315"></iframe>

Наприкінці акції броварчани підготували доручення до влади із вимогами навести лад в сфері міських комунальних ЗМІ та забезпечити право громадян на повне та правдиве висвітлення суспільно-політичного життя міста у комунальних ЗМІ,  або використати бюджетні кошти, направлені на фінансування комунальних ЗМІ на більш потрібні речі, зокрема, на соціальні програми. Крім того, люди вимагали звільнити зі своїх посад головного редактора газети «Броварська панорама» Василя Глушка та директора КП «Телестудія «Наше місто» Ірину Куліш, які, на думку громадян, дискредитували професію журналіста в Броварах.

**Тарас ШАКО**

_**Чекайте незабаром повного фоторепортажу та відеосюжету про акцію!**_
