---
title: "Молодь ДемАльянсу без політики і рожевих окулярів"
date: 2016-03-05
categories: 
  - "kolonka-avtora"
---

Нещодавно сталася прикра ситуація, яка змусила нас публічно відстоювати наші права. Молодіжну організацію “Молодь Демократичного Альянсу” звинуватили в затягувані дітей в політику. Ми налаштовані відрито на діалог, щоб уникнути публічного тиску на організацію та її членів, серед яких також є школярі, тому цей блог - це пояснення, ознайомлення з діяльність нашого осередку.

\[embed\]https://www.youtube.com/watch?v=smliuOY86zY\[/embed\]

Молодь ДемАльянсу має свої осередки майже в кожному місті України - це велика родина, наш броварський осередок успішно функціонує вже протягом півтора року. Ми, як і кожна громадська організація маємо свій Статут, Керівні органи, збираємося на наради, займаємося проектною діяльністю.

ВМГО “Молодь ДемАльянсу”  була створена у 1996 році з метою всебічної реалізації молодими людьми своїх законних соціальних, економічних, творчих та інших спільних інтересів, здібностей, прав та свобод на засадах християнсько-демократичної ідеології (зі статуту), про жодну політичну діяльність не може йти мови.

Броварський осередок є одним із найуспішніших в Україні, за період нашого існування ми провели низку акцій та запустили цікаві проекти, які сприяють становленню активної позиції молоді, розвивають волонтерство, неформальну освіту, благодійність. Сьогодні успішно працює проект [Бест Друг](https://vk.com/public82253493), покликаний допомагати діткам-переселенцям, [Брейн Івент](https://vk.com/braineventbrovary) - навчальна платформа, яка організовує різноманітні лекції, тренінги, зустрічі з відомими людьми т.д. Ми влаштовуємо публічні акції: вуличні читання віршів Шевченка, Вишиванковий фестиваль, Хеловін, [Благодійний аукціон побачень](https://vk.com/event113495088). Крім цього, ми відкриті до співпраці і залучаємося до різних проектів та заходів як співорганізатори: Зроби Україну Чистою, стратегіна сесія “Нове місто - Бровари”, розробка міської програми “Молодь Броварів 2016-2020”, [дитячий фестиваль Браво Kids](https://vk.com/dfbravokids) та багато іншого. [![dLxGlcYFnFY](https://mpz.brovary.org/wp-content/uploads/2016/03/dLxGlcYFnFY.jpg)](https://mpz.brovary.org/wp-content/uploads/2016/03/dLxGlcYFnFY.jpg)

За період нашого існування до нас долучилося близько 100 людей, які всіляко підтримували нас та брали участь в  проектах, сьогодні організація налічує 30 членів, серед яких студентська та учнівська молодь міста.

Ми займаємося в тому числі і самовихованням, вчимося  одне в одного, на власних посилках, налагоджуємо роботу в команді. Ми побудовані на принципах демократії, а тому хочемо, щоб думка кожного члена була почута. Ми цінуємо час, і ті ресурси та сили, які кожен вкладає в те, щоб наша організація розвивалася, і це робота не в одну сторону, адже таким чином, ми вкладаємо інвестиції в наше майбутнє. Ми багато вчимося: члени нашої оргінізації подорожують Україною на різноманітні тренінги та школи, цієї осені троє членів нашої організації представляли броварський  осередок в Грузії. Чи це є політичною діяльністю?

Ми вважаємо, що - ні. Ми переконані, що це прекрасні можливості для розвитку та навчання, можливості бути лідером, можливості не лише висловлювати свою думку, а бути унікальним і незалежним. Жоден член нашої організації не має партійного квитка.

\[embed\]https://www.youtube.com/watch?v=FNx5vvDNWzA\[/embed\]

Сподіваємося, що всі невиправдані звинувачення в наш бік були лише прикрою помилкою через нерозуміння деяких речей, або сплутування політичної та громадської діяльності.

Посилання на наші сторінки в соціальних мережах: [ВКонтакті](https://vk.com/molodabrovary), [Facebook](https://www.facebook.com/%D0%9C%D0%BE%D0%BB%D0%BE%D0%B4%D1%8C-%D0%94%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%BE%D0%B3%D0%BE-%D0%90%D0%BB%D1%8C%D1%8F%D0%BD%D1%81%D1%83-%D0%91%D1%80%D0%BE%D0%B2%D0%B0%D1%80%D0%B8-580521665380982/?fref=ts).

Прес-служба броварського осередку "Молоді ДемАльянсу"
