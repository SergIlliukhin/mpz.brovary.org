---
title: "З лопатами у руках броварчани вийшли на захист своєї багатоповерхівки на вул. Грушевського"
date: 2012-09-17
author: 
  username: "serzhov"
  display_name: "Сергій Севрук"
tags: 
  - "brovary"
  - "budivnitstvo-dityachogo-kafe"
  - "vibir-redaktsiyi"
  - "grushevskogo"
  - "novini"
  - "tov-zhek-40"
coverImage: "wp-content/uploads/2012/09/Pochatok-budivnitstva.jpg"
---

**_[![](https://mpz.brovary.org/wp-content/uploads/2012/09/Spilniy-dvir-19-ta-21-budinku-po-vul-Grushevskogo.jpg)](https://mpz.brovary.org/wp-content/uploads/2012/09/Spilniy-dvir-19-ta-21-budinku-po-vul-Grushevskogo.jpg)_Неабияку тревогу у мешканців будинку по вулиці Михайла Грушевського, 19 викликало відкриття дитячого кафе на нежитловому цокольному поверсі багатоповерхівки. Власне стурбував не так факт відкриття кафе, як те, що зовнішній вхід до нього власник закладу зібрався робити фактично через фундамент дев’ятиповерхівки.**

Здавалося б, відкриття дитячого кафе мало стати хорошою новиною для жителів новобудови, адже у таких будинках проживає чимало молодих сімей з дітьми, крім того, у Броварах не так вже й багато закладів громадського харчування, пристосованих для їх відпочинку з дітьми. Проте для мешканців багатоквартирних будинків по вулиці Грушевського 19 та 21 відкриття дитячого кафе стало справжнім головним болем та приводом для постійних хвилювань.

Вперше стурбованість мешканців викликала поява на місці засадженої квітами клумби глибокого котловану під стіною багатоквартирного будинку по вулиці Грушевського, 19. Як згодом з’ясувалося, це розпочалось спорудження прибудови до багатоповерхівки, яка у майбутньому мала стати входом до нежитлового приміщення на цокольному поверсі будинку. І все було б добре, якби власник будівництва прибудови не вирішив порушити цілісність фундаменту дев’ятиповерхівки, що власне й виклкало активний спротив з боку мешканців.

_**Саме така картина стривожила мешканців багатоповерхівки**_

[![](https://mpz.brovary.org/wp-content/uploads/2012/09/Pochatok-budivnitstva-pribudovi.jpg)](https://mpz.brovary.org/wp-content/uploads/2012/09/Pochatok-budivnitstva-pribudovi.jpg)

[![](https://mpz.brovary.org/wp-content/uploads/2012/09/Pochatok-budivnitstva.jpg)](https://mpz.brovary.org/wp-content/uploads/2012/09/Pochatok-budivnitstva.jpg)

І хоча власник будівництва прибудови до будинку разом з директором ТОВ «ЖЕК-40», на обслуговуванні якого знаходиться будинок, в один голос стверджують про наявність всіх необхідних дозвільних документів для початку будівельних робіт, жодного разу мешканцям їх не показали, що наводить на певні сумніви щодо їх існування. І доки власники спільного двору 19-го та 21-го будинків по вулиці Михайла Грушевського доки не будуть певні у законності та безпеці початого будівництва, вони налаштовані боротись за цілісність та безпеку свого житлового будинку.

Під час нещодавніх зборів мешканців, у яких взяло участь понад 150 людей, було ухвалено рішення звернутися до органів влади для з’ясування законності будівництва дитячого кафе на цокольному поверсі багатоповерхівки. Зокрема було подано звернення до Комітету Верховної Рад и України з питань будівництва і житлово-комунального господарства та регіональної політики та Державної архітектурно-будівельну інспекції України:

[![](https://mpz.brovary.org/wp-content/uploads/2012/09/Skarga-komitet-u-z-pitan-budivnitstva.jpg)](https://mpz.brovary.org/wp-content/uploads/2012/09/Skarga-komitet-u-z-pitan-budivnitstva.jpg)[![](https://mpz.brovary.org/wp-content/uploads/2012/09/Reyestratsiya-v-VRU.jpg)](https://mpz.brovary.org/wp-content/uploads/2012/09/Reyestratsiya-v-VRU.jpg)[![](https://mpz.brovary.org/wp-content/uploads/2012/09/Skarga-v-DABK1.jpg)](https://mpz.brovary.org/wp-content/uploads/2012/09/Skarga-v-DABK1.jpg)

А поки відповідні інстанції розбиратимуться, мешканці створили ініціативну групу для захисту інтересів жителів 19-го та 21-го будинків по вулиці Михайла Грушевського. І першим кроком у відстоюванні прибудинкової території від незаконного захоплення та спорудження прибудови до багатоповерхівки стало спільне засипання викопаного власником кафе котловану піском:

  [![](https://mpz.brovary.org/wp-content/uploads/2012/09/Meshkantsi-budinku-zasipali-kotlovan-1.jpg)](https://mpz.brovary.org/wp-content/uploads/2012/09/Meshkantsi-budinku-zasipali-kotlovan-1.jpg)

[![](https://mpz.brovary.org/wp-content/uploads/2012/09/Meshkantsi-zasipali-kotlovan-2.jpg)](https://mpz.brovary.org/wp-content/uploads/2012/09/Meshkantsi-zasipali-kotlovan-2.jpg)

> Чим закінчиться протистояння мешканців броварських багатоповерхівок з власником дитячого закладу громадського харчування на цокольному поверсі дев'ятиповерхового будинку, наразі спрогнозувати важко, але у будь-якому разі "Маєш право знати" стежитиме за розвитком подій та триматиме в курсі своїх читачів.
