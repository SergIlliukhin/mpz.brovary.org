---
title: "Про порушення під час виборчої кампанії можна повідомляти на спеціальний \"телефон довіри\" СБУ"
date: 2015-09-30
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "vibori"
  - "novini"
  - "sbu"
  - "telefon-doviry"
---

**У Головному управлінні СБУ у м.Києві та Київській області розпочав роботу «телефон довіри», - [повідомляє](https://www.facebook.com/permalink.php?story_fbid=945697998836379&id=512442738828576) Броварська міська рада з посиланням на прес-сектор Головного управління СБУ у м. Києві та Київській області. Це зроблено з метою своєчасного виявлення, ефективного запобігання і припинення проявів терористичного та екстремістського характеру напередодні і під час чергових місцевих виборів, що пройдуть у жовтні цього року.**

> У Головному управлінні Служби безпеки України у м. Києві та Київській області для своєчасного виявлення, ефективного запобігання і припинення проявів терористичного та екстремістського характеру напередодні і під час чергових виборів депутатів і голів місцевих рад, які відбудуться 25 жовтня 2015 року, запрацював «телефон довіри».
> 
> Цілодобово зі стаціонарних та мобільних телефонів мешканці і гості Київщини можуть повідомляти про можливі правопорушення у ході виборчої кампанії за номером: **(044)226-32-32** та Броварський РВ ГУ СБУ у м. Києві та Київській області **(04594) 6-24-00**.
> 
> Для надійного забезпечення безпеки стосовно всіх учасників виборчого процесу Служба безпеки України вживає дієвих заходів.
> 
> У разі отримання Вами будь-якої інформації про можливі загрози мирному виборчому процесу можете телефонувати на вказаний «телефон довіри».
> 
> Крім того, повідомлення можна надсилати на електронну адресу Головного управління: **gusbu\_kiv@ssu.gov.ua**.
> 
> Інформація, яка надійде до Служби безпеки України буде ретельно перевірена, і за результатами перевірки прийматимуться відповідні рішення.
> 
> Анонімність гарантується.
