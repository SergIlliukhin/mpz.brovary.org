---
title: "\"Монте-Карло\" - палити дозволено! Перевірено особисто"
date: 2013-01-26
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "brovary"
  - "monte-karlo"
  - "palinnya"
  - "perevirka"
---

[![Monte karlo](https://mpz.brovary.org/wp-content/uploads/2012/10/Monte-karlo.jpg)](https://mpz.brovary.org/wp-content/uploads/2012/10/Monte-karlo.jpg)Останні кілька днів від кількох друзів я отримував інформацію, що у ресторані **"Монте Карло"** _(хоча ресторан - це якось занадто пишно, як для такого генделика)_ нарешті ніби-то обмежели паління. Ну що ж, це добре! - подумав я і вирішив перевірити особисто.

Людей було якраз небагато, нас зустріла офіціантка Біляєва Анастасія. Я поцікавився, де у них зал для некурящих, вона вказала на залу за дверима. Ми подякували і розмістилися у першій залі (вона не для некурящих, але ж куріння у ресторанах та кафе заборонено, тому яка різниця? - подумали ми)

> У цій залі біля бару розміщено 2 таблички **No Smoking** - які нормальним людям повідомляють про те, що паління заборонено, ну а типові відвідувачі "Монте Карло", я так розумію, вважають, що вхід у смокінгах заборонено...

Біля бару сидів хлопчина, пив каву, солодко затягувався цигаркою і випускав хмару смердючого диму з роту. Поряд стояли бармен та офіціантка і весело посміхалися.

[![Монте Карло рахунок](https://mpz.brovary.org/wp-content/uploads/2013/01/IMG_20130126_160637.jpg)](https://mpz.brovary.org/wp-content/uploads/2013/01/IMG_20130126_160637.jpg)Ми з дружиною замовили чай та коктейль. За цей час підійшов ще один чоловік, замовив каву і розмістився за столиком. Дістав пачку цигарок, **попросив у офіціантки попільничку, яку вона одразу принесла** - і солодко затягнувся.

Я запитав у офіціантки Анастасії, на яку саме частину залу розпосюджуються таблички "No Smoking" і чи можна тут палити. Вона розхвилювалася, опустила очі і сказала, що тут взагалі-то не можна. Я вказав на чоловіка, який палить - вона знизала плечима і поспішила залишити нас.

Оскільки я пообіцяв дружині, що поводитиму себе чемно і ми просто сходимо на перевірку, то подальшим з'ясуванням подробиць я займатися не став. Чайових, зі зрозумілих причин, ми не залишили. А вся ця історія в черговий раз переконала мене, що припиняти боротьбу ще зарано, скоріше навпаки - потрібно залучати нові ресурси.

**P.S.** якщо готові долучитися до антитютюнової боротьби у Броварах - пишіть на мій емейл xxx@ukr.net. Ваша допомога важлива, я розповім, що і куди (для початку) потрібно надіслати

**P.P.S.** для тих хто не в курсі повідомляю: [з 16 грудня 2012 року паління заборонено](http://smokefreeukraine.org/leaflet.pdf) у всіх закладах ресторанного господарства без виключення
