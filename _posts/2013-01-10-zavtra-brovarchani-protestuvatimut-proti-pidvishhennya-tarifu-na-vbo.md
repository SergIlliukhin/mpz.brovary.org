---
title: "Завтра броварчани протестуватимуть проти підвищення тарифу на ВБО"
date: 2013-01-10
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "aktsiya"
  - "aktsiya-protestu"
  - "brovary"
  - "vnutrishnobudinkove-obslugovuvannya"
  - "groza"
  - "gromadskiy-zahist-kiyivshhini"
  - "zhkg"
  - "novini"
  - "tarif"
coverImage: "wp-content/uploads/2013/01/Listivka-aktsiyi-.jpg"
---

[![](https://mpz.brovary.org/wp-content/uploads/2013/01/Listivka-aktsiyi.jpg "Листівка акції")](https://mpz.brovary.org/wp-content/uploads/2013/01/Listivka-aktsiyi.jpg)**Завтра, 11 січня 2013 року, о 13:00 на Майдані Свободи відбудеться акція громадського протесту проти необґрунтованого [підвищення тарифу](https://mpz.brovary.org/brovarski-posadovtsi-planuyut-zbilshiti-tarif-na-obslugovuvannya-vodo-ta-teplomerezh-mayzhe-v-tri-razi/) на обслуговування систем водопроводу, каналізації, центрального опалення та гарячого водопостачання, який броварська влада планує підвищити майже в три рази. Про це повідомляє громадська організація «Громадський захист Київщини».**

У своєму запрошенні на акцію громадські активісти закликають броварчан прийти і «захистити своє право на якісні комунальні послуги за справедливою ціною». Також організатори акції наголошують, що в розрахунках тарифу закладено необґрунтовані та завищені ціни: 800 грн. щомісяця на ліквідацію аварій незалежно від стану будинку та кількості квартир; витрати на обслуговування автомобіля понад 10 грн за кілометр тощо.

«Вони прикриваються тим, що це «тимчасовий тариф» і хочуть униктути проведення інвентаризації стану кожного будинку. Бо вони бояться показати, до чого довели наше місто», - йдеться у листівці-запрошення.

Також листівка містить Відкритий лист до Броварського міського голови Сапожка І. В.

[![](https://mpz.brovary.org/wp-content/uploads/2013/01/Vidkritiy-list-Sapozhku.jpg "Відкритий лист Сапожку")](https://mpz.brovary.org/wp-content/uploads/2013/01/Vidkritiy-list-Sapozhku.jpg)
