---
title: "Підтоплення Броварів: озера, що роблять у місті \"погоду\""
date: 2016-02-29
author: 
  username: "yschenko"
  display_name: "Ірина Ющенко"
categories: 
  - "hromada"
  - "brovary"
tags: 
  - "brovary"
  - "vibir-redaktsiyi"
  - "novini"
  - "ozera"
  - "pidtoplennya"
  - "rayisa-shherbakova-kajdan"
---

**Про те, як найкраще пустити [гроші на вітер](https://mpz.brovary.org/za-borotbu-z-pidtoplennyam-starogo-mista-planuyut-vzyatisya-vzhe-tsogo-roku), точніше, за водою, знають у Броварській мерії. Тут  десятками років щовесни та  дощовитої осені за допомогою наносів, водокачки, мотопомп, пожежних автоцистерн борються з «повітряним млином» -  [підтопленням](https://mpz.brovary.org/chomu-brovari-pislya-kozhnoyi-zlivi-peretvoryuyutsya-u-venetsiyu) Старої частини міста: відкачують, перекривають, «задамблюють» природній потік земної лімфи.**

Керівництво розводить лише руками: мовляв, грошей немає, проблема з водовідведенням залишилася нам у спадок із Радянського Союзу, коли проектували Бровари. Про те по вул. Незалежності, Київській, частині вулиць Гагаріна, Симона Петлюри (Черняховського), Кірова зливову каналізацію з часом усе ж вдалося побудувати. А от жителям Старого міста звичайні гумові чоботи вже [не допомагають](https://mpz.brovary.org/vchora-pidtopleni-budinki-u-brovarah-ryatuvali-pratsivniki-mchs-video). Старожили з року в рік намагаються достукатися до чиновників і розтлумачити вченим мужам, що з природою потрібно не боротися, а вивчати її і шанувати. Так, як робили їхні батьки і діди. Тоді  і Бровари вилікуються від запущеної хвороби – підтоплення.  Дослідниця та краєзнавець історії Броварів Раїса Степанівна Щербакова-Кайдан, яка вивчає проблему підтоплення понад 20 років, стверджує:  наше місто розташоване на нестандартній території  – насиченій озерами, ставками, болотами,  підземними джерелами, пливунами, тож  забудовувати її, тим більше неконтрольовано і бездумно, -  загрожує для Броварів катастрофічними наслідками. Так як ніяких документів щодо системи озер, які були в нашому місті, не збереглося, броварчанка-старожил  власноруч позначила їх на карті, та розповіла, які з водойм «роблять погоду» в  Броварах – провокують «велику воду», і чому так відбувається. Власне, всю цю інформацію дослідниця  хоче донести, у першу чергу, до депутатів нового скликання, щоб вони спершу сім разів подумали, перш, ніж піднімати  руку «за» забудову 2-го мікрорайону, що матиме для Броварів катастрофічні наслідки.  З метою допомогти уникнути помилок попередників та підказати сучасній молоді, як жити з природою у злагоді, краєзнавець і хоче передати   молодому поколінню свої знання.

Як стверджує **Раїса Степанівна**, на території Броварів (переважно у Старій частині міста) та його околицях  розташовано **21** озеро. Дослідник Володимир Гузій  переконує: озера, більшість із яких нині  засипані, пересохли чи перетворилися на болота - залишки легендарної річки **Русава**, що протікала нашою територією.

\[caption id="attachment\_52506" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/Rayisa-Stepanivna.jpg) Раїса Степанівна Щербакова-Кайдан\[/caption\]

\[caption id="attachment\_52507" align="aligncenter" width="450"\]![підтоплення, озера](https://mpz.brovary.org/wp-content/uploads/2016/02/Karta-z-nanesenymy-ozeramy.jpg) Карта Броварів із нанесеними озерами\[/caption\]

1. **«СвітловщИна** – найбільше озеро. Нині – болото. Було розташоване на найнижчій точці Броварів – біля залізниці, між зуп. «Ялинка» та «Княжичі». Назву отримало за свої розміри і чистоту водойми.
2. **Монах** – вул. Київська, 125. Засипане і забудоване «недостроєм» в 2012 р. Назва: на північному березі озера жив монах  із Київського монастиря.
3. **КаланчА** – вул. Київська, 107-109. Подвійне. Прочищене в 2015 р. Назва: каланча - висока спостережна башта на будинку пожежної охорони, що дислокувалася на підвищенні за озером до 1921 р.
4. **Ставок** – вул. Київська. Перед ДНЗ «Віночок». Замулилося. Назва: за красу, адже колись на ставочку росли лілії.
5. **ОрлОвище** \- біля залізничної зупинки «Ялинка». Відновлене. Мабуть, колись там були землі поміщика Орлова.
6. **Озеро за Княжицьким переїздом** – цю місцевість називали «могилки». Озеро існує.
7. **Качине** – між вул. Панаса Мирного і Фонтане-су-Буа (Московською). «Верхнє» озеро. Розчищене в 2015 році. Простягалося аж до залізниці. Назва: до озера, де завжди було багато качок, з’їжджалися на полювання мисливці з усіх Броварів.
8. **ОсокорщИна** – вул. Київська, де були щогли радіовеж. «Верхнє» озеро. Пересохло. Назва: місцевість, багата на осокори.
9. **Лісове** – розташоване за  Броварською центральною лікарнею, в лісі, недалеко від Зеленої галявини. Подвійне. Прочищене в 2015 році.
10. **Кругле** – перед Зеленою галявиною. Назву отримало за формою. Пересохло.
11. **СмОльня** – на околиці лісу, вздовж вул. Михайла Мельника (Кокінакі). «Верхнє» озеро. У нього стікалися води з  усіх лісових озер. Пересохло. Назва: на околиці лісу смолили канати.
12. **Довге** – провулок Павла Полуботка (Полярників). Тягнулося від вул. Благодатна (Леніна) до кінця вул. Першого Травня. Береги – від вул. Павла Полуботка до Зазимського шляху (Челюскіна) та Чепурного. Залишки озера -  дві копанки. Назву отримало за формою.
13. **Біле** – у парку «Приозерний». Розчищене в 2015 році. Назва: розташоване на просторі, світле.
14. **Чорне** – у парку «Приозерний», поруч біля Білого. Озера з’єднував місточок.  Засипане в 1960 році. Назва: було маленьке, в оточенні дерев, темне.
15. **БожовИтьке** – вздовж вул. Щорса. «Верхнє» озеро. Огинало дугою Оболонь і доходило до Розвилки. Стало болотом. Назва: біля води людям привидівся лик божої Матері.
16. **Оболонь –** між вул. Академіка Амосова (Щорса), Петровського і Михайла Мельника (Кокінакі). Прочищене в 2015 році.
17. **ПомИльне –** біля птахофабрики. Існує. Назва: від озера до Броварів та до Києва – по милі. Це – середина шляху.
18. **Рибне** – при виїзді з Броварів, навпроти військової частини. Існує.  Назва сама говорить за себе.
19. **КовпИт –** у Зазимському лісі за птахофабрикою. Засипане. За легендою, місце шабашу темних сил. Приказка, яка пішла з Броварів: «Та ну тебе в ковпит».
20. **СтИгло -** у Зазимському лісі за птахофабрикою. Засипане. Від слова «стойло». Біля озера був літній «табір» для скоту.
21. **КуричЕво -** у Зазимському лісі за птахофабрикою. Засипане. Від «куриний брід» - неглибоке місце де була переправа».

**Причини підтоплення**

«Хоча більшість озер перетворилися на болота чи засипані, та природній рух води в них не припинився – струмки, які живили озера, «пішли» під землю, розчищаючи собі шлях самостійно та підтоплюючи Бровари в тих місцях, де споконвіку били джерела.

![підтоплення, Бровари ](https://mpz.brovary.org/wp-content/uploads/2016/02/pidtoplennya4.jpg)

![підтоплення, Бровари](https://mpz.brovary.org/wp-content/uploads/2016/02/pidtoplennya2.jpg)

Найголовнішою причиною підтоплення є те, що забудовники  ведуть проектування вулиць поперек  природних водних артерій, що суперечить законам природи. Так продовжують будувати нові вулиці: Маяковського, Дорошенка, Єдності. Тобто, без урахування топографічних і гідрологічних особливостей Броварів, які стоять на водяній «подушці» - пливунах.  Люди засипають канали, природні відтоки, частини озер, болота, які приймали воду. Щоб уникнути підтоплення, піднімають будинки на своєрідні насипи. Ті будинки, що було зведено раніше, практично потопають після чергових опадів. Поступова неконтрольована забудова землі створила перешкоди природному відтоку води, що стало додатковою причиною підняття рівня ґрунтових вод та концентрації їх навіть на підвищеннях. А у самій низині – на диво, сухо.

Друга причина підтоплення стосується «господарників» міста. Наприкінці 2003 року міська влада  прийняла «Програму запобігання підтопленню території міста Бровари на 2004 -2010 роки», але, пустивши всі гроші за водою, успішно її провалила: фінансування програми відбувалося не прозоро, посадовці безвідповідально ставилися до виконання своїх службових обов’язків, а керівництво міста не належно контролювало виконання своїх же рішень.

Потім була друга  «Програма запобігання та ліквідації наслідків підтоплення території Броварів на 2012 -2015 р». Для вирішення цієї проблеми було прописано кілька пунктів, серед яких – «обмеження будівництва та господарської діяльності на потенційно підтоплювальних ділянках», «посилення контролю за роботою дренажних систем зливової каналізації», «своєчасне очищення та ремонт систем зливової каналізації, дренажних систем» і т.д. Нарешті, наприкінці 2015 року спромоглися дещо зробити».

**Які озера роблять у Броварах «погоду»**

«Погоду» в Броварах роблять **4** озера: **Оболонь, Монах, Каланча та Світловщина**. Три перших озера, куди стікала вода зі Старої частини міста,  самопливом текли до Світловщини – найнижчої точки в Броварах, де, ніби в чаші, збиралася вода із усіх Броварів.  Далі – через трубу під залізницею до  річки Осинки, а потім – у биковнянські  озера і  підземними колекторами - до Дніпра».

\[caption id="attachment\_52514" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/0.-Obolonya4.jpg) «У 80-х роках, не продумавши систему водовідведення, почали активно забудовувати болото Оболонь, засипаючи джерела, що живили струмок. Як результат, ґрунтові води піднялися по всіх Броварах. Прочистили Оболонь лише через 20 років - у 2015-му».\[/caption\]

\[caption id="attachment\_52515" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/1.-Obolonya1.jpg) «Озеро Оболонь слугує резервуаром-відстійником. Лотки для збору води з середини лугу – центру колишнього озера».\[/caption\]

\[caption id="attachment\_52510" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/2.1-Provulok-Tyhyj-Monah9.jpg) "Озеро Монах починалося в провулку Тихому,\[/caption\]

\[caption id="attachment\_52508" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/2.-Monah.jpg) «... а закінчувалося біля траси - по вулиці Київській".\[/caption\]

\[caption id="attachment\_52511" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/3.-Provulok-Tyhyj-Monah11.jpg) «Основна вода зі Старої частини міста «дислокувалася» в озері Монах. Нині центр озера засипано та забудовано».\[/caption\]

\[caption id="attachment\_52518" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/Provulok-Tyhyj-Monah8.jpg) «Вода, яка стікає по лотку з  вул. Благодатна (Леніна), повесні чи дощової осені затоплює місток і доходить до  будинків на провулку Тихий».\[/caption\]

\[caption id="attachment\_52516" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/6-Polovynu-ozera-Monah-mistsevi-meshkantsi-zasypaly-i-pobuduvaly-budynky-i-garazhi-..jpg) «Половину озера Монах  місцеві мешканці засипали і побудували будинки та гаражі».\[/caption\]

\[caption id="attachment\_52512" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/5.-Provulok-Tyhyj-Monah12.jpg) «Залишки водостоку. Лотки, по яких колись текла вода  в озеро Монах із Оболоні  (зі сторони вулиці Благодатна (Леніна). Щоб місто не підтоплювало, варто пропустити воду  до озера Монах  із Оболоні через вул. Петропавлівська (Петровського) і Благодатна».\[/caption\]

\[caption id="attachment\_52523" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/7.1-Kalancha.jpg) «Подвійне озеро Каланча, яке прочистили наприкінці 2015 року, розташоване практично поряд із озером Монах. Перша частина озера».\[/caption\]

\[caption id="attachment\_52520" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/8.-Kalancha-3.jpg) «Струмок із озера Каланча (2 частина) протікає паралельно з водами струмка із озера  Монах через котлован піл вул. Київська. Далі – через вул. Запорізьку, Андрєєва, Маяковського – до болота  Світловщина...\[/caption\]

\[caption id="attachment\_52521" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/9.-Vsi-vody-vid-vul.-Kyyivska-po-bolotu-Svitlovshhyna-techut-odnym-strumkom-po-menshomu-kotlovanu-cherez-zaliznytsyu.jpg) ... і по меншому котловану - через залізницю»\[/caption\]

\[caption id="attachment\_52526" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/Kolys-vsya-voda-z-usih-Brovariv-samoplyvom-tekla-cherez-kotlovan.jpg) " А колись  вода з усіх Броварів самопливом текла через котлован"\[/caption\]

**Наслідки**

«Останні 15 років мешканці Старого міста  особливо [потерпають від підтоплення](https://mpz.brovary.org/tsn-u-brovarah-pishov-pid-vodu-privatniy-sektor): руйнуються будинки, вимиваються городи, вщерть затоплені погреби та вигрібні ями з побутовими відходами і фекаліями. Починаючи з 2005-го, броварчани щороку проводять [громадські слухання](https://mpz.brovary.org/gromadski-sluhannya-z-pytan-pidtoplennya-mista-gromada-sluhala-lektor-plavav) та [обговорення](https://mpz.brovary.org/13-kvitnya-brovarchani-na-zborah-gromadi-shukatimut-virishennya-problemi-pidtoplennya-starogo-mista),  щоб донести до влади загрозливу ситуацію, що несе за собою підтоплення: адже паводкові й ґрунтові води можуть призвести до тяжких санітарно-епідеміологічних  наслідків".

\[caption id="attachment\_52534" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/10.-1942-r.-Rozvylka.-Nimtsi-zhenut-molod-u-Nimechchynu.-Na-zadnomu-plani-zliva-vid-budynku-mistok-cherez-boloto-kudy-dohodyly-vody-ozera-Bozhovydke.-Teper-zliva-Vestlajn.jpg) "1942 рік. Розвилка. Німці женуть молодь у Німеччину. На задньому плані, зліва від будинку - місток через болото, куди доходили води озера Божовитьке. Тепер зліва – «Вестлайн».\[/caption\]

"Про те, що під землею протікають пливуни, свідчать провали землі, які періодично виникають у різних частинах міста: на площі Шевченка, по вул. Ярослава Мудрого (Кірова) біля нових висоток, на Незалежності, 19-А перед будинком, біля СЕС. На вул. Кобзарська (Папаніна)  у господарів провалилася частина городу.  Попри те, що води періодично  відкачують, підземний перехід на Розвилці постійно заповнений водами озера Божовитьке. Збільшилися озера Каланча та Довге".

\[caption id="attachment\_52533" align="aligncenter" width="450"\]![підтоплення, озера](https://mpz.brovary.org/wp-content/uploads/2016/02/11.-Vul.-Polyarnykiv-6.-Budynok-pobudovanyj-na-seredyni-ozera-Dovge-rozlamavsya-navpil..jpg) «Вул. Павла Полуботка (Полярників), 6. Будинок, побудований на середині озера Довге, розламався навпіл. Старожили стверджують: таке буде з кожним будинком, побудованим у серці озер».\[/caption\]

"Усе це – наслідки розпочатої забудови 2-го мікрорайону та озера Оболонь. Та це -  тільки «квіточки». «Ягідкою» - підтопленням усіх Броварів, може стати остаточна забудова другого мікрорайону».

**Другий мікрорайон – лише зона для відпочинку**

«Про це владі міста з 1992 року намагаються довести старожили.  Ще краєзнавець Дмитро Гамалій закликав: _«Попередьте катастрофу. Наше місто стоїть на підземних пливунах. Засипати колишнє болото не можна, бо затопимо все довкола»._ Однак депутати Броварської міськради  своїм рішенням від 12.10. 2004 р. №48  надали дозвіл Науково-дослідному інституту на розробку детального плану забудови території  2-го мікрорайону – там, де колись було озеро Світловщина - між вул. Богунська, Маяковського та залізницею, а у  2006 році житлово-сервісна компанія розпочала підготовку до  його забудови".

\[caption id="attachment\_52529" align="aligncenter" width="600"\]![підтоплення, Бровари](https://mpz.brovary.org/wp-content/uploads/2016/02/Zabudovnyk-Svitlovshhyny.jpg) "Перший забудовник Світловщини зробив підготовчі роботи"\[/caption\]

\[caption id="attachment\_52530" align="aligncenter" width="600"\]![підтоплення, Бровари](https://mpz.brovary.org/wp-content/uploads/2016/02/Zabudovnyk.jpg) "Усе, що залишилося від першого забудовника Світловщини".\[/caption\]

"Для того, щоб знизити рівень ґрунтових вод, прочистили котлован під вул. Київською від озера Монах та проклали майже до низини бетонні лотки для стоку води. Планувалося викопати  біля залізниці й два озера. Та спромоглися тільки на одне – допоміжне, яке вирили не в найнижчому місці – на болоті, а збоку, на підвищенні".

\[caption id="attachment\_52532" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/Dodatkove-ozero-bilya-Svitlovshhyny-vykopane-v-2006-rotsi-1.jpg) "Додаткове озеро біля Світловщини, викопане в 2006 році"\[/caption\]

"На цьому всі роботи і припинилися, адже так і не змогли  впоратися з основною проблемою - знизити рівень ґрунтових вод. Наразі Світловщина – у руках  нового забудовника.  Щоб місце забудови  не підтоплювало, заплановано насипати замість 1 метра піску – три. Це значить, що всі води з низини піднімуться і затоплять усе місто!"

\[caption id="attachment\_52525" align="aligncenter" width="600"\]![підтоплення, озера](https://mpz.brovary.org/wp-content/uploads/2016/02/10.-Vykonaty-ozero-varto-a-samij-nyzyni-yak-bulo-zaplanovano-v-2006-rotsi.jpg) "Викопати озеро варто в самій низині, як було заплановано в 2006 році".\[/caption\]

"Врятувати Бровари можна  лише виключивши з Генерального плану міста наміри забудови  цієї низовини, відновивши озеро Світловщина та поглибивши дно котловану під залізницею. На Оболоні та Світловщині можуть бути лише  зони відпочинку!».

**Фото - автора та з власного архіву Раїси Щербакової-Кайдан**
