---
title: "Теорія і практика від влади: Штаб з обговорення генплану міста змушують «топтатися на місці»"
date: 2015-07-27
author: 
  username: "komarovskyj"
  display_name: "Комаровський Олексій"
categories: 
  - "vlada"
  - "hromada"
tags: 
  - "andryeyev"
  - "brovary"
  - "genplan"
  - "dipromisto"
  - "novini"
  - "rizanenko"
---

**Обговорення змін до генерального плану з фахівцями «Діпроміста» — те, що очікувала громада від чергового засідання Штабу з питань обговорення змін до генерального плану Броварів 9 липня, обговорення причин чому й досі влада не оприлюднила містобудівну документацію — те, що відбувалося на практиці.**

Ще до початку засідання в коридорах адмінбудівлі Броварської міської ради учасники та гості жваво обговорювали — будуть чи не будуть на форумі фахівці від розробника змін генерального плану — Українського державного науково-дослідного інституту проектування міст «Діпроміста».

Коли приміщення малого актового залу відкрили, разом із членами Штабу, гостями та ЗМІ, до нього увійшов і народний депутат України від мажоритарного округу, що представляє у Верховній раді місто Бровари **Павло Різаненко.**

Схоже, для представників влади та тих членів Штабу, яких називають «наближені до влади» присутність народного обранця стала сюрпризом. Тим більше, що в порядку денному, який зачитав в. о. начальника Штабу, заступник мера Броварів **Василь Андрєєв**, окремим пунктом стояло питання про [запит](https://mpz.brovary.org/vorozhinnya-na-genplan-dostup-do-dokumentiv-1999-roku-sprichiniv-100-pitan-do-dipromista/) від народного депутата Павла Різаненка до міського голови Ігоря Сапожка, де чітко вказувалося про те, що були порушені закони «Про інформацію» та «Про доступ до публічної інформації» та про те, що порушників треба притягти до адміністративної відповідальності.

[![штаб-різаненко (2)](https://mpz.brovary.org/wp-content/uploads/2015/07/shtab-rizanenko-2.jpg)](https://mpz.brovary.org/wp-content/uploads/2015/07/shtab-rizanenko-2.jpg)

[![штаб-різаненко (4)](https://mpz.brovary.org/wp-content/uploads/2015/07/shtab-rizanenko-4.jpg)](https://mpz.brovary.org/wp-content/uploads/2015/07/shtab-rizanenko-4.jpg)

[![штаб-різаненко (3)](https://mpz.brovary.org/wp-content/uploads/2015/07/shtab-rizanenko-3.jpg)](https://mpz.brovary.org/wp-content/uploads/2015/07/shtab-rizanenko-3.jpg)

Коли ж члени Штабу почали розбиратися зі змінами до генерального плану міста по суті, виявилося, що й досі (а вже колегіальний орган існує близько трьох місяців) не оприлюднені необхідні графічні малюнки, креслення та основна містобудівна документація.

Знову, вже [в котрий раз](https://mpz.brovary.org/dostup-do-genplanu-za-10-tisyach-griven-chi-pogoditsya-vlada-na-noviy-variant-znyattya-grifu-dsk/) члени Штабу заговорили про те, що для того, аби містобудівну документацію — генеральний план в редакції 1999 р. — з паперового варіанту перевести в електронний, необхідні кошти.

Причому, звучали різні цифри, що непосвяченій в суть питання людині тяжко було б сходу розібратися. Тут йшлося і про 100 тис. грн., і про 300, і навіть про 600. Зрештою, стало зрозуміло, що така робота розробником генплану — «Діпромістом» — складе **300 тисяч гривень.** Після того, мовляв, коли така сума буде сплачена, містобудівна документація буде в повній мірі в електронному вигляді доступна кожному громадянину міста.

Логічно, що далі дискусія перейшла у русло — де брати ці кошти, а якщо з міського бюджету, то — чи доцільно таку суму витрачати.

[![штаб-різаненко (7)](https://mpz.brovary.org/wp-content/uploads/2015/07/shtab-rizanenko-7.jpg)](https://mpz.brovary.org/wp-content/uploads/2015/07/shtab-rizanenko-7.jpg)

[![штаб-різаненко (11)](https://mpz.brovary.org/wp-content/uploads/2015/07/shtab-rizanenko-11.jpg)](https://mpz.brovary.org/wp-content/uploads/2015/07/shtab-rizanenko-11.jpg)

[![штаб-різаненко (22)](https://mpz.brovary.org/wp-content/uploads/2015/07/shtab-rizanenko-22.jpg)](https://mpz.brovary.org/wp-content/uploads/2015/07/shtab-rizanenko-22.jpg)

[![штаб-різаненко (23)](https://mpz.brovary.org/wp-content/uploads/2015/07/shtab-rizanenko-23.jpg)](https://mpz.brovary.org/wp-content/uploads/2015/07/shtab-rizanenko-23.jpg)

[![штаб-різаненко (71)](https://mpz.brovary.org/wp-content/uploads/2015/07/shtab-rizanenko-71.jpg)](https://mpz.brovary.org/wp-content/uploads/2015/07/shtab-rizanenko-71.jpg)

Дискусія часом то затягувалася, то переходила різко у той чи інший бік аргументів «за» і «проти».

Немовби резюмуючи, один із членів Штабу, представник ініціативної групи «Нове місто — Бровари» **Ірина Нікітчина,** говорячи про затягування з оприлюдненням документації та накладанням на неї грифу ДСК («Для службового користування»), зауважила: «Склалося враження, що своєю поведінкою «Діпромісто» вчинило не як науково-дослідницький заклад, а як нібито суто виконувач замовлення управління архітектури і будівництва Броварської міської ради».

[![штаб-різаненко (56)](https://mpz.brovary.org/wp-content/uploads/2015/07/shtab-rizanenko-56.jpg)](https://mpz.brovary.org/wp-content/uploads/2015/07/shtab-rizanenko-56.jpg)

[![штаб-різаненко (74)](https://mpz.brovary.org/wp-content/uploads/2015/07/shtab-rizanenko-74.jpg)](https://mpz.brovary.org/wp-content/uploads/2015/07/shtab-rizanenko-74.jpg)

Врешті-решт, в. о. начальника Штабу Василь Андрєєв запропонував Штабу з питань розробки та громадського обговорення змін до Генерального плану міста звернутися до Броварської міської ради з проханням розглянути можливість виділення з міського бюджету необхідної суми «Діпромісту» для оприлюднення містобудівної документації. Присутні члени Штабу погодилися.

На цьому засідання можна було б закривати, якби не одне «але». Присутній на засіданні Павло Різаненко, цілком логічно, поставив питання, до того ж, руба: «Чому адміністрацією міської ради не були дотримані закони «Про інформацію» та «Про доступ до інформації»?».

Василь Олександрович тримав відповідь перед нардепом у дусі «давайте не по букві закону, а з моральної точки зору». «Скажіть, а чи правильно було б…» — почав представник влади і заговорив про те, що країна в умовах, наближених до бойових дій, що діють в країні терористи та сепаратисти, а в генплані все-таки різного роду комунікації позначені. Тут уже Павло Різаненко не витримав: «Не показували громаді генеральний план, оскільки прикривалися таким чином земельні незаконні дії».

[![штаб-різаненко (15)](https://mpz.brovary.org/wp-content/uploads/2015/07/shtab-rizanenko-15.jpg)](https://mpz.brovary.org/wp-content/uploads/2015/07/shtab-rizanenko-15.jpg)

[![штаб-різаненко (96)](https://mpz.brovary.org/wp-content/uploads/2015/07/shtab-rizanenko-96.jpg)](https://mpz.brovary.org/wp-content/uploads/2015/07/shtab-rizanenko-96.jpg)

[![штаб-різаненко (95)](https://mpz.brovary.org/wp-content/uploads/2015/07/shtab-rizanenko-95.jpg)](https://mpz.brovary.org/wp-content/uploads/2015/07/shtab-rizanenko-95.jpg)

Цікаво, що коли один із членів Штабу зауважила, мовляв — що, немає куди гроші дівати, як викидати на оприлюднення незрозуміло якої документації? — Різаненко апелював: «Від того, що генплан прикривають грифом секретності ДСК, громада втрачає на землі мільйони гривень».

[![штаб-різаненко (82)](https://mpz.brovary.org/wp-content/uploads/2015/07/shtab-rizanenko-82.jpg)](https://mpz.brovary.org/wp-content/uploads/2015/07/shtab-rizanenko-82.jpg)

[![штаб-різаненко (28)](https://mpz.brovary.org/wp-content/uploads/2015/07/shtab-rizanenko-28.jpg)](https://mpz.brovary.org/wp-content/uploads/2015/07/shtab-rizanenko-28.jpg)

[![штаб-різаненко (51)](https://mpz.brovary.org/wp-content/uploads/2015/07/shtab-rizanenko-51.jpg)](https://mpz.brovary.org/wp-content/uploads/2015/07/shtab-rizanenko-51.jpg)

Було видно, що представникам влади особливо «муляє» тема про те, хто ж має понести адміністративну відповідальність за те, що в порушення законів про доступ до інформації, містобудівні документи досі було не оприлюднені. Павло ж Олександрович «додав перцю», що ще й поцікавився: «Хто буде проводити розслідування?» та «хто за це відповідальний». А дізнавшись, що таке доручення дається юридичному відділу Броварської міської ради на чолі з Альбіною Баба-Мірзоєвою, ще й додав: «Я залюбки допоможу провести розслідування та розібратися у ситуації».

[![штаб-різаненко (57)](https://mpz.brovary.org/wp-content/uploads/2015/07/shtab-rizanenko-57.jpg)](https://mpz.brovary.org/wp-content/uploads/2015/07/shtab-rizanenko-57.jpg)

[![штаб-різаненко (101)](https://mpz.brovary.org/wp-content/uploads/2015/07/shtab-rizanenko-101.jpg)](https://mpz.brovary.org/wp-content/uploads/2015/07/shtab-rizanenko-101.jpg)

[![штаб-різаненко (58)](https://mpz.brovary.org/wp-content/uploads/2015/07/shtab-rizanenko-58.jpg)](https://mpz.brovary.org/wp-content/uploads/2015/07/shtab-rizanenko-58.jpg)

Окремою темою став виступ однієї із гостей засідання про те, що в парковій зоні в районі вулиць Чорновола, Соборної та Симоненка вирубують та вивозять ліс, причому робиться це вночі, і розібратися, хто відповідальний за вирубку лісу неможливо. При цьому, зауважила жінка, у генеральному плані міста йдеться про ділянку у 2,4 га., тоді як по факту під вирубування потрапляє територія у 10 га.

У ході обговорення ситуації, з уст народного депутата України Павла Різаненка прозвучала інформація, що ця ділянка землі відноситься до території Радіо-передавального центру, а по факту належить [відомому у Броварах](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) бізнесмену Віктору Поліщуку.

[![штаб-різаненко (36)](https://mpz.brovary.org/wp-content/uploads/2015/07/shtab-rizanenko-36.jpg)](https://mpz.brovary.org/wp-content/uploads/2015/07/shtab-rizanenko-36.jpg)

[![штаб-різаненко (38)](https://mpz.brovary.org/wp-content/uploads/2015/07/shtab-rizanenko-38.jpg)](https://mpz.brovary.org/wp-content/uploads/2015/07/shtab-rizanenko-38.jpg)

[![штаб-різаненко (39)](https://mpz.brovary.org/wp-content/uploads/2015/07/shtab-rizanenko-39.jpg)](https://mpz.brovary.org/wp-content/uploads/2015/07/shtab-rizanenko-39.jpg)

[![штаб-різаненко (41)](https://mpz.brovary.org/wp-content/uploads/2015/07/shtab-rizanenko-41.jpg)](https://mpz.brovary.org/wp-content/uploads/2015/07/shtab-rizanenko-41.jpg)

Учасники засідання озвучували думки про те, що може зробити оціночну вартість вирубаного лісу і потім визначити суму компенсації, однак, жінка, яка розповідала про ситуацію, закликала «схаменутися». До того ж, із зали почали лунати крики: «Броварам на цій ділянці землі висотки не потрібні!».

[![штаб-різаненко (43)](https://mpz.brovary.org/wp-content/uploads/2015/07/shtab-rizanenko-43.jpg)](https://mpz.brovary.org/wp-content/uploads/2015/07/shtab-rizanenko-43.jpg)

[![штаб-різаненко (55)](https://mpz.brovary.org/wp-content/uploads/2015/07/shtab-rizanenko-55.jpg)](https://mpz.brovary.org/wp-content/uploads/2015/07/shtab-rizanenko-55.jpg)

[![штаб-різаненко (59)](https://mpz.brovary.org/wp-content/uploads/2015/07/shtab-rizanenko-59.jpg)](https://mpz.brovary.org/wp-content/uploads/2015/07/shtab-rizanenko-59.jpg)

[![штаб-різаненко (66)](https://mpz.brovary.org/wp-content/uploads/2015/07/shtab-rizanenko-66.jpg)](https://mpz.brovary.org/wp-content/uploads/2015/07/shtab-rizanenko-66.jpg)

Однак, заступник мера Броварів Василь Андрєєв проінформував присутніх про те, що у цьому році землі видавалися в оренду лише для забудови, а тому ліс на озвученій ділянці землі піде на вирубку. Присутня гостя пообіцяла, що не зупиниться і буде й надалі «шукати правди» і рятувати дерева.

Ближче до завершення засідання Павло Різаненко, відповідаючи на [запитання](https://mpz.brovary.org/stadion-litsej-teatr-shtab-po-rozrobtsi-zmin-do-genplanu-brovariv-nareshti-perejshov-do-suti/) лідера ГО «Громадські активісти» Ірини Нілової, про те, кому ж належить земельна ділянка у майже 95 га., дуже детально розповів про земельну аферу, в результаті якої землі Радіо-передавального центру опинилися у власності приватних структур практично за безцінь, а держава в казну недоотримала десятки мільйонів гривень.

[![штаб-різаненко (53)](https://mpz.brovary.org/wp-content/uploads/2015/07/shtab-rizanenko-53.jpg)](https://mpz.brovary.org/wp-content/uploads/2015/07/shtab-rizanenko-53.jpg)

[![штаб-різаненко (31)](https://mpz.brovary.org/wp-content/uploads/2015/07/shtab-rizanenko-31.jpg)](https://mpz.brovary.org/wp-content/uploads/2015/07/shtab-rizanenko-31.jpg)

[![штаб-різаненко (33)](https://mpz.brovary.org/wp-content/uploads/2015/07/shtab-rizanenko-33.jpg)](https://mpz.brovary.org/wp-content/uploads/2015/07/shtab-rizanenko-33.jpg)

[![штаб-різаненко (52)](https://mpz.brovary.org/wp-content/uploads/2015/07/shtab-rizanenko-52.jpg)](https://mpz.brovary.org/wp-content/uploads/2015/07/shtab-rizanenko-52.jpg)

З нових деталей справи, про яку вже писано-переписано, відзначимо, що земельна ділянка спочатку знаходилася у власності місцевої влади, потім перейшла у розпорядження Київської обласної держадміністрації, але в користуванні перебувала у РПЦ. Було порушено закон, коли цій земельній ділянці було надано цільове призначення — промислове, бо за генеральним планом міста там передбачена житлова забудова та транспортна розв’язка. 76 га. землі із 95-и було закладено в кредит банку «Михайлівський», який належить бізнесмену Віктору Поліщуку, а справа знаходиться на контролі обласної міліції та прокуратури Київської області.

Наприкінці форуму запам'яталося, що в. о. начальника Штабу Василь Андрєєв неначе зрадів, що питання порядку денного завершилися, так, ніби головне — дотриматися формально процедури і пройти по питаннях порядку денного, а не досягти якогось результату.

[![штаб-різаненко (91)](https://mpz.brovary.org/wp-content/uploads/2015/07/shtab-rizanenko-91.jpg)](https://mpz.brovary.org/wp-content/uploads/2015/07/shtab-rizanenko-91.jpg)

[![штаб-різаненко (17)](https://mpz.brovary.org/wp-content/uploads/2015/07/shtab-rizanenko-17.jpg)](https://mpz.brovary.org/wp-content/uploads/2015/07/shtab-rizanenko-17.jpg)

Завершилося засідання тим, що учасники відзначили, коли розробник генерального плану міста — «Діпромісто» — дасть відповідь про те, коли і у якому форматі його фахівці зможуть зустрітися зі Штабом, тоді й буде визначена наступна дата засідання.

**Фото — автора**
