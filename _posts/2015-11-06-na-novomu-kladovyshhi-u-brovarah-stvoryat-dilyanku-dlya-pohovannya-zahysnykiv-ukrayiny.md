---
title: "На новому кладовищі у Броварах створять ділянку для поховання захисників України"
date: 2015-11-06
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "ato"
  - "viyna"
  - "voyin"
  - "zagibliy"
  - "kladovishhe"
  - "kutuzova"
  - "novini"
  - "pohovannya"
  - "tsvintar"
---

**На новому броварському цвинтарі по вулиці Кутузова, 136 створять сектор для поховань учасників антитерористичній операції на сході України. Ділянка прилягатиме ліворуч до головної алеї кладовища - на першому перехресті. Про це [йдеться](http://docs.brovary.org/p31335/03.11.2015/663) у рішенні виконавчого комітету Броварської міської ради.**

Як вказують у своєму рішенні чиновники, сектор буде призначений для поховань загиблих військовослужбовців і працівників силових структур України, які захищали незалежність, суверенітет і територіальну цілісність України та брали безпосередню участь в антитерористичній операції. На території нової ділянки також ховатимуть тих, хто забезпечував проведення АТО, перебуваючи безпосередньо в районах операції.

\[caption id="attachment\_48137" align="aligncenter" width="600"\][![кладовище](https://mpz.brovary.org/wp-content/uploads/2015/11/kladovyshhe.jpg)](https://mpz.brovary.org/wp-content/uploads/2015/11/kladovyshhe.jpg) Центральний вхід до кладовища №3\[/caption\]

У рішенні також ідеться про те, що на цвинтарі ховатимуть працівників підприємств, установ, організацій, які залучалися та брали безпосередню участь в антитерористичній операції в районах її проведення у порядку, встановленому чинним законодавством.

Згідно з додатком до рішення, сектор прилягатиме до головної алеї нового кладовища з лівого боку на першому перехресті. Він матиме трапецевидну форму загальною площею 1000 м2. Як зазначено в документі, на ділянці вже поховали трьох воїнів.
