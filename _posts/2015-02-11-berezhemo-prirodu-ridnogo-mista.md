---
title: "Бережемо природу рідного міста!"
date: 2015-02-11
author: 
  username: "samopomich"
  display_name: "Самопоміч"
categories: 
  - "kolonka-avtora"
tags: 
  - "batareyki"
  - "dovkillya"
  - "ekologiya"
  - "zbir-vidpratsovanih-batareyok"
  - "navkolishnye-seredovishhe"
---

[![IMG_1572](https://mpz.brovary.org/wp-content/uploads/2015/02/IMG_1572.jpg)](https://mpz.brovary.org/wp-content/uploads/2015/02/IMG_1572.jpg)**Ми ще раз раді всіх вітати на нашій сторінці. За час [від нашого попереднього посту](https://mpz.brovary.org/beremo-i-robimo-nashe-misto-krashhim-priyednuytes/) ми не сиділи, склавши руки, а продовжували робити маленькі гарні справи, які - ми впевнені! – дадуть великий результат.**

Нещодавно наші активісти вирішили реалізувати ідею збору до спеціальних контейнерів відпрацьованих батарейок, з подальшою їх переробкою на профільному підприємстві. Адже мало хто задумується, яку небезпеку для довкілля, а відтак – для здоров’я кожного з нас – можуть нести звичайні батарейки, якщо їх викидати як звичайне сміття, а не утилізовувати належним чином. Тому ми подумали, що було би дуже добре нагадати про це броварчанам та допомогти мешканцям міста дбайливо ставитись до навколишнього середовища, до міста, в якому ми разом живемо і яке любимо!

> _**м. Бровари:**_
> 
> вул. Красовського, 8б (4 секція)
> 
> вул. Грушевского, 19
> 
> вул. Грушевского,23
> 
> вул. Грушевского,25
> 
> вул. Грушевского,27 вул. Кірова, 4 вул. Кірова, 28 вул. Черняховського 36
> 
> вул. Черняховського, 11г (2 під’їзди) вул. Симоненко 2,
> 
> вул.. Симоненко, 2а,
> 
> вул. Симоненко, 2б,
> 
> вул. Симоненко, 4 вул. Шевченка, 4б вул. Олімпійска, 4 (3 під'їзд)
> 
> вул. Олімпійська, 7 (3 під'їзд) вул. Гагаріна 26 (магазин) вул. Рокосовского 2 (оф. 303) вул. Незалежності, 26 (технікум) вул. 1 Травня 27а (магазин)
> 
> **_смт. Велика Димерка:_**
> 
> вул. Леніна (магазин) вул. Вокзальна (магазин)
> 
> Збір відпрацьованих батарейок з контейнерів відбувається щотижня: усе зібране "добро" ми зносимо в нашу приймальню на вул. Рокосовського, 2, а вже звідти відправляємо на переробку в державне підприємство "Аргентум".

Найближчим часом ми плануємо розширити нашу «мережу» пунктів збору відпрацьованих батарейок, і будемо дуже вдячні тим хто може нам в цьому допомогти. Якщо ви власник магазину, кіоску, або можете посприяти встановленню наших контейнерів в іншій публічній установі, організації, чи просто у своєму під’їзді – це буде чудово! Зв’язатися з нами можна через [нашу сторінку на Фейсбук.](https://www.facebook.com/samopomich.brovary) Окрім того, якщо буде воля Божа, незабаром ми плануємо провести серію зустрічей з цього приводу з юними броварчанами. На них ми хочемо пояснити дітям, наскільки важливо дбати про природу і навколишнє середовище, в якому ми всі живемо, що для цього потрібно робити, а що навпаки – краще не робити. Адже саме з малих років слід привчати людину любити свою землю, на якій ми живемо, свою країну та своє місто!

[Приєднуйтесь до нас!](https://www.facebook.com/samopomich.brovary)
