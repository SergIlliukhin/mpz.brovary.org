---
title: "Площа тліючих торф'яників на Київщині зменшилася вдвічі"
date: 2015-10-26
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "dsns"
  - "novini"
  - "pozhezha"
  - "torfyanyky"
---

**Станом на 07:00 26 жовтня у 7 районах Київської області продовжується тління торфу. Гасіння здійснюється на загальній площі близько 67,5 га у 13 локалізованих осередках тління торфу. У цілодобовому режимі від ДСНС залучено 219 осіб та 56 одиниць техніки. Про це [повідомляється](https://www.kyivobl.mns.gov.ua/news/6730.html) на офіційному сайті Головного управління ДСНС України в Київській області.**

Нагадаємо, про пожежі стало відомо ще [13 жовтня](https://mpz.brovary.org/bilya-brovariv-znovu-goryat-torfyanyky-ta-lisy/), тоді Бровари та всю Київщину почало покривати смогом. Якщо спочатку говорили про площу пожеж у 6 га, то потім площа тліючих осередків торфу [збільшилася до 122 га](https://mpz.brovary.org/terytoriya-tlinnya-torfu-na-kyyivshhyni-zbilshylasya-do-122-ga-goryt-i-v-brovarskomu-rajoni/). Таке масоване горіння торфу було спричинене аномальною теплою та сухою погодою. Минулий тиждень був дощовий, що вочевидь допомогло зменшити площу тліючих торф'яників майже удвічі.

Зокрема, насьогодні пожежу гасять вже на території у **67,5 га** - на **13** локалізованих осередках тління торфу. У цілодобовому режимі від ДСНС до гасіння пожеж залучено **219 осіб** та **56 одиниць техніки**.

> В Броварському районі горить в таких місцях:
> 
> с. Кулаженці – **0,05 га**
> 
> с. Бобрик – **1,6 га**.

Також на офіційному сайті Броварської міської ради постійно оприлюднюються дані моніторингу повітря в місті. Перевищень гранично допустимих концентрацій шкідливих речовин немає.

[Дані за 25 жовтня:](https://brovary-rada.gov.ua/pro-stan-zabrudnennya-atmosfernogo-pov%D1%96trya-stanom-na-25102015r)

[![25](https://mpz.brovary.org/wp-content/uploads/2015/10/25.png)](https://mpz.brovary.org/wp-content/uploads/2015/10/25.png)
