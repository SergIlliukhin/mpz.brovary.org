---
title: "Ми пливемо не в тому напрямку"
date: 2012-06-24
categories: 
  - "kolonka-avtora"
tags: 
  - "varta"
  - "kravets"
  - "metsenatstvo"
  - "plavannya"
---

[![](https://mpz.brovary.org/wp-content/uploads/2012/06/Artamonov1.jpg)](https://mpz.brovary.org/wp-content/uploads/2012/06/Artamonov1.jpg)

Ми багато говоримо про спорт, про басейни, які захоплюють депутати міськради ( вони ж масажисти прем’єрів). Та чомусь ні у кого не виникає питання, чому за останні 10 років Броварщина  не виховала ще одного Лісогора. Невже немає талантів на нашій землі?

Причина набагато банальніша. Таланти якраз є, немає кому ці діаманти шліфувати. Владі байдуже до цього, вони зайняті своїми бізнесовими і виборчими питаннями, а меценати думають, як вижити у часи тотального податкового пресингу та економічної кризи. І виходить, що розвиток спорту потрібен самим спортсменам, їх батькам, тренерам та окремим небайдужим броварчанам.

<!--more-->

Така ситуація по всій державі. Нікому не потрібна здорова нація. Хворі і голодні проти багатих та ситих – це те шоу, яке влада нам крутить щодня!

Вчора відправив нову броварську надію з плавання Артура Артамонова на чемпіонат України з плавання. Чекаємо від нього гарних результатів. Успіху цьому хлопцю, який вже зараз доводить, що багата талантами Броварська земля і ніяка чиновницька бездіяльність цього не змінить!
