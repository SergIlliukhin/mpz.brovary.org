---
title: "Кома, яка вирішила долю, кому ж із учасників бойових дій «положена» земля під гаражі"
date: 2017-06-15
author: 
  username: "yschenko"
  display_name: "Ірина Ющенко"
categories: 
  - "vlada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "zemlya-pid-garazhi"
  - "koordynatsijna-rada-uchasnykiv-ato"
  - "novini"
coverImage: "wp-content/uploads/2017/06/Bezymyannyj1.png"
---

**Це саме той випадок, коли кома вирішувала долю: «стратити» чи «помилувати». У нашому випадку: виділяти землю учаснику бойових дій (УБД) під будівництво гаража, чи ні? Якщо виділяти, то всім УБД, хто подав заяву, чи тільки броварчанам? Саме ці питання і стали предметом гарячих суперечок і дискусій під час засідання Координаційної ради учасників АТО, на яку прийшли і депутати міськради, щоб з’ясувати: за що ж вони голосуватимуть на сесії 22 червня?**  

Перш, ніж почалося обговорення земельного питання, перед членами Координаційної ради виступили представники столичної автошколи **«Сигнал»,** які запропонували АТОвцям здобути за 3 місяці спеціальність водія будь-якої категорії. Навчання **20** хлопців буде оплачено з бюджету міста за кошти, які передбачені програмою профорієнтації учасників АТО. За власний кошт АТОвці мають придбати лише підручники для навчання. Цікаво, що місцеві автошколи чомусь не заявлені.

\[caption id="attachment\_71451" align="aligncenter" width="600"\][![](https://mpz.brovary.org/wp-content/uploads/2017/06/3-2.jpg)](https://mpz.brovary.org/wp-content/uploads/2017/06/3-2.jpg) Представники столичної автошколи "Сигнал"\[/caption\]

Також на засідання Координаційної ради було запрошено представника забудовника, який будує житло на вул. Олімпійська та Симоненка, де в рамках соціальної програми передбачено віддати АТОвцям в новобудовах по 20 квартир. Нагадаємо, на квартирному обліку нині перебувають **292** учасника бойових дій та членів родин загиблих, які потребують поліпшення житлових умов. **Олексій Кириченко** \- представник **«Української будівельної компанії»** (УБК) повідомив, що документація по новобудові на вул. Олімпійська пройшла експертну оцінку, нині ж процедуру погодження проходять роботи. Сподіваються, що наступного тижня вже зможуть будівництво розпочати.

\[caption id="attachment\_71456" align="aligncenter" width="600"\][![](https://mpz.brovary.org/wp-content/uploads/2017/06/9-1.jpg)](https://mpz.brovary.org/wp-content/uploads/2017/06/9-1.jpg) Олексій Кириченко\[/caption\]

Будинок на вул. Симоненка в очікуванні  технічних умов на підключення світла. Присутні АТОвці  висловили своє невдоволення  просуванням робіт будівництва житла, яке вже триває  понад 1,5 роки. АТОвці вважають забудовника проблемним і навіть запропонували його змінити. У свою чергу секретар міськради **Петро Бабич** підтвердив: погоджувальні процедури - довготривалі, що є основною причиною затримки робіт. Забудовник же переконував, що не має права розпочинати роботи без належної документації та нарікав на АТОвців, що до цього часу не визначилися, які квартири хочуть мати, адже «неліквідні» - по 40 кв.м отримувати не бажають.

**«Гаражні» війни у розпалі**

«Про надання дозволів на розроблення проектів  землеустрою щодо відведення земельних ділянок у власність для  будівництва індивідуальних гаражів учасникам Антитерористичної операції, учасникам бойових дій, волонтерам та членам сімей загиблих учасників бойових дій та учасників АТО» _-_ саме так звучить [проект рішення](http://brovary-rada.gov.ua/documents/27273.html), який виноситься на розгляд чергової 30-ї сесії Броварської міськради **22 червня.**

Члени Координаційної ради визначили **566** громадян на отримання **0,0100** **га**  (1 сотка) землі під гаражі на землях за Княжицьким переїздом. Як з’ясувалося, серед них – понад **170** жителів Броварського району, а також волонтери та «афганці». «Виною» цьому стала кома, яка розділила словосполучення «учасникам Антитерористичної операції, учасникам бойових дій» (УБД), тож завдяки такому трактуванню на шматок землі в Броварах можуть претендувати не лише АТОвці, а й «афганці» та інші миротворці. І не лише УБД із Броварів, а і з району.

Як повідомила депутатка **Людмила Кулініч** (фракція «Самопоміч»), на останньому засіданні земельної комісії виникло питання невідповідності кількості гаражів - кількості бажаючих отримати землю. В Управлінні соціального захисту депутатам повідомили, що станом на 1 червня людей зі статусом «учасник бойових дій» (УБД) в Броварах - **1149** осіб,  учасників бойових дій-інвалідів – **52** людини, **84** особи, які  мають цей статус, знаходяться в зоні бойових дій. Плюс - **5** сімей тих, хто загинув у АТО. Разом - **1290**  осіб тільки по місту.

[![](https://mpz.brovary.org/wp-content/uploads/2017/06/10-1.jpg)](https://mpz.brovary.org/wp-content/uploads/2017/06/10-1.jpg)

\[caption id="attachment\_71458" align="aligncenter" width="600"\][![](https://mpz.brovary.org/wp-content/uploads/2017/06/11.jpg)](https://mpz.brovary.org/wp-content/uploads/2017/06/11.jpg) Людмила Кулініч\[/caption\]

Згідно із паспортом об’єкта, 10 га землі розділено на **1348** гаражів по **28** **кв.м****.** На **270** гаражів претендує гаражний кооператив **«Патріот»**, створений із учасників АТО. Однак останній свої списки не оприлюднює, тож можливі й «подвійні» отримання. Викликає непорозуміння і факт того, що серед 566 претендентів на землю **177** – учасники бойових дій та волонтери із району. За словами Людмили Кулініч, у районі зі статусом УБД - **609** осіб та **21** особа зі статусом УБД-інвалід. Тож якщо члени ради вирішили давати землю УБД і з міста, і з району, тоді ця цифра складе **1920** осіб. Та і вона не остаточна, каже депутатка, адже **до широкого загалу АТОвців інформацію щодо надання землі під гараж доведено не було**. Та з часом цю інформацію дізнаються всі УБД і не виключено, що також прийдуть по свою «долю». **А гаражів усього 1348**.

Депутатка від  фракції «Солідарність» **Ірина Веремчук** пропонувала спочатку забезпечити землею під гараж броварчан, а потім розглядати заяви мешканців району. Тим більше, за словами депутатки, у Положенні Координаційної ради чітко прописано, що сфера повноважень ради поширюється лише на м. Бровари і незрозуміло, чому на земельній комісії підняли питання про залучення у списки людей із району.

\[caption id="attachment\_71465" align="aligncenter" width="600"\][![](https://mpz.brovary.org/wp-content/uploads/2017/06/18.jpg)](https://mpz.brovary.org/wp-content/uploads/2017/06/18.jpg) Ірина Веремчук\[/caption\]

[![](https://mpz.brovary.org/wp-content/uploads/2017/06/15.jpg)](https://mpz.brovary.org/wp-content/uploads/2017/06/15.jpg)

«_Проблема почалася з назви,_ - взяла слово помічниця депутата **Олена Слободяник. -**  _У нас розширився перелік учасників бойових дій. Під волонтерів узагалі немає переліку документів, які вони можуть представити. Волонтери – це сотні та тисячі броварчан і жителів району, які несли, везли, в’язали шкарпетки і сітки… Стосовно учасників бойових дій, їх не 699, а набагато більше, і якщо ухвалять перше рішення на 699 осіб, на наступній сесії повторно вноситимуться зміни в рішення, поки ці ділянки не вичерпаються»._

\[caption id="attachment\_71470" align="aligncenter" width="600"\][![](https://mpz.brovary.org/wp-content/uploads/2017/06/24.jpg)](https://mpz.brovary.org/wp-content/uploads/2017/06/24.jpg) Олена Слободяник\[/caption\]

[![](https://mpz.brovary.org/wp-content/uploads/2017/06/13-1.jpg)](https://mpz.brovary.org/wp-content/uploads/2017/06/13-1.jpg)

Позаяк землі не вистачає, члени Координаційної ради мали самостійно визначити:  хто ж не отримає сотки під гараж? Або ж мали змінити проект рішення і правильно розставити всі коми, адже в іншому випадку війна за гаражі продовжиться на наступній сесії, бо з вимогами можуть прийти «афганці» чи інші миротворці, які також мають право на землю.

Член Координаційної ради, волонтерка **Оксана Савоста** наполягала, що хлопцям із району в Броварах давати землю треба, _«адже в районі нашим виділили 52 ділянки – 5 га 75 соток. 18 хлопців отримали землю в Рожівці»_. У свою чергу депутат міськради **Вадим Андрієвський** (Радикальна партія Олега Ляшка) повідомив, що _«Броварська міська рада, адміністрація міста неодноразово зверталася в районну раду про виділення землі для наших бійців. Також зверталися в кожну сільську раду, та більше року жодної відповіді немає»._

\[caption id="attachment\_71463" align="aligncenter" width="600"\][![](https://mpz.brovary.org/wp-content/uploads/2017/06/16.jpg)](https://mpz.brovary.org/wp-content/uploads/2017/06/16.jpg) Оксана Савоста\[/caption\]

[![](https://mpz.brovary.org/wp-content/uploads/2017/06/21.jpg)](https://mpz.brovary.org/wp-content/uploads/2017/06/21.jpg)

Понад 2 години присутні в залі сперечалися: надавати чи не надавати землю УБД із району і чому так сталося, що порушено Положення  Координаційної ради? Також з’ясувалося, що члени Коорднаційної ради надали землю під гараж людям із іншої області, які не приховували, що цю ділянку планують продати.

Депутати оперували цифрами, фактами і логікою. АТОвці та волонтери – поняттями, одне з яких - «братерство». Однак «братерство» чомусь вибіркове і поширювалося не на всіх АТОвців міста: оголошення  про поділ землі під гаражі не було оприлюднено ні на сайті Броварської міськради, ні в комунальних ЗМІ.

Присутній на засіданні ради секретар міськради **Петро Бабич** запропонував затвердити перший список, сформований Коордрадою, а _"надалі район поки що призупинити",_ та повідомив, що підтримає будь-яке рішення Координаційної ради. У свою чергу депутат від фракції «Єдність» **Володимир Оксютенко** пообіцяв проголосувати на сесії «за» виділення землі всім затвердженим у списку **566** особам, серед яких АТОвці з міста, району та кілька осіб «афганців». Ірина Веремчук заявила, що проект рішення в такому вигляді, як воно є, на сесії не підтримає, адже земельних ділянок на всіх бажаючих не вистачить. А депутати Броварів мають у першу чергу відстоювати інтереси мешканців свого міста.

\[caption id="attachment\_71449" align="aligncenter" width="600"\][![](https://mpz.brovary.org/wp-content/uploads/2017/06/1-3.jpg)](https://mpz.brovary.org/wp-content/uploads/2017/06/1-3.jpg) Петро Бабич\[/caption\]

[![](https://mpz.brovary.org/wp-content/uploads/2017/06/17.jpg)](https://mpz.brovary.org/wp-content/uploads/2017/06/17.jpg)

Оксана Савоста зі свого боку заявила, що на поступки не йтиме і список не змінять. _«Не вистачає землі – давайте будемо її шукати, бо хлопці на це заслуговують»,_ - сказала волонтерка. Члени Координаційної ради вирішили не ділити побратимів, з якими були в окопах, тож одноголосно проголосували за раніше затверджений список із 566 осіб. Тепер все залежатиме від рішення депутатів на сесії 22 червня.

Члени Координаційної ради пообіцяли наступний проект рішення підготувати ретельніше, і броварчан включити в список першочергово. Як стало відомо нашим журналістам, серед **930** осіб, які вже написали заяви на отримання землі під гаражі, – близько **70** осіб, які зовсім не причетні ні до міста, ні до району.

**Фото - авторки**
