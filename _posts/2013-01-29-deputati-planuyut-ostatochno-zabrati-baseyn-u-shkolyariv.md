---
title: "Депутати планують остаточно забрати басейн у школярів"
date: 2013-01-29
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "baseyn"
  - "vibir-redaktsiyi"
  - "zherebtsova"
  - "kp-orts"
  - "fedorenko"
  - "fesko"
coverImage: "wp-content/uploads/2013/01/collage1.jpg"
---

**[![](https://mpz.brovary.org/wp-content/uploads/2013/01/collage1.jpg)](https://mpz.brovary.org/wp-content/uploads/2013/01/collage1.jpg)На сайті Броварської міської ради [оприлюднено](http://docs.pravo-znaty.org.ua/p6617/25.01.2013) проект нового статуту КП «Оздоровчо-реабілітаційний центр», відповідно до якого територіальна громада майже повністю втрачає контроль над басейном «Схід» (школа №9), а школярі більше не зможуть відвідувати басейн в рамках шкільної програми.**

Ще не так давно ми раділи тому, що прокуратура таки [взялася за порушення](https://mpz.brovary.org/prokuratura-viyavila-porushennya-u-roboti-kp-ozdorovcho-reabilitatsiyniy-tsentr/) з боку КП «Оздоровчо-реабілітаційний центр» (далі – КП ОРЦ) і визнала, що підприємство проводить свою діяльність з порушенням закону.

Суть наших претензій до КП ОРЦ полягала в наступному:

- Згідно п.3.1. статуту, підприємство повинно надавати послуги згідно з прейскурантами та калькуляціями, затвердженими в установленому порядку – однак за 9 років існування підприємства **виконком жодного разу [не затверджував](https://mpz.brovary.org/tarifi-kp-ozdorovcho-reabilitatsiyniy-tsentr-u-vilnomu-plavanni/) тарифи** КП ОРЦ;
- Згідно п.3.1.1 статуту, уроки плавання для учнів шкіл, які передбачені шкільною програмою, мають проводиться безкоштовно – однак **школярі [не можуть](https://lb.ua/news/2011/12/12/127585_imenem_azarova.html) відвідувати басейн безкоштовно**;
- Згідно п.3.1.1 статуту, підприємство повинно надавати можливість для проведення тренувань спортсменів ДЮСШ Броварського управління освіти – однак, як [з’ясував канал ТВІ](https://mpz.brovary.org/yak-telekanal-tvi-znimav-syujet-pro-brovarsky-baseyny/), **молоді спортсмени змушені тренуватися у Зазим’ї**;

[![Статут КП ОРЦ](https://mpz.brovary.org/wp-content/uploads/2013/01/status.jpg)](https://mpz.brovary.org/wp-content/uploads/2013/01/status.jpg)

З претензіями, зазначеними у [нашій скарзі](https://mpz.brovary.org/wp-content/uploads/2013/01/DA0001.jpg), погодилась прокуратура і винесла подання про усунення порушень.

Однак замість того, щоб виправитись та діяти згідно закону, **Людмила Жеребцова** – директор КП ОРЦ, у грудні 2012 року направляє подання до Броварської міської ради щодо затвердження нового статуту підприємства.

**Навіщо новий статут?**

У новому статуті планується остаточно розірвати будь-який зв’язок басейну «Схід» з Управлінням освіти, зі школярами, з ДЮСШ, з безкоштовними тренуваннями і з ганебною залежністю від виконавчого комітету Броварської міської ради. Це тоді, у далекому 2004 році, необхідно було створити видимість, що броварська громада нічого не втрачає, а зараз це вже ні до чого – всі знають і про басейн, і про Феско, і про його одіозного керманича – **Сергія Федоренка**.

_Порівняльна таблиця_ \[table\]

|   **Статут 2004 р.**   |   **Проект Статуту 2013 р.**   |
| --- | --- |
| Тарифи на послуги затверджуються рішенням виконкому (п.3.1) | Тарифи на послуги затверджуються **наказом директора** (п.3.3) |
| Безкоштовні уроки плавання для учнів шкіл в рамках шкільної програми (п.3.1.1) | **не передбачено** |
| Можливість для проведення тренувань спортсменів ДЮСШ згідно з затвердженими графіками та планами (п.3.1.1) | **не передбачено** |
| Структура та штатний розклад підприємства затверджується директором за погодженням з Броварською міською радою (п.7.5.3) | Структура та штатний розклад підприємства затверджуються директором **одноосібно** (п.7.4.3) |

\[/table\] Очевидно, що єдиною метою нового статуту КП ОРЦ є посилення незалежності скандального підприємства, забезпечення його закритості та захист від закидів з боку громади міста.

Ще б пак – а які ж тепер можуть бути претензії? Тарифи затверджує директор, школярів та спортсменів не впускають – все згідно статуту!

**Броварчани, однодумці, ми збираємось це терпіти? Я - ні!**

\[spoiler title="Довідкова інформація" open="0" style="2"\] - [Діючий статут](https://mpz.brovary.org/wp-content/uploads/2012/11/Statut.pdf) КП ОРЦ 2004 р. - [Проект статуту](http://docs.pravo-znaty.org.ua/f?u=https%3A%2F%2Fskydrive.live.com%2Fredir%3Fresid%3D72571393D4771099!281%26amp%3Bauthkey%3D!AChK93KWlgXFf0A) КП ОРЦ 2013 р. \[/spoiler\]
