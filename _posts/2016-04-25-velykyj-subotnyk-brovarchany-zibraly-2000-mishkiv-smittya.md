---
title: "Великий Суботник: броварчани зібрали 2000 мішків сміття"
date: 2016-04-25
author: 
  username: "pravoZnaty"
  display_name: "Маєш право знати"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "zrobimo-ukrayinu-chistoyu"
  - "zuch"
  - "novini"
  - "pribirannya"
  - "subotnik"
---

**Цієї суботи, 23 квітня, у Броварах відбувся загальноміський суботник в рамках всеукраїнської акції «Зробимо Україну чистою!» або «Let’s do it, Ukraine!», присвяченій всесвітньому Дню землі.**

Наше місто підтримує всеукраїнську акцію вже другий рік поспіль: рік тому броварчани прибирали ліс на Пекарні поблизу парку «Приозерний». Цього року на весняне прибирання вийшло близько двох сотень людей, які працювали відразу на шести локаціях: у лісі поблизу кафе «У лісі», уздовж залізничних колій неподалік ЗОШ №6, на двох локаціях на Торгмаші, на вулиці Богунській та в лісі біля Броварської центральної районної лікарні.

Як повідомив координатор акції у Броварах, місцевий депутат **Андрій Саук**, загалом 23 квітня волонтерам вдалося зібрати близько 2 тисяч мішків зі сміттям. «Найбільш брудною виявилася ділянка на вул. Богунській: там не прибирали, мабуть, ніколи, принаймні останні років 20 – так точно», - розповідає Саук. Була також і «молодіжна» локація у Броварському лісництві: там прибирали активісти місцевих молодіжних організацій. Серед учасників «Зробимо Україну чистою!» у Броварах можна було помітити і багатьох місцевих депутатів та активістів громадських організацій.

Фото Світлани Яцив та Андрія Качора
