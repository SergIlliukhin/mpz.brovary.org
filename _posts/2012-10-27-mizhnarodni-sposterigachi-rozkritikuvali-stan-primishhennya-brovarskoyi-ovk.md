---
title: "Міжнародні спостерігачі розкритикували стан приміщення броварської ОВК"
date: 2012-10-27
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "mizhnarodni-sposterigachi"
  - "novini"
  - "ovk"
  - "okrug-97"
  - "siverinsen"
coverImage: "wp-content/uploads/2012/10/7640621.jpg"
---

[![](https://mpz.brovary.org/wp-content/uploads/2012/10/764062.jpg)](https://mpz.brovary.org/wp-content/uploads/2012/10/764062.jpg)**Ханне Северінсен розкритикувала стан приміщення Окружної виборчої комісії в 97-му окрузі. Про це повідомляє прес-служба ГО «Громадський захист Київщини».**

27 жовтня у 97-й виборчий округ, зокрема до міста Бровари, прибули міжнародні спостерігачі, серед яких і колишній депутат парламенту Данії, колишній доповідач моніторингового комітету ПАРЄ по Україні пані **Ханне Северінсен**.

Міжнародні спостерігачі відвідали декілька міських дільниць, а також завітали до окружної виборчої комісії № 97.

Оглянувши приміщення, де засідає комісія, пані Ханне Северінсен зауважила, що приміщення має бути більшим, просторішим. Оскільки за процесом підрахунку голосів спостерігатимуть представники засобів масової інформації, довірені особи кандидатів у народні депутати, їхні представники та представники політичних партій і громадських організацій – це дуже велика кількість людей.

«_Тут, у тісняві, стоять спостерігачі та журналісти, як ти можеш здійснювати підрахунок в таких умовах_?» - висловила свій подив невдало підібраним приміщенням для окружної виборчої комісії.

<iframe src="http://www.youtube.com/embed/3kBDoCcH3Ig" frameborder="0" width="560" height="315"></iframe>

На запитання журналістів, чому вона як міжнародний спостерігач обрала саме 97-й виборчий округ, пані Северінсен відповіла, що в цьому округу відбувається дуже гаряча боротьба між провладним та опозиційним кандидатами.
