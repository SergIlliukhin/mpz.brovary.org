---
title: "Броварський професійний ліцей: вижити і не залишитися на «голодному пайку»"
date: 2016-10-21
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "montazhnyky-gipsokartonnyh-konstruktsij"
  - "montazhnyky-sanitarnyh-system"
  - "novini"
  - "profesijnyj-litsej"
  - "ptu-4"
  - "robitnychi-spetsialnosti"
---

**За 35-річну історію як тільки його не називали: ГПТУ, СПТУ-4, ПТУ-4, Броварський професійний ліцей, але суть навчального закладу залишалася незмінною – підготовка фахівців робітничих спеціальностей. Зовсім недавно Броварський ліцей, як і всі професійно-технічні училища країни, лихоманило, і ніхто не сподівався, що в нашому місті цей навчальний заклад взагалі існуватиме: урядовці вирішили профтехосвіту просто знищити, коли у рамках бюджетної децентралізації утримання ПТУ переклали на місцеві бюджети. Та коли** **одні ПТУ занепали, а інші - закрилися, Броварський ліцей навпаки – набирає  обертів.** **Як це йому вдається?**

Безкоштовно навчатися і проживати в гуртожитку, одержувати стипендію, здобути професію і одночасно отримати  диплом про повну загальну середню освіту та водійське посвідчення,  пройти практику, за яку ще й заплатять, а весь період навчання зарахують у трудовий стаж, – це все реально у [Броварському професійному ліцеї](http://bpl.ucoz.com). Загалом ліцей - ідеальний варіант для тих, хто трудову діяльність готовий розпочинати з нуля. Нині в Україні **940** державних ПТУ, з яких технічного напрямку – близько **200** (ще 14 – в Криму). Серед них - і Броварський ліцей, який готує робітників, що мають попит на ринку праці: малярів, штукатурів, лицювальників-плиточників, зварювальників, кухарів, кондитерів, автослюсарів та монтажників санітарних систем.

\[caption id="attachment\_61272" align="aligncenter" width="600"\][![ПТУ](https://mpz.brovary.org/wp-content/uploads/2016/10/8-2.jpg)](https://mpz.brovary.org/wp-content/uploads/2016/10/8-2.jpg) Броварський професійний ліцей. Бульвар Незалежності, 14Б\[/caption\]

\[caption id="attachment\_61290" align="aligncenter" width="600"\][![ПТУ](https://mpz.brovary.org/wp-content/uploads/2016/10/27.jpg)](https://mpz.brovary.org/wp-content/uploads/2016/10/27.jpg) Спортивний майданчик та гуртожиток\[/caption\]

[![ПТУ](https://mpz.brovary.org/wp-content/uploads/2016/10/30.jpg)](https://mpz.brovary.org/wp-content/uploads/2016/10/30.jpg)

[![ПТУ](https://mpz.brovary.org/wp-content/uploads/2016/10/31.jpg)](https://mpz.brovary.org/wp-content/uploads/2016/10/31.jpg)

_«На сьогодні Міністерство освіти визначило три професії гострої державної потреби: швачка, тракторист-машиніст широкого профілю і монтажник санітарно-технічних систем,_ - розповідає директор ліцею **Микола Ладан.** - _Ми згодні займатися й підготовкою швачок, єдине  в чому потреба – так це у обладнанні, на якому навчатимуться учні. Уже навіть подали документи на ліцензування цієї професії і облаштували  аудиторію»._ До речі, ПТУ №4 раніше готувало швачок, та в часи перебудови трикотажна фабрика занепала і потреба в підготовці нових кадрів відпала. Нині на ринку праці все більший попит на цю професію.

Броварський професійний ліцей Микола Ладан очолює лише останні два роки. Своє директорування колишній  майстер навчального закладу із 20-річним стажем розпочав  із тотальних ремонтів. Проводили їх, розповідає Микола Ладан, в основному за рахунок загального фонду. А поповнюється він завдяки учням, які проходять практику на виробництві.

\[caption id="attachment\_61268" align="aligncenter" width="600"\][![ПТУ](https://mpz.brovary.org/wp-content/uploads/2016/10/3-2.jpg)](https://mpz.brovary.org/wp-content/uploads/2016/10/3-2.jpg) Микола Ладан: «Від 6 навчальних закладів України, серед  яких і наш ліцей, створено робочу групу по модернізації державного навчального стандарту під європейський: розроблено підручники і виставлено на апробацію по всій країні»\[/caption\]

\[caption id="attachment\_61280" align="aligncenter" width="600"\][![ПТУ](https://mpz.brovary.org/wp-content/uploads/2016/10/16-kabinet-anglijskoyi-movy.jpg)](https://mpz.brovary.org/wp-content/uploads/2016/10/16-kabinet-anglijskoyi-movy.jpg) Ремонти в класах і майстернях зроблено руками учнів  ліцею – будівельників і майстрів\[/caption\]

\[caption id="attachment\_61274" align="aligncenter" width="600"\][![](https://mpz.brovary.org/wp-content/uploads/2016/10/10CHolovicha-vbyralnya.jpg)](https://mpz.brovary.org/wp-content/uploads/2016/10/10CHolovicha-vbyralnya.jpg) Чоловіча вбиральня. «Дипломні» роботи випускників ліцею - лицювальників-плиточників та монтажників сантехніки. Матеріалом забезпечили закордонні інвестори\[/caption\]

За багаторічну історію своєї діяльності навчальний заклад напрацював базу підприємств (переважно броварських), які із задоволенням беруть на виробничу практику учнів ліцею: ТОВ "Меркурій", БЗБК _(засновник навчального закладу - авт.)_, ВАТ "Софія", ПП Автопідприємство "Укртранс", ТОВ  "Дружба" та інші. За угодою про співпрацю, 50% учнівської зарплати перераховується у бюджет ліцею, інша частина, якщо це фактично виконана робота, - учню. Після закінчення навчального закладу проблем із працевлаштуванням в учнів немає, розповідає директор: 80% студентів влаштовуються на роботу там, де і проходили практику, частина - продовжує навчання у ВНЗ. Також поповнення ліцейного фонду здійснюється і за рахунок надання освітніх послуг - курсової підготовки. Та основну ставку в збільшенні надходжень ставлять на відкриття при кожній спеціальності відділів перепідготовки та підвищення кваліфікації.

За останні два роки Броварський ліцей, який здійснює навчання як за державним замовленням, так і за заявками служби зайнятості, на договірній основі з підприємствами, організаціями та фізичними особами, у рейтингу подібних закладів перемістився із **86** місця у **двадцятку** кращих. Та і його лихоманило, коли у грудні  2015 року було прийнято Закон «Про Державний бюджет України на 2016 рік» (ст. 28), згідно з яким усі ПТУ, які на той час реформувалися із вузькопрофесійних у заклади нового типу - регіональні центри професійної освіти, мали перейти на фінансування з міського бюджету. Та не кожна місцева громада змогла осилити таку ношу: одні професійно-технічні заклади занепадали, інші – закривалися. На початку 2016 року виникло питання "бути чи не бути" і в Броварському ліцеї: хоча навчальний процес продовжувався, колектив зарплати не отримував. Залишилися без підтримки-стипендії і учні.

> **24** викладачі та **20** майстрів навчають **520** ліцеїстів. Переважна більшість студентів, а це - близько **350** - із м. Бровари та району. Майже **150** - із інших регіонів України, більшість – із Чернігівської області. У ліцеї здобувають освіту **25** дітей-сиріт, які отримують підвищену стипендію - **350 грн** (звичайна  стипендія – **313 грн**) та мають змогу проживати в гуртожитку.

\[caption id="attachment\_61276" align="aligncenter" width="600"\][![ПТУ](https://mpz.brovary.org/wp-content/uploads/2016/10/12-Majbutni-slyusari-1-kurs.jpg)](https://mpz.brovary.org/wp-content/uploads/2016/10/12-Majbutni-slyusari-1-kurs.jpg) 1 курс. Майбутні автослюсарі\[/caption\]

\[caption id="attachment\_61273" align="aligncenter" width="600"\][![ПТУ](https://mpz.brovary.org/wp-content/uploads/2016/10/9-1.jpg)](https://mpz.brovary.org/wp-content/uploads/2016/10/9-1.jpg) 1 курс. Майбутні кухарі з майстром виробничого навчання Оленою Кравець\[/caption\]

\[caption id="attachment\_61282" align="aligncenter" width="600"\][![ПТУ](https://mpz.brovary.org/wp-content/uploads/2016/10/18.jpg)](https://mpz.brovary.org/wp-content/uploads/2016/10/18.jpg) Клас-кухня\[/caption\]

\[caption id="attachment\_61279" align="aligncenter" width="600"\][![ПТУ](https://mpz.brovary.org/wp-content/uploads/2016/10/15YEvgen.jpg)](https://mpz.brovary.org/wp-content/uploads/2016/10/15YEvgen.jpg) Євген: «У нас із 10 школи (м. Бровари – авт.) на кухарів вивчилося уже кілька моїх знайомих хлопців. Як тільки закінчу навчання в ліцеї – піду навчатися по спеціальності далі»\[/caption\]

\[caption id="attachment\_61275" align="aligncenter" width="600"\][![11-shtukatury-jdut-na-vyrobnyche-navchannya](https://mpz.brovary.org/wp-content/uploads/2016/10/11-SHtukatury-jdut-na-vyrobnyche-navchannya.jpg)](https://mpz.brovary.org/wp-content/uploads/2016/10/11-SHtukatury-jdut-na-vyrobnyche-navchannya.jpg) Майбутні штукатури йдуть на виробниче навчання\[/caption\]

Та громада міста не залишила без підтримки один із найстаріших навчальних закладів Броварів. Тим більше той, де готують кваліфікованих робітників, у яких є потреба не тільки в нашому місті, а по країні вцілому. Тож на підтримку ліцею у 2016 році  із бюджету міста було виділено **10 млн 182 тис**  (85%) із необхідних **12 млн** (стільки надходжень було раніше з держбюджету). «Обрізано» кошти на фінансові заохочення колективу та розхідні матеріали. Та ліцей не збирається залишатися на «голодному пайку», каже  Микола Ладан.

\[caption id="attachment\_61267" align="aligncenter" width="600"\][![ПТУ](https://mpz.brovary.org/wp-content/uploads/2016/10/2-2.jpg)](https://mpz.brovary.org/wp-content/uploads/2016/10/2-2.jpg) 1 курс. Група ТУ-13. Вчорашні дев’ятикласники через 3 роки стануть зварювальниками-ковщиками\[/caption\]

\[caption id="attachment\_61271" align="aligncenter" width="600"\][![ПТУ](https://mpz.brovary.org/wp-content/uploads/2016/10/7-2.jpg)](https://mpz.brovary.org/wp-content/uploads/2016/10/7-2.jpg) Артур: «Я прийшов навчатися на оператора комп’ютерного набору, але клас не відкрився, тож мені запропонували вчитися на кухаря або зварювальника. Я вибрав останнє, так як мій дідусь був зварювальником. У школі я мав 6-8 балів, у ліцеї навчаюся на 10 балів і отримую підвищену стипендію – 350 грн».\[/caption\]

\[caption id="attachment\_61269" align="aligncenter" width="600"\][![ПТУ](https://mpz.brovary.org/wp-content/uploads/2016/10/4Sergij.jpg)](https://mpz.brovary.org/wp-content/uploads/2016/10/4Sergij.jpg) Сергій: «Це неправда, що в ПТУ йдуть одні «двієчники» і «трієчники». У школі я навчався на 8-10 балів. А вибрав професію зварювальника, бо вона сьогодні затребувана»\[/caption\]

\[caption id="attachment\_61270" align="aligncenter" width="600"\][![ПТУ](https://mpz.brovary.org/wp-content/uploads/2016/10/6Oleksij.jpg)](https://mpz.brovary.org/wp-content/uploads/2016/10/6Oleksij.jpg) Микола Ладан: "Олексій - наш «кулібін». У нього золоті руки. З нічого уміє зробити щось. Загалом, випадкових людей у нас практично немає»\[/caption\]

Щоб ліцей міг не лише існувати, а успішно процвітати, керівництво навчального закладу знайшло вихід у міжнародній співпраці: цьогоріч в ліцеї відкрилися два міжрегіональні навчально-практичні центри з іноземними інвестиціями, де готують монтажників санітарних систем та монтажників гіпсокартонних конструкцій. Допомогти українцям підняти престижність робітничих професій найпершими взялися швейцарці. Броварський професійний ліцей став одним із **6** закладів України та єдиним на Київщині, на базі якого у вересні цього року було відкрито міжрегіональний навчально-практичний центр із підготовки монтажників санітарно-технічних систем та устаткування. Такі центри створено і в Рівненській, Чернігівській, Полтавській, Дніпропетровській та Одеській областях.

\[caption id="attachment\_61284" align="aligncenter" width="600"\][![ПТУ](https://mpz.brovary.org/wp-content/uploads/2016/10/20.jpg)](https://mpz.brovary.org/wp-content/uploads/2016/10/20.jpg) Майстерня монтажу сантехнічного устаткування. 1 курс. 15 група. Майбутні монтажники санітарно-технічних систем та устаткування знайомляться з основами слюсарної праці\[/caption\]

\[caption id="attachment\_61289" align="aligncenter" width="600"\][![ПТУ](https://mpz.brovary.org/wp-content/uploads/2016/10/25.jpg)](https://mpz.brovary.org/wp-content/uploads/2016/10/25.jpg) Робоче місце майстра Олександра Матюшка\[/caption\]

Броварський осередок, у який вкладено **2 млн грн**, засновано завдяки українсько-швейцарському проекту державно-приватного партнерства: співпраці Міністерства освіти і науки України та швейцарського бюро співробітництва разом із швейцарською компанією Geberit International Sales AG. Для цього одну із майстерень ліцею облаштували за останнім «писком» моди: сучасним устаткуванням, інструментами та розхідними матеріалами, що використовуються під час навчання. У свою чергу майстри, які навчають учнів, пройшли за кордоном стажування. Монтажники санітарно-технічних систем навчаються не лише підключати мийку, унітаз, підігрів полів, сонячні батареї, а одночасно освоюють і тонкощі електрозварювання. Майбутні фахівці зможуть працювати і на виробництві, і у спеціалізованих центрах менеджерами з реклами закордонної продукції.

\[caption id="attachment\_61287" align="aligncenter" width="600"\][![ПТУ](https://mpz.brovary.org/wp-content/uploads/2016/10/23.jpg)](https://mpz.brovary.org/wp-content/uploads/2016/10/23.jpg) Василь Матюшко: «Майстерня поділена на модулі. На практиці учні вчаться встановлювати електроплити, мийки та унітази, пральні, посудомийні машини та інше»\[/caption\]

[![ПТУ](https://mpz.brovary.org/wp-content/uploads/2016/10/22.jpg)](https://mpz.brovary.org/wp-content/uploads/2016/10/22.jpg)

Завдяки співпраці із бельгійською компанією «Сініат», яка постачає для навчання учнів гіпсокартонні конструкції та сухі суміші для будівельних робіт, студенти можуть освоїти професію, до цього часу на Київщині не відому: монтажник гіпсокартонних конструкцій. Співпраця з компанією розпочалася з підготовки  майстрів ліцею, яких  представники фірми навчали на прикладі ремонту методичного кабінету.

\[caption id="attachment\_61277" align="aligncenter" width="600"\][![ПТУ](https://mpz.brovary.org/wp-content/uploads/2016/10/13Metodychnyj-kabinet.jpg)](https://mpz.brovary.org/wp-content/uploads/2016/10/13Metodychnyj-kabinet.jpg) Методичний кабінет\[/caption\]

[![ПТУ](https://mpz.brovary.org/wp-content/uploads/2016/10/14.jpg)](https://mpz.brovary.org/wp-content/uploads/2016/10/14.jpg)

У такий спосіб майстри отримали майстер-клас,  ліцей – сучасний методкабінет, іноземна фірма – рекламу своєї продукції. На початку листопада на базі Броварського ліцею відновить свою роботу українсько-німецький проект «Професійна освіта в будівельній галузі України». Протягом 5 днів фахівці з Німеччини на базі Броварського ліцею безкоштовно навчатимуть монтажу гіпсокартонних конструкцій викладачів та майстрів ПТУ  із усієї України.

\[caption id="attachment\_61291" align="aligncenter" width="600"\][![ПТУ](https://mpz.brovary.org/wp-content/uploads/2016/10/28.jpg)](https://mpz.brovary.org/wp-content/uploads/2016/10/28.jpg) Підготовка навчально-практичного центру для навчання монтажу гіпсокартонних конструкцій\[/caption\]

Нині керівництво навчального закладу веде перемовини і з компанією «Bosch» про створення навчально-практичного центру з підготовки слюсарів із ремонту автомобілів. _«Розвиток профтехосвіти як в Броварах, так і в Україні я вбачаю тільки у створенні таких центрів за кожною із професій», -_ каже Микола Ладан.

> Інший матеріал із циклу "МПЗ про освітні заклади Броварів": ["У Броварах відкрилося офіційне Представництво університету економіки в Польщі"](https://mpz.brovary.org/u-brovarah-vidkrylosya-ofitsijne-predstavnytstvo-universytetu-ekonomiky-v-polshhi/)

**Фото - автора**
