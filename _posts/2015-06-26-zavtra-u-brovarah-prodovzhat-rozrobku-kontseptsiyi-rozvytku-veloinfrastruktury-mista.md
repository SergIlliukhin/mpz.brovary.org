---
title: "Завтра у Броварах продовжать розробку Концепції розвитку велоінфраструктури міста"
date: 2015-06-26
categories: 
  - "announce"
tags: 
  - "brovary"
  - "veloinfrastruktura"
  - "velobrovary"
  - "velomisto"
  - "velosiped"
  - "velosipedisti"
  - "demalyans"
  - "novini"
  - "oleg-berestoviy"
---

**Завтра, 27 червня, у Броварах пройде другий воркшоп у рамках Консультування щодо розробки велосипедної концепції міста, яке здійснюють експерти Асоціації велосипедистів Києва. Попередній захід [відбувся 7 травня](https://mpz.brovary.org/veloinfrastrukturi-brovariv-buti-mistsevi-aktivisti-vzyalis-za-rozrobku-shemi-velomarshrutiv/): на ньому активісти проаналізувати результати проведеного у Броварах веломоніторингу, зафіксували вузлові точки веломаршрутів, проклали "повітряні лінії" та визначили основні напрямки можливої схеми велоруху у нашому місті. Завтра вони планують продовжити роботу у напрямку, як популяризувати велосипедний транспорт та як добитись створення велоінфраструктури у нашому місті. Початок воркшопу - об 11:00. Місце проведення: вул. Гагаріна, 16.**

Як сказано у [повідомленні організаторів](https://www.facebook.com/events/734413150017891/) у соціальних мережах, метою консультацій Асоціації велосипедистів Києва є:

> 1\. Підвищити знання представників органів місцевого самоврядування, велоактивістів та інших зацікавлених сторін у сфері розвитку велоінфраструктури, розуміння того, як поєднані питання розвитку велоруху, транспортної системи, екології та якості життя у місті, 2. Допомога містам у розробці стратегічних документів, які визначатимуть програму розвитку велоінфраструктури та популяризації велосипедного транспорту.

Орієнтовний порядок денний на суботу:

> 11:00 - Знайомство з тими, кого ще не знаємо 11:15 - Представлення ваших результатів роботи 11:30 - Представлення методів подальшої роботи 12:00 - Робота в групах по розробці ідей з наступних пунктів: велопарковки, перехоплюючі паркінги, велосипедна навігація, підрахунки велосипедистів (збір статистики), промо-заходи, рекреаційні веломаршрути, туристична веломережа 14:00 - Обід 15:00 - Представлення результатів роботи в групах, обговорення, узгодження, коментарі 16:00 - Розробка плану робіт: - розстановка пріоритетів маршрутів, - визначення типів інфраструктури і запис, - розстановка пріоритетів маршрутів по роках Створення фінансового плану, обговорення можливих джерел фінансування 18:00 - Обговорення роботи на третій зустрічі (презентація для громадськості) 19:00 - Завершення роботи

У разі виникнення запитань звертайтесь до [Олега Берестового](https://www.facebook.com/berestovy) - координатора проекту "[ВелоБровари](https://mpz.brovary.org/telekanal-pravda-tut-veloinfrastruktura-brovariv/)".
