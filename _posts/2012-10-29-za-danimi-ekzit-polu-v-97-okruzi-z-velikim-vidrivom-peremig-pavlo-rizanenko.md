---
title: "За даними екзит-полу в 97 окрузі з великим відривом переміг Павло Різаненко"
date: 2012-10-29
author: 
  username: "pravoznaty"
  display_name: "Маєш право знати"
tags: 
  - "gfk"
  - "socis"
  - "tns"
  - "brovary"
  - "vibir-redaktsiyi"
  - "vibori-2012"
  - "ekzit-pol"
  - "novini"
  - "okrug-97"
  - "rizanenko"
  - "sotsiologiya"
coverImage: "wp-content/uploads/2012/10/Sotsdoslidzhennya-97-okrug.jpg"
---

[![](https://mpz.brovary.org/wp-content/uploads/2012/10/Sotsdoslidzhennya-97-okrug.jpg "Соцдослідження 97 округ")](https://mpz.brovary.org/wp-content/uploads/2012/10/Sotsdoslidzhennya-97-okrug.jpg)Сьогодні, 29 жовтня в інформаційному агентстві «Українські новини» компанії TNS  в Україні, SOCIS та GfK Ukraine презентували результати [екзит-полу в 97 виборчому окрузі](https://mpz.brovary.org/ekzit-pol-u-den-viboriv-u-97-okruzi-provedut-providni-sotsiologichni-kompaniyi-tns-gfk-ta-socis/). Результати презентували представники відразу всіх трьох компаній дослідників: **Ірина Панталій** (TNS в Україні), **Олександр Шульга** (SOCIS), **Гліб Вишлінський** (GfK Ukraine). Про це "Маєш право знати" повідомив піар-менеджер компанії TNS в Україні Іван Матейко.

Всього в результаті дослідження було опитано **1215** виборців на **30** дільницях. Можлива похибка – 2,8%.

Остаточно, за кого голосувати, більшість (**57%**) визначились ще півроку тому. 2-3 місяці тому визначились **21%** виборців, за два тижні до виборів – **11%**, за декілька днів до виборів – **6%**. Безпосередньо на дільниці вирішили за кого голосувати – **4%**.

Із загального числа виборців, які проголосували, **53%** жінок та **47%** чоловіків. За віковим розподілом найбільше голосувало старших людей віком 50-59 років – **31%**, 40-49 років – **25%**, найменше – молодь від 18 до 29 років – **10%**.

По роду занять, найбільше було виборців на пенсії – **28%**, на другому місці спеціалістів з вищою освітою – **16%**, робітників в сфері торгівлі – **12%**, службовців – **11%**.

_**Рейтинг партій**_ виглядає в 97 окрузі наступним чином: ВО «Батьківщина» – **35**% Партія УДАР Віталія Кличка – **26%** Партія Регіонів – **13%** ВО «Свобода» – **12%** КПУ – **6%** Решта партій в окрузі набрали менше 1%

_**Рейтинг кандидатів**_ по округу розподілився так:

Різаненко Павло Олександроваич – **32%** Семеняка Микола Миколайович – **18%** Федоренко Сергій Миколайович – **11%** Ратніков Дмитро Генадійович – **10%** Іваненко Олег Валерійович – **6%** Юрченко Анатолій Анатолійович – **4%** Кравець Юрій Григорович – **4%** Розуменко Микола Васильович – **3%** Галицький Володимир Віталійович – **3%** Шапран Сергій Валентинович – **2%** Коханівський Микола Миколайович – **1%** Діденко Микола Федорович – **1%**
