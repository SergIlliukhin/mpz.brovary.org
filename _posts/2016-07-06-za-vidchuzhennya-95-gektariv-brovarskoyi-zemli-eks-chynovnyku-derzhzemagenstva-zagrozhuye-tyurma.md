---
title: "За відчуження 95 гектарів броварської землі екс-чиновнику Держземагенства загрожує тюрма"
date: 2016-07-06
author: 
  username: "trydence"
  display_name: "Дмитро Карпій"
categories: 
  - "hromada"
  - "novyny"
tags: 
  - "anons"
  - "bilonozhko"
  - "brovary"
  - "vibir-redaktsiyi"
  - "kradizhka"
  - "kriminal"
  - "miting"
  - "novini"
  - "rizanenko"
  - "radioperedavalniy-tsentr"
  - "rpts"
  - "rrt"
  - "samovidvedennya"
  - "sud"
coverImage: "wp-content/uploads/2016/01/C8B227B9-E083-4F6B-A839-B96C6370450B_mw1024_s_n.jpg"
---

**Сьогодні та вчора у стінах Броварського міськрайонного суду розглядали кримінальну справу щодо вкрадених раніше [95 гектарів](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) земель колишнього Радіопередавального центру. Екс-очільника Держземагенства у Київській області Станіслава Губіна звинувачують у зловживанні владою або службовим становищем, що спричинило тяжкі наслідки. Однак, справа затягується – судді беруть самовідводи. Наступне засідання відбудеться завтра об 11:00. Про це розповідають у прес-службі народного депутата Павла Різаненка.**

У прокуратурі Київської області [зазначають](http://kobl.gp.gov.ua/ua/news.html?_m=publications&_c=view&_t=rec&id=188338), що **Станіславу Губіну** інкримінують **ч. 2 ст. 364** Кримінального кодексу України – зловживання владою або службовим становищем – за що можна отримати до 6 років ув’язнення. За даними правоохоронців, особи Головного управління Держземагентства у Київській області у 2013 році припинили право користування землями комунальної власності у Броварах площею 94,67 гектарів.

Як вказують у прокуратурі, мова йде про територію, яка перебувала в користуванні держпідприємства «Радіопередавальний центр». Згодом право власності на земельні ділянки переоформили на підставних осіб для ведення особистого селянського господарства.

Раніше Павло Різаненко [розповідав](http://blogs.pravda.com.ua/authors/rizanenko/55fbe97501e60/), що кримінальну справу проти чиновника за ці оборудки відкрили ще на початку 2014 року. Однак, тоді посадову особу мали намір притягати за «службову недбалість» – відповідно до **ч. 1 ст. 367** Кримінального кодексу України – за що можна було би сісти на 5 років. В кінці минулого року Станіславу Губіну [оголосили про підозру](https://mpz.brovary.org/sud-zaareshtuvav-94-gektary-zemel-kolyshnogo-radioperedavalnogo-tsentru-u-brovarah/).

[![CDC6A1D3-92BC-40DF-AF29-AA222D57227A_mw1024_s_n](https://mpz.brovary.org/wp-content/uploads/2015/10/CDC6A1D3-92BC-40DF-AF29-AA222D57227A_mw1024_s_n.jpg)](https://mpz.brovary.org/wp-content/uploads/2015/10/CDC6A1D3-92BC-40DF-AF29-AA222D57227A_mw1024_s_n.jpg)

Як зазначено в реєстрі судових засідань, броварський суд вже протягом більш як двох місяців намагається призначити підготовче засідання у кримінальній справі. Однак, судді один за одним [беруть](http://www.reyestr.court.gov.ua/Review/58435761) [самовідведення](http://www.reyestr.court.gov.ua/Review/58588689).

Окрім того, у квітні 2016 року прокуратура Київської області [мала намір](http://www.reyestr.court.gov.ua/Review/57375739) перенаправити справу до іншого суду. Таке прохання правоохоронці аргументували наявністю позаслужбових відносин окремих суддів Броварського міськрайонного суду із «фігурантами» зазначеного кримінального провадження. Але апеляційна інстанція, уповноважена розглядати такі клопотання, відмовила.

Учора, 5 квітня, мало відбутися чергове засідання у справі Станіслава Губіна. Як розповідають свідки, воно було нерезультативним. Мова знову зайшла про самовідведення судді та про переведення розгляду справи до іншого суду. Засідання перенесли на сьогодні.

Тим часом, під будівлею суду мітингували невідомі. В руках вони тримали подібні між собою плакати та однакові українські прапори. На запитання журналістів протестувальники казали, що виступають проти депутата Павла Різаненка, який нібито забирає у селян землю. Водночас, не могли пояснити, в кого саме і де цю землю забирають. У соцмережах нікого з мітингувальників не впізнали як місцевих.

_Відео "Громадського захисту Київщини" з мітингу під стінами суду, 5 липня_

<iframe src="https://www.youtube.com/embed/YemoFq6y9l8" width="560" height="315" frameborder="0" allowfullscreen="allowfullscreen"></iframe>

З відповідей учасників акції можна зрозуміти, що вони не орієнтуються у Броварах: як політично, так і географічно. Часто на запитання журналістів протестувальники відмовлялися відповідати, називали народного депутата - місцевим депутатом, відправляли за відповідями до "головного". «Головний» серед мітингарів представився як [**Павло Білоножко**](https://www.facebook.com/pavel.bilonozhko) із «[Інформаційного Мадану](https://www.facebook.com/mediamaidan.ua/?ref=ts&fref=ts)».

Як [розповідає](https://www.facebook.com/groups/brovary/permalink/1299150896781540/?comment_id=1299174390112524&comment_tracking=%7B%22tn%22%3A%22R%22%7D) Павло Різаненко, до Євромайдану Павло Білоножко працював у державному Концерні радіомовлення, радіозв'язку та телебачення, до якого входить і Радіопередавальний центр. Його тодішній керівник **Костянтин Захаренко** нібито причетний до низки злочинів, зокрема щодо відчуження 95 броварських гектарів.

За даними публікацій у ЗМІ, Павло Білоножко вже тривалий час бере участь у протестах проти нового керівництва державного Концерну радіомовлення, радіозв'язку та телебачення.

Як [повідомляють](https://www.facebook.com/groups/brovary/permalink/1299150896781540/) свідки у соцмережах, сьогодні під час засідання суду у справі Станіслава Губіна знову відбувся мітинг. Учасники акції, плакати та інші атрибути – ті самі. За даними прес служби Павла Різаненка, завтра, **7 липня**, розгляд продовжиться. На **10:40** під броварським судом, що по **вул. Грушевського, 2**, нібито знову прийдуть мітингарі під керівництвом Павла Білоножка.

\[caption id="attachment\_58172" align="aligncenter" width="600"\][![13567087_1101828023223431_3803523466369021800_n](https://mpz.brovary.org/wp-content/uploads/2016/07/13567087_1101828023223431_3803523466369021800_n.jpg)](https://mpz.brovary.org/wp-content/uploads/2016/07/13567087_1101828023223431_3803523466369021800_n.jpg) Фото: Олександр Плахов\[/caption\]

Варто зазначити, що справа проти Станіслава Губіна – не єдина судова справа навколо броварських 95 гектарів земель Радіопередавального центру. В обласній прокуратурі [вказують](http://kobl.gp.gov.ua/ua/news.html?_m=publications&_c=view&_t=rec&id=188338), що пред’явили позов до господарського суду Київщини з метою витребувати землі із незаконного володіння юридичних осіб. Як [зазначає](https://www.facebook.com/groups/brovary/permalink/1298443516852278/) Павло Різаненко, перше засідання у цій справі відбудеться **12 липня о 14:30** в обласному господарському суді – **у Києві, по вул. Симона Петлюри, 16**.
