---
title: "У Броварах міліція жорстоко побила учасників акції на підтримку народного месника Віталія Запорожця"
date: 2012-09-05
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
tags: 
  - "aktsiya-protestu"
  - "vitaliy-zaporozhets"
  - "vo-svoboda"
  - "suddya"
coverImage: "wp-content/uploads/2012/09/IMG_8377.jpg"
---

4 вересня 2012 року у Броварах під час акції на підтримку народного месника Віталія Запорожця, який рівно рік тому звільнив село Семиполки від знущань покидька в погонах – майора міліції Симоненка - міліція брутально побила активістів, які зібралися біля Броварського районного суду. Напад міліціянтів відбувся без жодних підстав та оголошення про незаконність заходу або дій активістів.

Коли учасники акції розпочали імпровізований народний трибунал над суддею Тамарою Міхієнковою, котра засудила Віталія Запорожця до 14 років ув'язнення, на активістів накинулися величезна зграя працівників МВС у формі та в штатському. Після того як вирок народу був винесений і кат став підвішувати опудало судді, міліціянти почали без розбору бити учасників та навіть випадкових перехожих. Коли люди стали відступати до ринку, що був поблизу, озброєні спецзасобами міліціянти наздоганяли їх на ринку. Працівники ринку побачили це беззаконня й кинулися на захист активістів. Таким чином деяких протестувальників вдалося вирвати з лап озвірілих міліціянтів.

Прикметно, що міліція під час акції не робила жодної заяви про те, що цей захід є незаконним або що його учасники порушують громадський спокій. Напад міліції відбувся без жодних підстав.

На разі затримані і жорстоко побиті 6 учасників акції, їх доправляють у райвідділок. Серед затриманих - керівник Броварської районної організації ВО "Свобода" Олег Шевчук, свободівці Сергій Бойко та Микола Смірнов, Костянтин Зацарний (Комітет визволення політв'язнів), Руслан Чех (УНСО) та представниця ВО "Батьківщина" Валентина Кательницька.

Наразі всі учасники акції вирушили до райвідділку з вимогою відпустити затриманих та покарати міліціантів, які вчинили звірячий напад на мирну акцію громадян.

Фото з події: [https://picasaweb.google.com/102652274152528116947/aRjdrF](https://picasaweb.google.com/102652274152528116947/aRjdrF)
