---
title: "Інформаційно-мобілізаційний пункт «Бровари-Майдан» (ПОСТІЙНО ОНОВЛЮЄТЬСЯ)"
date: 2013-12-04
categories: 
  - "kolonka-avtora"
tags: 
  - "maydan"
  - "mobilizatsiya"
  - "udar"
---

[![1397326_258118637675612_1690795902_o](https://mpz.brovary.org/wp-content/uploads/2013/12/1397326_258118637675612_1690795902_o.jpg)](https://mpz.brovary.org/wp-content/uploads/2013/12/1397326_258118637675612_1690795902_o.jpg)**Сьогодні, 4 грудня на броварському Майдані Свободи з 17:00 розпочинає роботу Інформаційно-мобілізаційний пункт «Майдан-Бровари».**

Україна охоплена революційними протестами. Від Заходу до Сходу мільйони людей повстають проти режиму Януковича, який позбавив наш народ європейського майбутнього та пролив кров мирних студентів на київському Майдані.  Українцям нарешті урвався терпець!

Бровари завжди були осередком супротиву знахабнілій, а віднедавна – кривавій регіоналівській банді. Сьогодні, коли час нашої перемоги як ніколи близький – повставайте!

Відсьогодні та щодня на броварському Майдані Свободи діятиме інформаційно-мобілізаційний пункт «Бровари-Майдан». На цьому пункті повідомлятиметься остання інформація зі столичного Майдану, збиратимуться необхідні речі для протестувальників у Києві, а також відбуватиметься МОБІЛІЗАЦІЯ броварчан. Мешканці нашого міста зможуть записатися до спеціальних груп, які підтримуватимуть протести в Києві. Тих, хто не має можливості приєднатися до столичних протестів – просимо підтримати мітингувальників теплим одягом, харчами, медикаментами тощо.

**ОНОВЛЕННЯ ВІД 9 ГРУДНЯ:** 

Увесь супротив українців режиму Януковича зараз концентрується в Києві. Перемога у столиці означатиме перемогу в усій країні. Саме тому броварський УДАР левову частку своїх сил віддає обороні барикад в урядовому кварталі Києва.

Наразі наші активісти отримали наказ від Штабу народного супротиву перебувати на укріпленнях  на вулицях Богомольця та Садовій. Там відбуватиметься чергування броварського УДАРу поки не буде отримано іншого наказу. Про це ми намагатимемось повідомляти вас в оперативному режимі. Закликаємо приєднуватись броварчан до цих наших груп.

Враховуючи таку ситуацію, наш інформаційно-мобілізаційного пункту «Бровари-Майдан», який досі функціонував на Майдан Свободи переформатовує свою діяльність. Намети в центрі Броварів лишатимуться та працюватимуть на прийом продуктів і теплих речей, які наші активісти щодня передають на столичний Майдан. Проте на деякий час доведеться припинити відео трансляцію останніх новин зі столичних протестів, позаяк організація роботи мультимедійного екрану забирає багато ресурсів, які більше потрібні у Києві. **ЗАКЛИКАЄМО УСІХ ЇХАТИ НА МАЙДАН АБО ДОПОМАГАТИ СТОЛИЧНИМ ПРОТЕСТАМ ТЕПЛИМ ОДЯГОМ ЧИ ХАРЧАМИ!** 

[![листовка майдан](https://mpz.brovary.org/wp-content/uploads/2013/12/listovka-maydan.jpg)](https://mpz.brovary.org/wp-content/uploads/2013/12/listovka-maydan.jpg)

**Речі, яких найбільше потребує Майдан:** 

\- теплі речі (рукавиці, шкарпетки, шапки, куртки, взуття);

\- військові намети;

\- пінопласт на підлогу;

\- одноразові станки для гоління;

\- пластикові столи, стільці;

\- каструлі для кип'ятіння води;

\- цвяхи;

\- фрукти, овочі;

\- поповнення рахунку для всіх операторів мобільного зв'язку;

\- повітряні обігрівачі;

\- плівка для накриття наметів;

\- мітли, совки;

\- одноразовий посуд;

\- грілки для рук.

**УСЯ ДЕТАЛЬНА ІНФОРМАЦІЯ – НА ІНФОРМАЦІЙНО-МОБІЛІЗАЦІЙНОМУ ПУНКТІ!**

ПУНКТ ДІЄ ЩОДНЯ З 17:00 ДО 20:00 У м. БРОВАРИ НА МАЙДАНІ СВОБОДИ!
