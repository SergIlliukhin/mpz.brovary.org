---
title: "Підтримуйте наших хлопців!"
date: 2014-06-20
author: 
  username: "plaksya"
  display_name: "Юрій Плакся"
categories: 
  - "kolonka-avtora"
tags: 
  - "viyna"
  - "viyskovi"
  - "dopomoga"
  - "shid"
---

![Воїни](https://mpz.brovary.org/wp-content/uploads/2014/06/1111.jpg)Вже протягом кількох місяців на Сході України триває справжня війна, під час якої гинуть мирні жителі та українські воїни. Це наша біль і сум. Тисячі солдат перебувають у самій гущі кривавих подій або готуються до відправки на передову. Всі вони потребують нашої уваги та підтримки. Я кожного дня спілкуюсь з нашими військовими. Наші хлопчаки хочуть, щоб про них не забували. Пишіть листи, користуйтеся стільниковим зв’язком. Вони чекають на будь-яку вісточку від рідних, друзів та знайомих. Я на своїй сторінці у соціальній мережі «[Фейсбук](https://www.facebook.com/yuriyplaksya)» звернувся до небайдужих із закликом морально підтримати українську армію. Потрібно залучити до цього громадськість, спортивні клуби і організації. Дуже гостро стоїть проблема біженців, яких вже налічується десятки тисяч. Люди вимушені покидати власні домівки, тікаючи від війни. Добре, що знайшлося чимало справжніх патріотів, які надали їм притулок. Але цього замало – купуйте та передавайте їм все необхідне (бронежилети, одяг, харчі, засоби гігієни тощо). Дітей зі сходу потрібно активно залучати до занять спортом, культурними заходами в різноманітних гуртках та клубах. Не будьте байдужими, бо це наші з вами співгромадяни, українці”.

**Закликаю усіх - не будьмо байдужими! Юрій Плакся.**
