---
title: "Гроші броварських обранців: аналіз декларацій депутатів міськради. Частина друга"
date: 2016-04-29
categories: 
  - "rozsliduvannya"
  - "vlada"
tags: 
  - "yednist"
  - "vibir-redaktsiyi"
  - "deklaratsiyi"
  - "novini"
  - "pozafraktsijni"
  - "samopomich"
  - "svoboda"
---

**Лише 1****8** **з 36 броварських депутатів подали свої декларації про доходи в апарат броварської міськради до 1 квітня, як того вимагає антикорупційне законодавство. Водночас інша половина обранців** **[станом на 4 квітня свої документи не надали.](https://mpz.brovary.org/bilshist-brovarskyh-deputativ-pryhovuyut-svoyi-deklaratsiyi/) Про це йдеться у відповіді Сектору доступу до публічної інформації БМР, наданої на інформаційний запит «Маєш право знати».**

> Згідно зі ст. 45 Закону України «По запобігання корупції», депутати місцевих ради зобов’язані подати свої декларації про майно та доходи за минулий рік до 1 квітня поточного року. 4 квітня «Маєш право знати» звернулося до Сектору доступу до публічної інформації Броварської міської ради з офіційним запитом, в якому ми просили надати копії усіх декларацій броварських депутатів.

[У першій частині аналізу декларацій](https://mpz.brovary.org/groshi-brovarskyh-obrantsiv-analiz-deklaratsij-deputativ-miskrady-chastyna-persha/) броварських депутатів ми аналізували фракції **«Демократичного Альянсу», Блоку Петра Порошенка** та фракції **УКРОП**. На черзі – фракції **«Єдності», «Самопомочі» та «Свободи»**, а також та позафракційні.

[![xy5mTmk](https://mpz.brovary.org/wp-content/uploads/2016/04/xy5mTmk.jpg)](https://mpz.brovary.org/wp-content/uploads/2016/04/xy5mTmk.jpg)

Зазначимо, що жоден з депутатів фракцій **«Батьківщини» та «Радикальної партії Ляшка»** не подали своїх декларацій до апарату броварської міської ради.

**Фракція «Єдність»**

[![i4l1w0R](https://mpz.brovary.org/wp-content/uploads/2016/04/i4l1w0R-1.jpg)](https://mpz.brovary.org/wp-content/uploads/2016/04/i4l1w0R-1.jpg)

Лише половина представників «команди Сапожка» – як самі себе називають депутати фракції «Єдність» - подали свої декларації про майно та доходи за минулий рік. Закон у фракції виконали лише жінки: **Оксана Мельник, Лідія Сенько та Тетяна Тоцька**, у той час як **Володимир Оксютенко, Валерій Лемпіцький та Людмила Темченко** не надали своїх декларацій.

Так, новопризначена очільниця управління освіти **Оксана Мельник**, котра у минулому скликанні була обрана депутатом від Партії регіонів, задекларувала 82018 гривень сукупного доходу, 100% якого складає її заробітна платня. Цікаво, що попереднього разу зарплата пані Мельник була на 20 тисяч меншою, ніж зараз: у 2014-му депутатка задекларувала всього 62853 гривні доходу.

[![om1](https://mpz.brovary.org/wp-content/uploads/2016/04/om1.jpg)](https://mpz.brovary.org/wp-content/uploads/2016/04/om1.jpg)

[![om2](https://mpz.brovary.org/wp-content/uploads/2016/04/om2.jpg)](https://mpz.brovary.org/wp-content/uploads/2016/04/om2.jpg)

[![om3](https://mpz.brovary.org/wp-content/uploads/2016/04/om3.jpg)](https://mpz.brovary.org/wp-content/uploads/2016/04/om3.jpg)

Водночас головна броварська освітянка володіє двома земельними ділянками площею 1413 та 1410 кв.м, при тому що одна з них у пані Оксани з’явилася лише минулого року. Більше того: разом з ділянкою у власності Оксани Мельник також з’явився великий будинок на 230 квадратів, якого не було ще у 2014-му і походження якого депутатка не вказує у декларації. Як і раніше, Мельник володіє квартирою загальною площею 20 кв.м. Жодної іншої власності, в т.ч. жодного авто представниця «Єдності» не задекларувала.

Колега пані Мельник по міській раді та її ж підлегла у сфері освіти **Тетяна Тоцька**, яка працює завідувачкою дитсадку «Ялинка», задекларувала більше доходу, ніж начальниця. У 2015 році Тоцька заробила 99444 грн. офіційного доходу, що, втім, майже удвічі менше ніж у попередній рік.

[![tt1](https://mpz.brovary.org/wp-content/uploads/2016/04/tt1.jpg)](https://mpz.brovary.org/wp-content/uploads/2016/04/tt1.jpg)

[![tt2](https://mpz.brovary.org/wp-content/uploads/2016/04/tt2.jpg)](https://mpz.brovary.org/wp-content/uploads/2016/04/tt2.jpg)

Як і раніше, Тетяна Тоцька володіє великою земельною ділянкою площею 13680 кв.м. та будинком на 70 «квадратів». Водночас у минулому році у Тоцької з’явилася ще й квартира загальною площею 30,9 кв.м., проте яким чином депутатка отримала це житло – у декларації не повідомляється.   [](https://mpz.brovary.org/wp-content/uploads/2016/04/tt3.jpg)[![tt4](https://mpz.brovary.org/wp-content/uploads/2016/04/tt4.jpg)](https://mpz.brovary.org/wp-content/uploads/2016/04/tt4.jpg)

Згідно з декларацією, більше нічим Тетяна Тоцька не володіє: ні автотранспортом, ані банківськими депозитами або цінними паперами.

Ще одна бюджетна начальниця у складі фракції «Єдність», керівник пенсійного фонду в Броварах **Лідія Сенько** задекларувала 146588 грн. сукупного доходу, отриманого у минулому році, з них 96 тисяч – це зарплата та 50 тисяч «інші види доходів», не розшифровані у декларації. У порівнянні з 2014-им роком статки Лідії Сенько дещо зросли: тоді депутатка, що раніше обиралась до міськради від Партії регіонів, задекларувала 126 тисяч доходу.

[![ls1](https://mpz.brovary.org/wp-content/uploads/2016/04/ls1.jpg)](https://mpz.brovary.org/wp-content/uploads/2016/04/ls1.jpg)

[![ls2](https://mpz.brovary.org/wp-content/uploads/2016/04/ls2.jpg)](https://mpz.brovary.org/wp-content/uploads/2016/04/ls2.jpg)

У Сенько минулого року також з’явився новий будинок на 50,6 «квадратів», а разом з ним – земельна ділянка аж на 34500 кв.м. – у декларації начальниця пенсійного фонду вказує, що отримала це майно як спадщину.

[![ls3](https://mpz.brovary.org/wp-content/uploads/2016/04/ls3.jpg)](https://mpz.brovary.org/wp-content/uploads/2016/04/ls3.jpg)

Як і раніше, Сенько також володіє ще трьома земельними ділянками загальною площею 3500 кв.м та квартирою загальною площею 49,8 квадратів. Як і колеги по фракції, Лідія Сенько не має власного автомобіля.

**Фракція «Самопоміч»**

[![d5QMhqU](https://mpz.brovary.org/wp-content/uploads/2016/04/d5QMhqU.jpg)](https://mpz.brovary.org/wp-content/uploads/2016/04/d5QMhqU.jpg)

У місцевій фракції партії Андрія Садового також не всі депутати відповідально поставилися до виконання Закону «Про запобігання корупції». Так, з чотирьох депутатів, які наразі входять до фракції, лише двоє – **Андрій Василенко та Тетяна Крилова** – подали свої декларації в апарат міської ради. Інша половина «Самопомочі» - **Юрій Скотніков та Володимир Чаюн** – цього не зробили.

Лідер фракції **Андрій Василенко**, директор великого підприємства «Зееландія», цього разу задекларував 597561 грн. сукупного доходу, увесь він складається із зарплати. Це дещо менше, ніж заробив Василенко у попередній рік, адже у 2014-му майбутній депутат зазначив 612348 грн. доходу. Зате зросли доходи родини Андрія Петровича: 51200 грн. у 2015-му проти 45852 грн. у 2014-му.

[![av1](https://mpz.brovary.org/wp-content/uploads/2016/04/av1.jpg)](https://mpz.brovary.org/wp-content/uploads/2016/04/av1.jpg)

[![av2](https://mpz.brovary.org/wp-content/uploads/2016/04/av2.jpg)](https://mpz.brovary.org/wp-content/uploads/2016/04/av2.jpg)

Що ж до нерухомості у власності Василенка – тут усе без змін: як і раніше депутат володіє трьома земельними ділянками загальною площею 7023 кв.м., квартирою на 45,6 «квадратів» та дачним будинком площею 204,4 кв.м. Авто у лідера «Самопомочі» також те, що у було до цього: Renault Megane 2005 року випуску.

[![av3](https://mpz.brovary.org/wp-content/uploads/2016/04/av3.jpg)](https://mpz.brovary.org/wp-content/uploads/2016/04/av3.jpg)

[![av4](https://mpz.brovary.org/wp-content/uploads/2016/04/av4.jpg)](https://mpz.brovary.org/wp-content/uploads/2016/04/av4.jpg)

Директор підприємства не декларує жодних банківських накопичень, цінних паперів абощо.

Другим і останнім депутатом від «Самопомочі», який задекларував свої статки стала **Тетяна Крилова.** Згідно з документом, Тетяна Миколаївна у минулому році отримала 75302 грн. доходу, що на 32 тисячі більше, ніж у попередній рік. Більше заробила і родина Крилової: 116672 грн. проти 95128 грн. роком раніше.

[![tk1](https://mpz.brovary.org/wp-content/uploads/2016/04/tk1.jpg)](https://mpz.brovary.org/wp-content/uploads/2016/04/tk1.jpg)

[![tk2](https://mpz.brovary.org/wp-content/uploads/2016/04/tk2.jpg)](https://mpz.brovary.org/wp-content/uploads/2016/04/tk2.jpg)

Як і раніше, Тетяна Крилова має у власності земельну ділянку площею 1200 кв.м., а члени її сім'ї – квартиру загальною площею 39,9 «квадратів» і ще 10 «соток» землі.

[![tk3](https://mpz.brovary.org/wp-content/uploads/2016/04/tk3.jpg)](https://mpz.brovary.org/wp-content/uploads/2016/04/tk3.jpg)

[![tk4](https://mpz.brovary.org/wp-content/uploads/2016/04/tk4.jpg)](https://mpz.brovary.org/wp-content/uploads/2016/04/tk4.jpg)

[![tk5](https://mpz.brovary.org/wp-content/uploads/2016/04/tk5.jpg)](https://mpz.brovary.org/wp-content/uploads/2016/04/tk5.jpg)

Автомобіля родина депутатки Крилової поки не має.

**Фракція «Свобода»**

[![xJ29nJ2](https://mpz.brovary.org/wp-content/uploads/2016/04/xJ29nJ2.jpg)](https://mpz.brovary.org/wp-content/uploads/2016/04/xJ29nJ2.jpg)

Лише один з двох членів фракції ВО «Свобода» подав свою декларацію в апарат міської ради – головний броварський «свободівець» **Олег Шевчук**, натомість **Сергій Бойко** декларацію про доходи та майно не надав. Як і минулого разу, Шевчук не задекларував жодної гривні доходу, проте родина Олега Сергійовича минулого року заробила дещо більше, ніж позаминулого: 119033 грн. у 2015-му проти 78173 грн. у 2014-му.

[![osh1](https://mpz.brovary.org/wp-content/uploads/2016/04/osh1.jpg)](https://mpz.brovary.org/wp-content/uploads/2016/04/osh1.jpg)

[![osh2](https://mpz.brovary.org/wp-content/uploads/2016/04/osh2.jpg)](https://mpz.brovary.org/wp-content/uploads/2016/04/osh2.jpg)

У володінні **Олега Шевчука** – лише квартира на 40 «квадратів» загальної площі і динозавр радянського автопрому, 46-річний (!) ГАЗ 3302 1970-го року випуску (вочевидь, у даному випадку депутат помилився, позаяк "Газель", котру він задекларував, почали випускати лише в 90-х роках).

[![osh3](https://mpz.brovary.org/wp-content/uploads/2016/04/osh3.jpg)](https://mpz.brovary.org/wp-content/uploads/2016/04/osh3.jpg)

[![osh4](https://mpz.brovary.org/wp-content/uploads/2016/04/osh4.jpg)](https://mpz.brovary.org/wp-content/uploads/2016/04/osh4.jpg)

[![osh5](https://mpz.brovary.org/wp-content/uploads/2016/04/osh5.jpg)](https://mpz.brovary.org/wp-content/uploads/2016/04/osh5.jpg)

У власності депутата – жодного метру землі, так само як і у членів його сім’ї, водночас Шевчук має банківський депозит на суму 10270 грн., вкладений саме минулого року.

**Позафракційні**

[![ZXNxY4l](https://mpz.brovary.org/wp-content/uploads/2016/04/ZXNxY4l.jpg)](https://mpz.brovary.org/wp-content/uploads/2016/04/ZXNxY4l.jpg)

Єдиним депутатом серед тих, хто не входить до жодної фракції і який подав свою декларацію в апарат міської ради став **Вадим Мутило**, обраний у раду за списками партії «Батьківщина». Інші позафракційні - **Андрій Лопатюк** обраний від «ДемАльянсу», **Максим Семенов** від «Самопомочі», **Юрій Чередник** від «Солідарності», зниклий секретар міськради **Олексій Здоровець** та голова земельної комісії **Василь Кочубей** (обидва обрані за списками «Свободи»), - свої декларації в апарат міськради не подали.

Тож **Вадим Мутило**, командир взводу роти оперативного призначення на бронеавтомобілях 2 батальйону 27 бригади Національної гвардії України задекларував 59813 грн. сукупного доходу за минулий рік: усі ці кошти – зарплата військовослужбовця. Загалом Вадим Анатолійович у 2015-му заробив понад удвічі більше коштів, ніж за рік до цього: у 2014-му йому доводилося жити лише на 25 тис. у рік. Родина Мутила цього разу принесла до сімейного бюджету 12 тисяч доходу проти 13200 грн. роком раніше.

[![vm1](https://mpz.brovary.org/wp-content/uploads/2016/04/vm1.jpg)](https://mpz.brovary.org/wp-content/uploads/2016/04/vm1.jpg)

[![vm2](https://mpz.brovary.org/wp-content/uploads/2016/04/vm2.jpg)](https://mpz.brovary.org/wp-content/uploads/2016/04/vm2.jpg)

Із нерухомості депутат разом із сім'єю володіє лише квартирою загальною площею 75 кв.м., але не мають ні жодної земельної ділянки, ні будинку.

[![vm3](https://mpz.brovary.org/wp-content/uploads/2016/04/vm3.jpg)](https://mpz.brovary.org/wp-content/uploads/2016/04/vm3.jpg)

[![vm4](https://mpz.brovary.org/wp-content/uploads/2016/04/vm4.jpg)](https://mpz.brovary.org/wp-content/uploads/2016/04/vm4.jpg)

Натомість Вадим Мутило має аж три автомобілі: Ford Focus та Hyundai Getz 2007-го року та на сім років старший Volkswagen Caddy. Ці ж автомобілі були у власності депутата і роком раніше.
