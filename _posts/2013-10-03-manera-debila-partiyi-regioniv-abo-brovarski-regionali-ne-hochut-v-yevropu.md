---
title: "У броварській примайльні \"Партії регіонів\" злякались \"зубатих матрьошок\" - ВІДЕО"
date: 2013-10-03
author: 
  username: "trydence"
  display_name: "Дмитро Карпій"
categories: 
  - "kolonka-avtora"
tags: 
  - "yevropa"
  - "boykot"
  - "manera-debila"
  - "partiya-regioniv"
  - "pr"
  - "rosiya"
---

[![photo_30885](https://mpz.brovary.org/wp-content/uploads/2013/10/photo_30885.jpg)](https://mpz.brovary.org/wp-content/uploads/2013/10/photo_30885.jpg)**«Манера дебіла». Саме з цією піснею відомого українського репкор-гурту «Роллікс» в мене виникають асоціації, коли згадую позавчорашнє спілкування в приймальні Партії регіонів. Але про це трохи згодом, тим паче це лише дежавю, і не на цій конкретній події я хотів би акцентувати.**

Ми вже давно звикли до того, що «регіонали» не мають нічого спільного з такими поняттями як «відстоювання справедливості» чи «робота на суспільство». Зазвичай вони відстоюють геть протилежні принципи: «казнокрадство», «брехня», «тероризування суспільства», «культ прислужництва та поклоніння». І здавалося, що у ХХІ столітті такого вже не мало би бути – всі нібито рівні; демократія; влада, обрана суспільством, працює на людей, а не змушує їх працювати на себе.

Але все навпаки. Ми маємо по всій Україні постійні корупційні скандали, «тітушок», а також політичні репресії щодо громадських активістів.

І Бровари тут – не виняток. Регіонали пристоличного міста [перешкоджають журналістам](https://mpz.brovary.org/svoboda-razom-z-partiyeyu-regioniv-obmezhili-prava-brovarskih-zhurnalistiv/) виконувати свою роботу, [приховують інформацію](https://mpz.brovary.org/chinovniki-vidmovilis-rozpovisti-na-shho-vitratili-troleybusni-koshti/) від суспільства, [розганяють мирні акції протестів](https://mpz.brovary.org/mirna-aktsiya-starata-suddi-zakinchilas-pobittyam-ta-zatrimannyami-yiyi-uchasnikiv-militsiyeyu/), [крадуть басейни](https://mpz.brovary.org/zdam-baseyn-v-orendu-nedorogo/) в дітей, [дерибанять землю](https://mpz.brovary.org/brovarski-deputati-bezkoshtovno-viddali-96-gektariv-pid-budivnitstvo-farmatsevtichnogo-zavodu/) тощо.

Згадаймо лишень [події](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) у парку «Перемога». Вже два роки Сергій Федоренко наполегливо намагається «віджати» у громади частину зеленої зони. І думка людей з цього приводу, вочевидь, йому не цікава.

[![DSC8985](https://mpz.brovary.org/wp-content/uploads/2013/10/DSC8985.jpg)](https://mpz.brovary.org/wp-content/uploads/2013/10/DSC8985.jpg)

Після того активістам, що захищали парк, [шиють кримінал](https://mpz.brovary.org/militsiya-zvinuvachuye-zahisnikiv-parku-peremoga-u-kriminali/) у вигляді «хуліганства, вчиненого групою осіб». А потім – таке саме хуліганство [шиють](https://mpz.brovary.org/brovarskim-aktivistam-zagrozhuye-4-roki-za-patriotichni-pisni-ta-zakliki-borotisya-z-koruptsiyeyu/) тим, хто захищає активістів під будівлею суду. Хлопцям загрожує, мало чи багато, до 4-х років ув’язнення.

Що це є? Спроби залякати? Закрити рота? – Очевидно, що так! А ще це – високий показник впевненості \[самовпевненості\] нашої «регіональної» влади у своїй силі. Причому як міської, так і всеукраїнської влади.

Саме тому, на мою думку, регіонали дозволяють собі «вмикати» «Манеру дебіла» і в кабінетах.

Цього вівторка, 1 жовтня, у Броварах відбулося чергове поширення листівок, плакатів, наліпок в рамках оголошеного «Відсіччю» [бойкоту російських товарів](https://mpz.brovary.org/u-brovarah-poshiryuyut-zubatih-matroshok-iz-zaklikom-ne-kupuvati-rosiyske/). Я разом з ще одним активістом вирішили занести декілька листівок до регіонального партійного центру Партії регіонів, що розташований у колишньому дитсадку на вул. Київській, 298.

У приймальні (куди мене направила працівниця центру) я передав листівки та став висловлювати сподівання, що Президент та Партія регіонів не звернуть зі шляху євроінтеграції. На що одна з працівниць, не дослухавши до кінця, вказала мені на двері.

Очевидно, що причиною «виганння» став факт знімання мене на відео іншим активістом (синдром Тітушка?) Оскільки ми не збиралися влаштовувати скандал, то розвернулися і пішли собі.

<iframe src="//www.youtube.com/embed/ucRC6R6BAio" height="315" width="420" allowfullscreen frameborder="0"></iframe>

Цікаво, інших людей, які приходять на прийом, вони теж женуть в шию? Гадаю, що навіть гірше та грубіше, бо без камери «тітушки» та їхні браття та сестри по партії зазвичай дозволяють собі більше. Не по-європейськи це, правда?

Тим часом, ми продовжили поширення Броварами листівок із закликами бойкотувати російські товари. Собакам треба гавкати, а каравану йти!

[![Image00001](https://mpz.brovary.org/wp-content/uploads/2013/10/Image00001.jpg)](https://mpz.brovary.org/wp-content/uploads/2013/10/Image00001.jpg)  [![Image00002](https://mpz.brovary.org/wp-content/uploads/2013/10/Image000021.jpg)](https://mpz.brovary.org/wp-content/uploads/2013/10/Image000021.jpg)  [![Image00003](https://mpz.brovary.org/wp-content/uploads/2013/10/Image00003.jpg)](https://mpz.brovary.org/wp-content/uploads/2013/10/Image00003.jpg)   [![Image00004](https://mpz.brovary.org/wp-content/uploads/2013/10/Image00004.jpg)](https://mpz.brovary.org/wp-content/uploads/2013/10/Image00004.jpg) [![Image00005](https://mpz.brovary.org/wp-content/uploads/2013/10/Image00005.jpg)](https://mpz.brovary.org/wp-content/uploads/2013/10/Image00005.jpg)  [![Image00008](https://mpz.brovary.org/wp-content/uploads/2013/10/Image00008.jpg)](https://mpz.brovary.org/wp-content/uploads/2013/10/Image00008.jpg)  [![Image00007](https://mpz.brovary.org/wp-content/uploads/2013/10/Image00007.jpg)](https://mpz.brovary.org/wp-content/uploads/2013/10/Image00007.jpg)  [![Image00006](https://mpz.brovary.org/wp-content/uploads/2013/10/Image00006.jpg)](https://mpz.brovary.org/wp-content/uploads/2013/10/Image00006.jpg)

А пісня «Манера дебіла» все більше стає актуальною в Україні. І лише на перше прочитання здається, що автор тексту просто вирішив розважитись, написавши «малозмістовий тусняк»… Втім, висновки робіть самі.

> _Шнирі замутили прикольнії шняжки, Щоб на них запали мілашки. Пускаючи в хід зелені бамажки, Вони не ховали злодійські замашки. З ними поруч, хитаючи задом, Модні телички вбивали поглядом І доволі, мило попиваючи текілу, Усі відчули манеру дебіла._
