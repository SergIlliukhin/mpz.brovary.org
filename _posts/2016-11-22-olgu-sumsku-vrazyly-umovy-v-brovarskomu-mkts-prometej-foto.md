---
title: "Ольгу Сумську вразили умови в броварському МКЦ «Прометей» - ФОТО"
date: 2016-11-22
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vystava"
  - "mkts-prometej"
  - "novini"
  - "olga-sumska"
coverImage: "wp-content/uploads/2016/11/OS.jpg"
---

**Вчора, 21 листопада, на сцені броварського міського культурного центру «Прометей» [відбулася](https://mpz.brovary.org/anons-21-lystopada-v-brovarah-vystava-majster-margaryta/) вистава за мотивами однойменного роману Михайла Булгакова «Майстер і Маргарита». В залі був аншлаг. А у акторів, що були задіяні у виставі, - шок. Від умов, в яких їм довелося за сценою готуватись до вистави.**

Вчора пройшла непересічна для культурного життя міста подія – у Бровари завітали столичні актори із виставою, що вже протягом 12 років іде з аншлагами по всій Україні, і не тільки. Глядачі мали змогу побачити народну артистку України Ольгу Сумську, яка грала роль головної героїні роману - Маргарити.

І ось якими враженнями від глядачів та головного «осередку культури» Броварів відразу після вистави [поділилася](https://www.facebook.com/osumska/posts/1163686243712457?pnref=story) на своїй сторінці у FB **Ольга Сумська**:

> _"З ТУРБОТОЮ ПРО КОЖНОГО". Такий плакат від міської влади нас зустрів у КУЛЬТУРНОМУ центрі "Прометей", що у Броварах. Була тут три роки тому, думала щось зміниться. Та ні. Все по старому. Жодної гримерки, ніякого туалету для акторів. Дійсно, а для чого? Можна ж відро поставити, раптом комусь припече... Хочу звернутися до пана мера міста Бровари, аби звернув увагу на мій репортаж і зробив ЕЛЕМЕНТАРНІ умови для артистів! І про ремонт будинку культури можна теж помріяти! А раптом!... Але все ж, як приємно, що сьогодні аншлаг!"_ 

[![15202578_1163674633713618_203431517191653987_n](https://mpz.brovary.org/wp-content/uploads/2016/11/15202578_1163674633713618_203431517191653987_n.jpg)](https://mpz.brovary.org/wp-content/uploads/2016/11/15202578_1163674633713618_203431517191653987_n.jpg)

[![15134530_1163674613713620_5244391821152042954_n](https://mpz.brovary.org/wp-content/uploads/2016/11/15134530_1163674613713620_5244391821152042954_n.jpg)](https://mpz.brovary.org/wp-content/uploads/2016/11/15134530_1163674613713620_5244391821152042954_n.jpg)

Ольгу Сумську дуже неприємно вразили умови, що були створені для акторів поза лаштунками сцени, вона емоційно прокоментувала це: _«Такого, як у Броварах, немає в жодному будинку культури України»_. І все ж висловила оптимістичне побажання до влади: _«Сподіваємося на пана Ігоря, як очільника міської влади! Саме з цього треба починати, з КУЛЬТУРИ!»._

[![15171260_1163689673712114_3486103386253352925_n](https://mpz.brovary.org/wp-content/uploads/2016/11/15171260_1163689673712114_3486103386253352925_n.jpg)](https://mpz.brovary.org/wp-content/uploads/2016/11/15171260_1163689673712114_3486103386253352925_n.jpg)

[![15181500_1163674447046970_415933231066525667_n](https://mpz.brovary.org/wp-content/uploads/2016/11/15181500_1163674447046970_415933231066525667_n.jpg)](https://mpz.brovary.org/wp-content/uploads/2016/11/15181500_1163674447046970_415933231066525667_n.jpg)

А ось як відреагували на це у FB мешканці Броварів:

[![komentari](https://mpz.brovary.org/wp-content/uploads/2016/11/komentari.jpg)](https://mpz.brovary.org/wp-content/uploads/2016/11/komentari.jpg)

[![komentari1](https://mpz.brovary.org/wp-content/uploads/2016/11/komentari1.jpg)](https://mpz.brovary.org/wp-content/uploads/2016/11/komentari1.jpg)

Коментують не лише під постом акторки, а й у місцевій [FB-групі](https://www.facebook.com/groups/brovary/permalink/1431802620183033/?hc_location=ufi) "Бровари". Зокрема, броварський депутат **Сергій Батюк** зауважує: _"І що ж ви хочете від класичного кінотеатру. Він абсолютно не підходить для проведеня театральних вистав. У нас для цього не має технічних умов. Мала глибина сцени, відсутній занавіс, відсутні куліси, відсутня рампа, немає театрального світла, немає задника, немає гримерок і тд. Єдина сцена, де з горем пополам можна проводити вистави, то це сцена ДК "Торгмаш" (Сотка), але не "Прометей". І це повинно бути відомо в першу чергу організаторам вистави"._ І додає про місце, де свого часу планувалося зробити театр у Броварах: _"[Таке приміщення](https://mpz.brovary.org/vystavkovyj-tsentr-na-majdani-svobody-shho-za-stinamy-golovnogo-dovgobudu-brovariv-foto/) вже давно існує в приміщені нового виконкому, що з боку парку "Перемога". Але грошей для завершеня опоряджувальних робіт та відповідного оснащеня в бюджеті міста немає. Зараз в пріорітеті побудова нової школи на Симоненка 103 і добудова корпусу молодшої школи до десятої школи"._

А депутатка **Тетяна Крилова** пише: _"Олю... не можу не прокоментувати... Повністю підтримаю... питань до керівництва відділу культури дуже багато, тиждень тому був останній день роботи начальника, на деяких співробітників заведено навіть кримінальне впровадження... Я особисто сподіваюсь що все скоро зміниться"._

**Фото - з FB-сторінки Ольги Сумської**
