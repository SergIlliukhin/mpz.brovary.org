---
title: "У Броварах по «гарячих слідах» затримали розбійника - поліція охорони Київщини"
date: 2015-11-19
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "grabizh"
  - "zatrimannya"
  - "zupynka"
  - "novini"
  - "politsiya"
  - "politsiya-ohorony"
  - "rozbij"
coverImage: "wp-content/uploads/2015/11/1418141029_15388.jpg"
---

**Учора, близько 23:00, правоохоронці** **затримали мешканця Броварів, якого підозрюють у нанесенні тілесних ушкоджень і грабежі. Про це [йдеться](https://www.dso.gov.ua/novini/politsija-ohoroni-kijivskoji-oblasti-po-garjachih-slidah-zatrimala-grabizhnika) на сайті поліції охорони Київської області.**

Як повідомляють правоохоронці, інцидент виник близько 20-ої години на автобусній зупинці у Броварах. П’ятеро молодиків із корисливих мотивів підійшли до двох інших громадян і без причини почали їм наносити тілесні ушкодження. Насамкінець зловмисники забрали сумки із речима потерпілих і зникли з місця події у невідомому напрямку.

За повідомленням силовиків, працівникам Броварського відділення поліції охорони знадобилось дві години на встановлення одного із п’яти громадян, причетних до грабежу. Ним виявився 31-річний місцевий мешканець, який раніше неодноразово мав проблеми із законом. Місця перебування чотирьох інших грабіжників наразі встановлюють.

**Джерело: [Управління поліції охорони в Київській області](https://www.dso.gov.ua/novini/politsija-ohoroni-kijivskoji-oblasti-po-garjachih-slidah-zatrimala-grabizhnika)**
