---
title: "Україні 25 років: як відсвяткували у Броварах - ФОТО"
date: 2016-08-25
categories: 
  - "brovary"
  - "aktsiyi-zahodi"
tags: 
  - "11-bataljon"
  - "blagodiyniy-yarmarok"
  - "brovary"
  - "viyskovi"
  - "vibir-redaktsiyi"
  - "den-nezalezhnosti"
  - "dzhamala"
  - "koda"
  - "kontsert"
  - "nina-matviyenko"
  - "novini"
  - "svyatkuvannya"
---

**Святкування Дня Незалежності у Броварах вийшло масштабним та насиченим. По-перше, 25-річчя незалежності країни - ювілей, не кожного дня таке стається, по-друге, саме Бровари [обрали](https://mpz.brovary.org/anons-na-yuvilejnomu-dni-nezalezhnosti-u-brovarah-zaspivayut-dzhamala-i-nina-matviyenko/) серед інших міст Київщини для святкування, тож на коцерті співала Джамала, броварчан вітав голова КОДА, до міста з'їхалися представники всієї області, а в парку влаштували безліч різнопланових локацій з експозиціями та розвагами.**

Ще до початку свят центр міста перекрили і почали монтувати на перехресті Незалежності та Гагаріна величезну сцену (звичайно місто обходилося меншою сценою на майдані Свободи). На цій сцені вже з ранку 24 серпня почали трансляцію параду та святкові заходи до Дня Незалежності.

[![день незалежності 2016 (67)](https://mpz.brovary.org/wp-content/uploads/2016/08/den-nezalezhnosti-2016-67.jpg)](https://mpz.brovary.org/wp-content/uploads/2016/08/den-nezalezhnosti-2016-67.jpg)

[![день незалежності 2016 (63)](https://mpz.brovary.org/wp-content/uploads/2016/08/den-nezalezhnosti-2016-63.jpg)](https://mpz.brovary.org/wp-content/uploads/2016/08/den-nezalezhnosti-2016-63.jpg)

У цей же час в парку відкрився благодійний ярмарок від фонду "Інна", а ближче до арки - імпровізована галерея: багато картин та молоді художники малюють перехожих.

[![день незалежності 2016 (53)](https://mpz.brovary.org/wp-content/uploads/2016/08/den-nezalezhnosti-2016-53.jpg)](https://mpz.brovary.org/wp-content/uploads/2016/08/den-nezalezhnosti-2016-53.jpg)

[![день незалежності 2016 (52)](https://mpz.brovary.org/wp-content/uploads/2016/08/den-nezalezhnosti-2016-52.jpg)](https://mpz.brovary.org/wp-content/uploads/2016/08/den-nezalezhnosti-2016-52.jpg)

На центральній алеї розташувалися представники релігійних громад та національних спільнот. Бажаючі могли ознайомитися зі східною національною кухнею, народними костюмами, жінкам пов'язували хустину на голову на східний манер (хіджаб), малювали на руках хною (мехенді) і таке інше. Багато було і традиційного українського: намиста, кептарі із соломи, витвори народних промислів.

[![день незалежності 2016 (36)](https://mpz.brovary.org/wp-content/uploads/2016/08/den-nezalezhnosti-2016-36.jpg)](https://mpz.brovary.org/wp-content/uploads/2016/08/den-nezalezhnosti-2016-36.jpg)

[![день незалежності 2016 (37)](https://mpz.brovary.org/wp-content/uploads/2016/08/den-nezalezhnosti-2016-37.jpg)](https://mpz.brovary.org/wp-content/uploads/2016/08/den-nezalezhnosti-2016-37.jpg)

[![день незалежності 2016 (44)](https://mpz.brovary.org/wp-content/uploads/2016/08/den-nezalezhnosti-2016-44.jpg)](https://mpz.brovary.org/wp-content/uploads/2016/08/den-nezalezhnosti-2016-44.jpg)

[![день незалежності 2016 (45)](https://mpz.brovary.org/wp-content/uploads/2016/08/den-nezalezhnosti-2016-45.jpg)](https://mpz.brovary.org/wp-content/uploads/2016/08/den-nezalezhnosti-2016-45.jpg)

Тут же у трьох наметах розмістилася виставка-продаж книжок від різних видавництв - організатори назвали цю локацію "Хата-читальня". Тут можна було знайти як дитячу, так і дорослу літературу, книжки англійською мовою, періодичні видання.

[![день незалежності 2016 (74)](https://mpz.brovary.org/wp-content/uploads/2016/08/den-nezalezhnosti-2016-74.jpg)](https://mpz.brovary.org/wp-content/uploads/2016/08/den-nezalezhnosti-2016-74.jpg)

[![день незалежності 2016 (77)](https://mpz.brovary.org/wp-content/uploads/2016/08/den-nezalezhnosti-2016-77.jpg)](https://mpz.brovary.org/wp-content/uploads/2016/08/den-nezalezhnosti-2016-77.jpg)

На "колі кохання" навколо літака розмістилася військова експозиція: з одного боку можна було сфотографуватися з "кіборгом", з іншого - запалююче грав військовий ансамбль.

[![день незалежності 2016 (49)](https://mpz.brovary.org/wp-content/uploads/2016/08/den-nezalezhnosti-2016-49.jpg)](https://mpz.brovary.org/wp-content/uploads/2016/08/den-nezalezhnosti-2016-49.jpg)

[![день незалежності 2016 (50)](https://mpz.brovary.org/wp-content/uploads/2016/08/den-nezalezhnosti-2016-50.jpg)](https://mpz.brovary.org/wp-content/uploads/2016/08/den-nezalezhnosti-2016-50.jpg)

[![день незалежності 2016 (73)](https://mpz.brovary.org/wp-content/uploads/2016/08/den-nezalezhnosti-2016-73.jpg)](https://mpz.brovary.org/wp-content/uploads/2016/08/den-nezalezhnosti-2016-73.jpg)

Біля фонтану була ще одна стійка, присвячена війні на Сході та 11-му батальйону ["Київська Русь"](https://mpz.brovary.org/shah-navit-putin-znaye-shho-take-11-j-bataljon-foto/). Тут же, біля фонтану відбувалася святкова вистава з головною героїнею - Україною.

[![день незалежності 2016 (6)](https://mpz.brovary.org/wp-content/uploads/2016/08/den-nezalezhnosti-2016-6.jpg)](https://mpz.brovary.org/wp-content/uploads/2016/08/den-nezalezhnosti-2016-6.jpg)

[![день незалежності 2016 (72)](https://mpz.brovary.org/wp-content/uploads/2016/08/den-nezalezhnosti-2016-72.jpg)](https://mpz.brovary.org/wp-content/uploads/2016/08/den-nezalezhnosti-2016-72.jpg)

[![день незалежності 2016 (71)](https://mpz.brovary.org/wp-content/uploads/2016/08/den-nezalezhnosti-2016-71.jpg)](https://mpz.brovary.org/wp-content/uploads/2016/08/den-nezalezhnosti-2016-71.jpg)

Від фонтану до бокового входу - фуд-зона: було все, від кави до шашликів. (Трохи дьогтю в бочку меду: не всі обрали столики в районі фуд-корту, багато хто робив свій звичайний вибір - горілка та розкладена їжа на лавках, така картина була як вдень, так і під час вечірнього концерту.)

[![день незалежності 2016 (4)](https://mpz.brovary.org/wp-content/uploads/2016/08/den-nezalezhnosti-2016-4.jpg)](https://mpz.brovary.org/wp-content/uploads/2016/08/den-nezalezhnosti-2016-4.jpg)

[![день незалежності 2016 (5)](https://mpz.brovary.org/wp-content/uploads/2016/08/den-nezalezhnosti-2016-5.jpg)](https://mpz.brovary.org/wp-content/uploads/2016/08/den-nezalezhnosti-2016-5.jpg)

У парку розташувалися фотобокси - миттєве фото, абсолютно безкоштовно.

[![день незалежності 2016 (31)](https://mpz.brovary.org/wp-content/uploads/2016/08/den-nezalezhnosti-2016-31.jpg)](https://mpz.brovary.org/wp-content/uploads/2016/08/den-nezalezhnosti-2016-31.jpg)

[![день незалежності 2016 (48)](https://mpz.brovary.org/wp-content/uploads/2016/08/den-nezalezhnosti-2016-48.jpg)](https://mpz.brovary.org/wp-content/uploads/2016/08/den-nezalezhnosti-2016-48.jpg)

На майдані Свободи стояло незвичайне пересувне кафе "Кофейбус" та були виставлені ретро-авто. Беззаперечною зіркою була червона Шевроле Імпала.

[![день незалежності 2016 (55)](https://mpz.brovary.org/wp-content/uploads/2016/08/den-nezalezhnosti-2016-55.jpg)](https://mpz.brovary.org/wp-content/uploads/2016/08/den-nezalezhnosti-2016-55.jpg)

[![день незалежності 2016 (61)](https://mpz.brovary.org/wp-content/uploads/2016/08/den-nezalezhnosti-2016-61.jpg)](https://mpz.brovary.org/wp-content/uploads/2016/08/den-nezalezhnosti-2016-61.jpg)

У парку функціонували дві сцени: на одній проходили виступи дитячих колективів, інша була в локації "Слобода Київщини". "Слобода" представляла собою типову українську ярмарку з розташованими по колу наметами. На сцені виступали співаки та творчі колективи, вела концерт незмінна очільниця відділу культури Наталія Багмут.

[![день незалежності 2016 (28)](https://mpz.brovary.org/wp-content/uploads/2016/08/den-nezalezhnosti-2016-28.jpg)](https://mpz.brovary.org/wp-content/uploads/2016/08/den-nezalezhnosti-2016-28.jpg)

[![день незалежності 2016 (34)](https://mpz.brovary.org/wp-content/uploads/2016/08/den-nezalezhnosti-2016-34.jpg)](https://mpz.brovary.org/wp-content/uploads/2016/08/den-nezalezhnosti-2016-34.jpg)

Кожен район Київщини представив свою експозицію - те, чим він пишається. Тут були і картини, і їжа, і продукція торгових марок. В кожному кутку цієї "слободи" йшло своє життя: грала музика, танцювали та співали пісень, атмосфера була дуже драйвова, національний колорит цього дня був абсолютно доречний, людяне перемагало офіційне.

[![день незалежності 2016 (27)](https://mpz.brovary.org/wp-content/uploads/2016/08/den-nezalezhnosti-2016-27.jpg)](https://mpz.brovary.org/wp-content/uploads/2016/08/den-nezalezhnosti-2016-27.jpg)

[![день незалежності 2016 (17)](https://mpz.brovary.org/wp-content/uploads/2016/08/den-nezalezhnosti-2016-17.jpg)](https://mpz.brovary.org/wp-content/uploads/2016/08/den-nezalezhnosti-2016-17.jpg)

Відвідав Бровари цього дня і відомий зоопарк "12 місяців" - в середині "слободи" розташувався загончик, де була конячка, кізочка, свинка та кролики, яких можна було погладити та погодувати.

[![день незалежності 2016 (13)](https://mpz.brovary.org/wp-content/uploads/2016/08/den-nezalezhnosti-2016-13.jpg)](https://mpz.brovary.org/wp-content/uploads/2016/08/den-nezalezhnosti-2016-13.jpg)

[![день незалежності 2016 (12)](https://mpz.brovary.org/wp-content/uploads/2016/08/den-nezalezhnosti-2016-12.jpg)](https://mpz.brovary.org/wp-content/uploads/2016/08/den-nezalezhnosti-2016-12.jpg)

Ввечері до центру міста почали більш активно стягуватися люди: на великій сцені тривав концерт, всі очікували заявлених зірок - Джамалу і Ніну Матвієнко. Стільки людей в одному місці у Броварах, мабуть, ніколи не збиралося, на концерт поз'їжджалися навіть із Києва та області.

[![день незалежності 2016 (80)](https://mpz.brovary.org/wp-content/uploads/2016/08/den-nezalezhnosti-2016-80.jpg)](https://mpz.brovary.org/wp-content/uploads/2016/08/den-nezalezhnosti-2016-80.jpg)

[![день незалежності 2016 (87)](https://mpz.brovary.org/wp-content/uploads/2016/08/den-nezalezhnosti-2016-87.jpg)](https://mpz.brovary.org/wp-content/uploads/2016/08/den-nezalezhnosti-2016-87.jpg)

Концерт зірки відпрацювали на відмінно, порадував і потужний звук та світло. Ніна Матвієнко, зокрема, виконала відому пісню "Сіла птаха", а Джамала - "1944", з якою вона отримала перемогу на Євробаченні, також "Шлях додому", "Thank You" та інші.

[![день незалежності 2016 (98)](https://mpz.brovary.org/wp-content/uploads/2016/08/den-nezalezhnosti-2016-98.jpg)](https://mpz.brovary.org/wp-content/uploads/2016/08/den-nezalezhnosti-2016-98.jpg)

[![день незалежності 2016 (102)](https://mpz.brovary.org/wp-content/uploads/2016/08/den-nezalezhnosti-2016-102.jpg)](https://mpz.brovary.org/wp-content/uploads/2016/08/den-nezalezhnosti-2016-102.jpg)

[![день незалежності 2016 (1)](https://mpz.brovary.org/wp-content/uploads/2016/08/den-nezalezhnosti-2016-1.jpg)](https://mpz.brovary.org/wp-content/uploads/2016/08/den-nezalezhnosti-2016-1.jpg)

Співачка заряджала Бровари своєю енергетикою цілу годину. На жаль, все гарне колись закінчується. Пританцьовуючим під ритм пісень Джамали містянам, вочевидь, цього часу було замало. Але концерт завершився, а разом з ним і цей довгий-довгий та насичений день: Бровари відсвяткували День Незалежності своєї країни.

**Фото - Катерина Мамайсур-Негода**
