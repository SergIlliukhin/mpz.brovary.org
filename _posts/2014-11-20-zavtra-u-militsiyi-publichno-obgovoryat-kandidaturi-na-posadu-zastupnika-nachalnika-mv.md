---
title: "Завтра у міліції публічно обговорять кандидатури на посаду заступника начальника МВ"
date: 2014-11-20
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "gromadske-obgovorennya"
  - "zastupnik"
  - "klimenko"
  - "militsiya"
  - "novini"
  - "obgovorennya"
  - "obgovorennya-kandidatur"
coverImage: "wp-content/uploads/2014/05/Militsiya.jpg"
---

**[![Міліція](https://mpz.brovary.org/wp-content/uploads/2014/05/Militsiya.jpg)](https://mpz.brovary.org/wp-content/uploads/2014/05/Militsiya.jpg)21 листопада 2014 року в актовій залі Броварського МВ (вул. Кірова, 24) відбудеться громадське обговорення кандидатур на посаду заступника начальника міліції - начальника блоку з охорони громадського порядку. Таку процедуру перед важливим кадровим призначенням ініціювали активісти місцевої громадської організації "Броварський народний контроль". Початок обговорення запланований на 14:00.**

Дізнавшись, що в Головному управлінні МВС України в Київській області готується призначення, "Народний контроль" вирішив продовжити гарну традицію обговорення кандидатів на керівні посади в місцевих органах МВС й направив відповідне звернення, яке знайшло підтримку та погодження в очільників міліції.

[![Лист обговорення заступника начміла](https://mpz.brovary.org/wp-content/uploads/2014/11/List-obgovorennya-zastupnika-nachmila.jpg)](https://mpz.brovary.org/wp-content/uploads/2014/11/List-obgovorennya-zastupnika-nachmila.jpg)

Нагадаємо, призначення нового начальника броварського МВ також проходило через процедуру громадського обговорення. Ще навесні броварські активісти [направили колективне звернення](https://mpz.brovary.org/brovarchani-vimagayut-uzgoditi-z-gromadoyu-kandidaturu-na-posadu-nachalnika-militsiyi/) з проханням узгодити кандидата на відповідальну посаду з громадою. Влітку [відбулось публічне обговорення](https://mpz.brovary.org/brovarchani-ne-hochut-priznachennya-zavezenogo-nachalnika-militsiyi-bo-mayut-svogo-kandidata/), після чого, у вересні, Бровари [нарешті отримали нового очільника міліції](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/) - того, кого підтримала громадськість. Микола Клименко розпочав свою діяльність у новому статусі з [відкритого діалогу та спілкування з мешканцями](https://mpz.brovary.org/noviy-prokuror-ta-ochilnik-militsiyi-rozpovili-z-chogo-rozpochnut-svoyu-diyalnist-u-brovarah/).
