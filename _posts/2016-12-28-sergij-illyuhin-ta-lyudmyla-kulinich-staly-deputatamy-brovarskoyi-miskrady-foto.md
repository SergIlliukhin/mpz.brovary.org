---
title: "Сергій Іллюхін та Людмила Кулініч стали депутатами Броварської міськради - ФОТО"
date: 2016-12-28
categories: 
  - "vlada"
  - "novyny"
tags: 
  - "illyuhin"
  - "brovary"
  - "vidklykannya"
  - "vasilenko"
  - "vibir-redaktsiyi"
  - "dyachenko"
  - "kulinich"
  - "nekrashevych"
  - "novini"
  - "tvk"
  - "tervyborchkom"
---

**Сьогодні на засіданні місцевої територіальної виборчої комісії новими депутатами Броварської міської ради затвердили представника "Демальянсу" Сергія Іллюхіна та обранку від "Самопомочі" Людмилу Кулініч. За декілька хвилин до того Аліна Дяченко та Андрій Василенко офіційно втратили свої мандати.**

Засідання тервибочкому відбулося ввечері в малій залі міськвиконкому. Головними питаннямии порядку денного стало відкликання із Броварської міської ради екс-лідерки місцевого "Демальянсу" **Аліни Дяченко** та лідера фракції "Самопоміч" **Андрія Василенка** - за власним бажанням. Члени комісії одноголосно підтримали заяви депутатів.

Наступним за списком "Демальянсу" мав зайти **Андрій Некрашевич**. Однак той завчасно написав заяву про відмову від участі в розподілі мандату. Свої дії чоловік пояснив спільним рішенням команди, від якої обирався, а також зазначив: не має змоги зараз бути депутатом. Окрім того, зауважив: **Сергій Іллюхін** буде компетентнішим за нього депутатом.

\[caption id="attachment\_64749" align="aligncenter" width="600"\][![](https://mpz.brovary.org/wp-content/uploads/2016/12/TVK-Illyuhin-Kulinich-deputaty_00026.jpg)](https://mpz.brovary.org/wp-content/uploads/2016/12/TVK-Illyuhin-Kulinich-deputaty_00026.jpg) Сергій Іллюхін та Андрій Некрашевич\[/caption\]

За списком "Демальянсу" Сергій Іллюхін іде наступний після Андрія Некрашевича. Після голосування заяви про відмову бути депутатом, головуючий на засіданні **Андрій Супрун** поставив на розгляд питання про затвердження новим обранцем Сергія Іллюхіна. Члени колегіального органу проголосували за це рішення одноголосно.

[![](https://mpz.brovary.org/wp-content/uploads/2016/12/TVK-Illyuhin-Kulinich-deputaty_00064.jpg)](https://mpz.brovary.org/wp-content/uploads/2016/12/TVK-Illyuhin-Kulinich-deputaty_00064.jpg)

Так само одностайно члени комісії підтримали **Людмилу Кулініч**. Відтепер вона також депутат у Броварській міській раді - від фракції "Самопомочі".

[![](https://mpz.brovary.org/wp-content/uploads/2016/12/TVK-Illyuhin-Kulinich-deputaty_00008.jpg)](https://mpz.brovary.org/wp-content/uploads/2016/12/TVK-Illyuhin-Kulinich-deputaty_00008.jpg)

Нагадаємо, [Аліна Дяченко](https://mpz.brovary.org/brovarska-deputatka-vid-demalyansu-alina-dyachenko-sklala-mandat/) та [Андрій Василенко](https://mpz.brovary.org/deputat-andrij-vasylenko-podav-zayavu-pro-skladannya-povnovazhen-video/) раніше написали заяви про складання своїх депутатських повноважень. Під час останньої чергової сесії заяви політиків [підтримала](https://mpz.brovary.org/andrij-vasylenko-alina-dyachenko-bilshe-ne-deputaty/) Броварська міська рада.

**Фото - Дмитро Карпій**
