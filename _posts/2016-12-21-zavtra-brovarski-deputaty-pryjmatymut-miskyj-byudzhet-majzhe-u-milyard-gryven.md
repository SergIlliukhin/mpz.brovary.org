---
title: "Завтра броварські депутати прийматимуть міський бюджет майже у мільярд гривень"
date: 2016-12-21
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhet-mista"
  - "byudzhet-2017"
  - "vibir-redaktsiyi"
  - "deputati"
  - "novini"
  - "sesiya"
coverImage: "wp-content/uploads/2016/12/5510809.jpg"
---

**Сьогодні народні депутати прийняли державний бюджет-2017. Міські депутати збираються завтра на [позачергову сесію](https://mpz.brovary.org/anons-22-grudnya-vidbudetsya-pozachergova-sesiya-brovarskoyi-miskoyi-rady/), аби поміж інших 30 питань затвердити бюджет Броварів на наступний рік. Зокрема, прийматимуть і різні програми, що будуть фінансуватися за бюджетний кошт.**

Бюджетний процес в цьому році начався [бюджетними слуханнями](https://mpz.brovary.org/tag/byudzhetni-sluhannya/), в рамках яких збиралися депутати та основні розпорядники бюджетних коштів (представники управлінь, відділів, медзакладів, виконкому): обговорювали видатки бюджету-2017. Планували окремо виділити час та поспілкуватися щодо доходної частини, але цього так і не відбулося. В результаті депутати отримали [проект бюджету](https://brovary-rada.gov.ua/documents/26324.html), за який планується голосувати завтра, на позачерговій 23-й сесії Броварської міської ради. Згідно документу, обсяг видатків та доходів міста у 2017 році планується на рівні мільярду гривень, а саме: **951 561 тис грн** ([пояснювальна записка](https://onedrive.live.com/view.aspx?resid=76CC13A1B9E773BD!1331&ithint=file%2cdocx&app=Word&authkey=!AHylsPD7ind2Wzs) до документу, а також [додатки](https://onedrive.live.com/view.aspx?resid=76CC13A1B9E773BD!1330&ithint=file%2cxlsx&app=Excel&authkey=!AC7haKeK7WCBw4A)).

У той же час броварський виконком вчора прийняв [рішення](https://brovary-rada.gov.ua/documents/26430.html) схвалити видатки і доходи бюджету 2017 року та подати проект бюджету на розгляд депутатам. Чиновники постановили:

> 1\. Схвалити загальний обсяг доходів бюджету міста на 2017 рік у сумі 951 561,0 тис. грн., в тому числі : 1.1. Доходи загального фонду бюджету міста у сумі 900 663,3  тис. грн.; 1.2. Доходи спеціального фонду бюджету – 50 897,7 тис. грн.,  з них: - власні надходження бюджетних установ – 32 760,0 тис. грн.; - цільовий фонд – 1 309,6 тис. грн.; - бюджет розвитку – 16 827,4 тис. грн. 2. Схвалити загальний обсяг видатків бюджету міста на 2017 рік у сумі 951 562,0 тис. грн., у тому числі: 2.1. Видатки загального фонду бюджету міста у сумі 777 137,0 тис. грн.: - Органи місцевого самоврядування – 36 014,0 тис. грн.; - Освіта -  309 394,3 тис. грн.; - Охорона здоров’я (з урахуванням міжбюджетних трансфертів) – 113 462,1 тис. грн.; - Соціальний захист та соціальне забезпечення – 225 939,6 тис. грн.; - Житлово-комунальне господарство - 38 990,4 тис. грн.; - Культура і мистецтво – 19 892,1  тис. грн.; - Засоби масової інформації – 442,0 тис. грн.; - Фізична культура і спорт» у сумі – 14 340,5  тис. грн.; - Транспорт, дорожнє господарство, зв’язок, телекомунікації та інформатика» у сумі 744,8 тис. грн.; - Резервний фонд – 1 500,0 тис. грн.; - Інші видатки – 6 476,2 тис. грн.; - Реверсна дотація – 9 941,0 тис. грн. 2.2. Видатки спеціального фонду бюджету міста у сумі 174 425,0 тис. грн., з них: 2.2.1. Кошти, що передаються із загального фонду бюджету до бюджету розвитку (спеціального фонду)  123 526,3 тис. грн.
