---
title: "Реклама на під'їздах броварських висоток: хто насправді заробляє на платних оголошеннях?"
date: 2015-04-24
author: 
  username: "trydence"
  display_name: "Дмитро Карпій"
categories: 
  - "rozsliduvannya"
tags: 
  - "agentstvo"
  - "bmr"
  - "brovarska-miska-rada"
  - "vibir-redaktsiyi"
  - "doshki"
  - "zhek"
  - "posluga"
  - "reklama"
  - "s-media"
coverImage: "wp-content/uploads/2015/04/S-Media00001.jpg"
---

**[![С-Медіа00001](https://mpz.brovary.org/wp-content/uploads/2015/04/S-Media00001.jpg)](https://mpz.brovary.org/wp-content/uploads/2015/04/S-Media00001.jpg)Під кінець минулого року на під’їздах багатоквартирних будинків по всіх Броварах з’явилися централізовано встановлені дошки з рекламними оголошеннями. Їх розмістило Товариство з обмеженою відповідальністю «С-МЕДІА АГЕНТСТВО», зареєстроване в Києві. Фірма уклала договори із ЖЕКами, яким сплачує за таку послугу гроші. Натомість, у документах цей вид діяльності назвали «_наданням рекламно-інформаційних послуг мешканцям будинків_». Вочевидь, не всі мешканці виявились задоволеними, що в них навіть не спитали дозволу. Рекламу або заклеюють поверх різними оголошеннями, або просто обривають. Тим часом юристи нагадують, що власниками під’їздів є всі власники квартир на праві спільної сумісної власності. І щоб ефективно управляти своїм майном, радять створювати ОСББ.**

А поки що потерпають ледь не всі. Власники квартир – бо не розуміють, чому на їхній спільній сумісній власності хтось, не поділяючи прибуток, розміщує рекламу. Орендарі рекламних площ – бо їхні оголошення з дощок часто зривають, тому вони, ймовірно, не отримують очікуваного ефекту для власної справи. Фірма, яка встановила дошки, - бо друкує додаткові наклади поліграфії, щоб хоча би частково поновлювати обідрану рекламу. І не факт, що вона з такої діяльності в результаті має прибуток. Отож, ми вирішили знайти всіх причетних до цієї історії, а також зробити узагальнені висновки – хто тут винен і що робити.

Нагадаємо, що це вже не перший випадок масового встановлення незаконної реклами у броварських багатоповерхівках. Наприкінці 2013 року приватне рекламне агентство «Маркет Медіа Груп» [розмістило свої дошки](https://mpz.brovary.org/mayzhe-u-100-brovarskih-bagatopoverhivkah-nezakonno-rozvisili-reklamni-doshki/) у ліфтах або на сходових клітинах майже сотні будинків у місті. Тоді фірма «зашифрувалась» від сторонніх очей несправжньою назвою. А влада та відповідальні комунальні підприємства вирішили просто відмовлятись надавати будь-яку інформацію щодо цього питання. Схожим чином міськрада та ЖЕКи повели себе і тепер.

**С-МЕДІА АГЕНТСТВО**

Пильні броварці «новації» на своїх будинках стали помічати в перших числах січня цього року. Картина всюди однакова – щит із ДВП (дерево), розміром приблизно А1, прикріплений чотирма дюбелями. На щиті наклеєні кольорові глянцеві плакати із рекламою – по два листи А2. Зі змісту – усе реклама, окрім маленького блоку з інформацією про ЖЕКи та інші комунальні установи міста.

[![С-Медіа00002](https://mpz.brovary.org/wp-content/uploads/2015/04/S-Media00002.jpg)](https://mpz.brovary.org/wp-content/uploads/2015/04/S-Media00002.jpg)

[![С-Медіа00008](https://mpz.brovary.org/wp-content/uploads/2015/04/S-Media00008.jpg)](https://mpz.brovary.org/wp-content/uploads/2015/04/S-Media00008.jpg)

Плакати швидко стали обдирати або заклеювати.

[![С-Медіа00004](https://mpz.brovary.org/wp-content/uploads/2015/04/S-Media00004.jpg)](https://mpz.brovary.org/wp-content/uploads/2015/04/S-Media00004.jpg)

[![С-Медіа00006](https://mpz.brovary.org/wp-content/uploads/2015/04/S-Media00006.jpg)](https://mpz.brovary.org/wp-content/uploads/2015/04/S-Media00006.jpg)

[![С-Медіа00005](https://mpz.brovary.org/wp-content/uploads/2015/04/S-Media00005.jpg)](https://mpz.brovary.org/wp-content/uploads/2015/04/S-Media00005.jpg)

«Не поважають» таку рекламу і в комунальних підприємствах Броварів. Принаймні оголошення від КП «Броваритепловодоенергія» наклеювали просто поверх рекламних щитів.

[![С-Медіа00007](https://mpz.brovary.org/wp-content/uploads/2015/04/S-Media00007.jpg)](https://mpz.brovary.org/wp-content/uploads/2015/04/S-Media00007.jpg)

Не допоміг і великий напис із забороною клеїти приватні оголошення, який компанія розміщує починаючи із другого місяця своєї діяльності.

«С-МЕДІА АГЕНТСТВО», на відміну від свого торішнього попередника - «Маркет Медіа Груп», - назву не приховує. Товариство вказує її скорочений варіант на своїх рекламних дошках разом із телефонами, за якими можна зв’язатися із представниками фірми. Саме за такою назвою компанія зареєстрована у єдиному державному реєстрі підприємств. Там само можна побачити, що юридична адреса фірми – поблизу станції метро «Святошин», тобто на іншому боці Києва від Броварів. Зареєстрована вона десь за два-три місяці до появи дощок на під’їздах у Броварах – у жовтні минулого року. Її засновником став **Кривенко Артем Миколайович**.

\[caption id="attachment\_36579" align="aligncenter" width="560"\][![Туполєва_4а_1](https://mpz.brovary.org/wp-content/uploads/2015/04/Tupolyeva_4a_1.jpg)](https://mpz.brovary.org/wp-content/uploads/2015/04/Tupolyeva_4a_1.jpg) Витяг із держреєстру\[/caption\]

Щоб підтвердити, що саме ця фірма встановила дошки, ми вирішили отримати інформацію від представників «С-Медіа». Адже підприємств зі схожою назвою існує близько десятка по всій Україні. Журналісти нашого видання протягом розслідування спілкувались спочатку як нібито потенційні клієнти, а потім і як журналісти - за одним із вказаних на дошках телефонах. Особа, що відповідала на іншому кінці слухавки, представилась **Сергієм Рибкіним**. Як згодом розповіли керівники фірми, він є директором у Броварах.

Нібито потенційним клієнтам Сергій розказав, що «С-МЕДІА АГЕНТСТВО» уклало договори з чотирма ЖЕКами - №№ 2, 3, 4, 5. Зі слів керівника, усього встановили 825 дощок – усі на під’їздах. Також представник фірми надав адресну програму – перелік усіх будинків, де мають бути такі дошки.

\[spoiler title="Адресна програма, надана ТОВ «С-МЕДІА АГЕНТСТВО»" open="0" style="2"\]

- Вул. Енгельса – 1, 2, 4, 8, 10, 10-А, 10-Б.
- Вул. Красовського – 2, 2-А, 2-Б, 4, 6, 8-А, 10, 12.
- Вул. Кутузова – 6/6, 8, 20/2, 69-А, 69-Б, 71-А, 73-А.
- Вул. Будьоного – 1, 3, 5.
- Вул. Олімпійська – 1, 1-А, 1-Б, 2, 3, 4, 6, 6-А, 7, 7-А, 8, 9, 9-А, 10, 10-А.
- Вул. Чкалова – 16.
- Вул. Короленка - 47, 49, 50, 51, 52, 53, 55, 54, 54-А, 56, 56-А, 59, 60-А, 60-Б, 61, 61-А, 63, 64-А, 64-Б, 67, 68, 68-А, 68-Б, 70, 70-Б, 74.
- Вул. Незалежності – 3-А, 9-А, 15, 15-А, 19-А, 21.
- Вул. Черняховського – 13, 13-А, 15, 15-А, 17, 17-А, 19, 19-Б, 21-А, 23-А, 23-Б, 25, 25-Б.
- Вул. Білодубравна – 2, 2-А, 4, 6, 14, 14-А.
- Вул. Л. Українки – 2-А, 12.
- Вул. Горького – 2-А, 3, 5.
- Вул. Воз'єднання – 5-А, 7, 7-А, 9, 11, 15-Б.
- Вул. Київська – 166, 168, 288, 292, 294, 296, 298, 300, 300-А, 300-Б, 300-В, 302, 302-А, 304, 310, 310-А, 312.
- Вул. Кірова – 1, 4, 6, 8, 34, 36, 36-А, 51.
- Вул. Сєдова – 1, 2, 7.
- Вул. Грушевського – 1, 1-А, 3, 3-А, 3-Б, 17, 17-Б.
- Вул. Постишева – 1, 1/3, 5, 5-Б.
- Вул. Шевченко – 2, 4-Б, 6.
- Пл. Шевченко – 4.
- Вул. Папаніна – 4.
- Вул. Симоненко – 2, 2-Б, 4.
- Вул. Шолом-Алейхема, 96.
- Вул. Гагаріна – 1, 2, 3, 5, 6, 7, 8, 9, 10, 11, 12, 14, 16.
- Вул. М. Лагунової – 1, 4, 4-А, 5, 9, 10, 10-А, 11, 13-А, 13-Б, 17, 18, 19.

\[/spoiler\]

Як розповідали керівники компанії, «С-МЕДІА АГЕНТСТВО» нібито планувало укласти іще договір із ЖЕК-1, після чого число дощок мало зрости приблизно до 1000 штук.

Сергій повідав, що фірма має дозвіл від міської влади. Однак, коли ми просили показати ці дозволи, він уточнював, мовляв документів скоріш за все не існує. Але діяльність узгоджена з міською владою. Натомість, на прохання нібито потенційних клієнтів, Сергій надіслав скріншоти усіх чотирьох договорів, укладених із ЖЕКами. Між собою вони майже не відрізняються за змістом.

[![img805](https://mpz.brovary.org/wp-content/uploads/2015/04/img805.jpg)](https://mpz.brovary.org/wp-content/uploads/2015/04/img805.jpg) [![img806](https://mpz.brovary.org/wp-content/uploads/2015/04/img806.jpg)](https://mpz.brovary.org/wp-content/uploads/2015/04/img806.jpg) [![img807](https://mpz.brovary.org/wp-content/uploads/2015/04/img807.jpg)](https://mpz.brovary.org/wp-content/uploads/2015/04/img807.jpg) [![img808](https://mpz.brovary.org/wp-content/uploads/2015/04/img808.jpg)](https://mpz.brovary.org/wp-content/uploads/2015/04/img808.jpg)

_Скан одного з договорів_

Відповідно до документів, які уклали 1 грудня 2014 року, «С-МЕДІА АГЕНТСТВО» щомісячно має відшкодовувати частину витрат з утримання будинків та прибудинкових територій. Найменшу суму товариство має сплачувати ЖЕК-3 – 1710 грн, найбільшу – ЖЕК-5 – 3210 грн. ЖЕКам №№ 2 та 4 зобов’язані відшкодовувати по 2025 та 2235 грн відповідно.

Ми вирішили підрахувати, який же прибуток мусить мати компанія. Окрім **9180** грн, які мають іти ЖЕКам, за нашими підрахунками ще **6-8 тис.** грн іде на виготовлення поліграфії. Це якщо враховувати, що фірма друкує два наклади, як розповідав Сергій. За нашими спостереженнями, стенди справді поновлюють принаймні раз на місяць (хоч представники фірми запевняють, що обхід і поновлення роблять кожні три дні). Також якась сума йде на оплату праці робітників.

В розпорядженні нібито потенційних клієнтів опинились розцінки на розміщення реклами на дошках. Відповідно до прайсу, «С-Медіа» віддає в оренду рекламу за 11 грн/кв. см.

[![С-Медіа00009](https://mpz.brovary.org/wp-content/uploads/2015/04/S-Media00009.jpg)](https://mpz.brovary.org/wp-content/uploads/2015/04/S-Media00009.jpg)

Підрахувавши площу, зробили висновок, що за рекламу можна отримати близько **42 тис.** грн. Однак Сергій потенційним клієнтам пропонує одразу знижку в 50%. Маючи такі дані, можна повірити словам представників «С-Медіа», що їхній бізнес наразі збитковий.

\[embed\]https://soundcloud.com/user282725098/iztiokshkxra\[/embed\]

 

_Запис однієї з розмов нібито потенційного клієнта із директором Сергієм_

Не натякнуло на високі прибутки і місце розташування товариства «С-МЕДІА АГЕНТСТВО». Як переконував Сергій, адреса на вул. Туполєва, 4А, кв. 69 у Києві є лише юридичною адресою. Справді, у квартирі на другому поверсі живе сім’я засновника, в чому зміг переконатися наш журналіст.

\[caption id="attachment\_36592" align="aligncenter" width="560"\][![С-Медіа00010](https://mpz.brovary.org/wp-content/uploads/2015/04/S-Media00010.jpg)](https://mpz.brovary.org/wp-content/uploads/2015/04/S-Media00010.jpg) Київ, вул. Туполєва, 4А\[/caption\]

Натомість Сергій справжньою адресою називав то вул. Пушкінську, 9, то просто вул. Пушкінську, і одразу пропонував не їхати туди, бо «там зараз ремонт». Вже журналісту, який не приховував своєї професії, Сергій назвав адресу по вул. Пушкінській, 33.

[![С-Медіа00011](https://mpz.brovary.org/wp-content/uploads/2015/04/S-Media00011.jpg)](https://mpz.brovary.org/wp-content/uploads/2015/04/S-Media00011.jpg)

[![С-Медіа00013](https://mpz.brovary.org/wp-content/uploads/2015/04/S-Media00013.jpg)](https://mpz.brovary.org/wp-content/uploads/2015/04/S-Media00013.jpg)

В офісі на першому поверсі історичної будівлі, не попереджаючи про візит, ми знайшли Артема Кривенка. Чоловік відмовився показати своє робоче місце, мовляв там працюють ще декілька компаній і це буде незручно.

\[caption id="attachment\_36595" align="aligncenter" width="560"\][![С-Медіа00012](https://mpz.brovary.org/wp-content/uploads/2015/04/S-Media00012.jpg)](https://mpz.brovary.org/wp-content/uploads/2015/04/S-Media00012.jpg) Артем Кривенко\[/caption\]

Однак він розповів про роботу «С-МЕДІА АГЕНТСТВО» у Броварах. З його слів, встановлення рекламних дощок має благородні мотиви – фірма намагається заробити, натомість сплачує кошти на утримання прибудинкової території. Чому представники компанії вирішили платити ЖЕКам – мовляв іншого способу нема, каже власник компанії. Кривенко наводив приклади інших міст України, де працюють подібним чином. Незаконності встановлення своїх дощок представники фірми не визнали. Вони надали власне юридичне обґрунтування, яке базувалось на тому, що власниками зовнішніх поверхонь будинків нібито є ЖЕКи.

**ЖЕКи та влада**

Представники приватної фірми виявились відкритими до розмови, а от про міські комунальні підприємства та владу такого не скажеш. Ми вирішили підтвердити інформацію, надану «С-Медіа», подавши запити до ЖЕКів та Броварської міської ради. Запитання про те, на які конкретні статті витрат ідуть сплачені кошти, і чи надходять ці кошти взагалі, лишились без відповіді. Не надали в установах і копій самих договорів. Міськрада лише зазначила, що не зобов’язана володіти такою інформацією, бо ЖЕКи є самостійними юридичними особами, які не фінансуються з державного та місцевих бюджетів. Самі ЖЕКи відповіли схожим чином, додавши, що вони нібито не є суб’єктами господарювання, які займають домінуюче становище на ринку або наділені спеціальними чи виключними правами, а також не є природними монополіями. Це стало аргументом, щоб не надавати інформацію «щодо умов постачання товарів, послуг та цін на них».

[![img280_ред](https://mpz.brovary.org/wp-content/uploads/2015/04/img280_red.jpg)](https://mpz.brovary.org/wp-content/uploads/2015/04/img280_red.jpg) [![img281](https://mpz.brovary.org/wp-content/uploads/2015/04/img281.jpg)](https://mpz.brovary.org/wp-content/uploads/2015/04/img281.jpg) [![img282_ред](https://mpz.brovary.org/wp-content/uploads/2015/04/img282_red.jpg)](https://mpz.brovary.org/wp-content/uploads/2015/04/img282_red.jpg) [![img283](https://mpz.brovary.org/wp-content/uploads/2015/04/img283.jpg)](https://mpz.brovary.org/wp-content/uploads/2015/04/img283.jpg)

_Відповіді Броварської міської ради та одного з ЖЕКів_

Такі визначення справді наведені у **ст. 13** закону «Про доступ до публічної інформації». Однак юристи вказують, що ЖЕКи можливо і не використовують бюджетні кошти, але вони і наділені спеціальними чи виключними правами, і є монополістами. Варто зазначити, що 13-а стаття стала своєрідною «ширмою» для броварських комунальних підприємств. Вони її використовують, щоби відмовляти запитувачам у наданні будь-якої публічної інформації, якою зобов’язані володіти.

**Як налагодити ефективну співпрацю**

Коли, наприклад, власник приватного будинку біля автотраси надає свою огорожу в оренду для розміщення реклами, проблем зазвичай не виникає. Господар отримує гроші, він про це знає, тому сам зацікавлений в існуванні такої реклами. Власник паркану ще й добровільно слідкує за збереженням цілісності реклами. В нашій історії ситуація інакша: рекламна компанія бере в оренду поверхню стіни в третьої сторони, а не в її власника. Ані компанія, ані третя сторона не повідомляє власника про це. Тому останній, вважаючи, що його обдурюють, «бореться» з такою рекламою.

Нагадаємо, що відповідно до **п. 2 ст. 382** Цивільного кодексу України: «_Власникам квартири у дво- або багатоквартирному житловому будинку належать на праві спільної сумісної власності **приміщення загального користування, опорні конструкції будинку**, механічне, електричне, сантехнічне та **інше обладнання за межами** або всередині квартири, **яке обслуговує більше однієї квартири, а також споруди**, будівлі, які призначені для **забезпечення потреб усіх власників квартир**, а також власників нежитлових приміщень, які розташовані у житловому будинку_.» **Ст. 16** закону «Про рекламу» передбачає, що «з_овнішня реклама на територіях, будинках та спорудах розміщується за згодою їх власників або уповноважених ними органів (осіб)_». ЖЕКи є уповноваженими надавати лише чітко визначені житлово-комунальні послуги мешканцям будинку, а не вирішувати замість власників, кому і що надавати в оренду. На думку юристів, саме через це в укладених договорах сторони називають таку діяльність «_наданням рекламно-інформаційних послуг мешканцям будинків_» - щоби підмінити поняття.

Водночас, зробити все законно дуже складно, кажуть правники. Щоби встановити такі дошки на під’їздах, потрібно брати згоду в усіх власників квартир. Єдиний вихід, зі слів юристів, – створити в будинку ОСББ – юридичну особу, яка зможе вирішувати питання спільних майнових прав мешканців. Рішення в ОСББ зазвичай ухвалюють простою більшістю голосів власників квартир на загальних зборах. Але головне те, що господарі помешкань можуть спільно, без «зайвих», вирішити, яким способом керувати своєю власністю. Тому, доки така організація не створена, проблемні питання на практиці або не вирішуються, або на їхньому вирішенні наживаються треті сторони.

**Фото - Дмитро Карпій**
