---
title: "Інтернет-марафон \"Округ № 97: гаряча точка виборів-20​12\""
date: 2012-10-27
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "mayesh-pravo-znati"
  - "marafon"
  - "nastup"
  - "novini"
  - "okrug-97"
coverImage: "wp-content/uploads/2012/10/Marafon.jpg"
---

**[![](https://mpz.brovary.org/wp-content/uploads/2012/10/Marafon.jpg "Марафон")](https://mpz.brovary.org/wp-content/uploads/2012/10/Marafon.jpg)У кульмінаційний момент цьогорічної виборчої кампанії - День виборів - команда "Маєш право знати" спільно з громадянською кампанією "Наступ" проведе Інтернет-марафон "Округ № 97: гаряча точка виборів-2012".**

В оперативному режимі ми інформуватимемо наших читачів про все, що відбудватиметься у нашому виборчому окрузі протягом 28 жовтня 2012 року. У фокусі нашої уваги - _вчасний початок роботи 136 дільниць, робота спостерігачів та представників ЗМІ, хід голосування, явка виборців, діяльність та оцінки міжнародних спостерігачів, хід екзит-полу від провідних соціологічних компаній, робота окружної виборчої комісії, процес підрахунку голосів та встановлення результатів виборів, а також зафіксовані порушення виборчого законодавства_.

Окрім традиційних новин про найбільш ресонансні випадки порушень законодавства, ми будемо проводити онлайн-трансляцію коротких повідомлень у спеціальному блоці на головній сторінці. Також усі короткі новини ми будемо розміщувати на наших сторінках у соцмережах "**[ВКонтакті](https://vk.com/public33385818)"** та "**[Фейсбук](https://www.facebook.com/pravo.znaty.brovary)**", тому радимо підписуватись на них, щоб першими дізнаватись усе найважливіше про вибори-2012 у Броварах.

Про всі інциденти протягом Дня виборів команду "Маєш право знати" безпосередньо інформуватимуть активісти громадянської кампанії "Наступ", офіційні спостерігачі "Комітету виборців України", спостерігачі місії Canadem, члени окружної виборчої комісії, члени ДВК, уповноважені від політичних партій та журналісти. Також закликаємо наших читачів активно долучатись до нашого марафону та повідомляти нас про виявлені порушення за телефонами: **(067) 962-98-06**, а також писати на елекутронну скриньку [**info@mpz.brovary.org**.](mailto:info@mpz.brovary.org.)

> **Велике прохання не залишатись байдужими та разом з нами відстоюти прозорість та чесність виборчого процесу у Броварах. І для початку можете поширити цю новину на своїх сторінках у соцмережах, записати наші контакти та розповісти усно про цей марафон своїм друзям та знайомим.**
