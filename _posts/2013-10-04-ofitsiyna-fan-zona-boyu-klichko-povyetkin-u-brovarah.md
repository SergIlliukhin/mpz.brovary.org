---
title: "Офіційна фан-зона бою «Кличко-Повєткін» у Броварах!"
date: 2013-10-04
categories: 
  - "kolonka-avtora"
tags: 
  - "klichko"
  - "fan-zona"
---

[![банер](https://mpz.brovary.org/wp-content/uploads/2013/10/baner.jpg)](https://mpz.brovary.org/wp-content/uploads/2013/10/baner.jpg)**5 жовтня під час «бою десятиліття» - протистояння українського «Сталевого Молоту» Володимира Кличка з «Російським Вітязем» Олександром Повєткіним – у Броварах буде організовано офіційну фан-зону.**

[Офіційний фан-клуб братів Кличко](http://klitschko-brothers.com/) вирішив влаштувати фан-зону в місті-супутнику Києва, адже саме в Броварах свої перші кроки в боксі робив Володимир Кличко – на базі місцевого училища та під керівництвом броварських тренерів.  Відтак хлопці з **klitschko-brothers.com** сподіваються, що броварчани влаштують українському чемпіону шалену підтримку, навіть перебуваючи за тисячі кілометрів від Москви, де й відбудеться поєдинок. Окрім того, за броварськими вболівальниками спостерігатиме знімальна група російського телеканалу "РТР" - московські журналісти планують зробити сюжет з ресторану "911" про те, як українці підтримують свого чемпіона.

[![DSC_4387](https://mpz.brovary.org/wp-content/uploads/2013/10/DSC_4387.jpg)](https://mpz.brovary.org/wp-content/uploads/2013/10/DSC_4387.jpg)

Фан-зону буде облаштовано в [броварському ресторані «911»](https://www.facebook.com/PartyBar911?fref=ts), де напередодні бою між глядачами будуть розіграні шарфи та футболки із зображенням братів Кличко, а також плакат з автентичним автографом Володимира Кличка. Початок о 20:30 за адресою м. Бровари, бульвар Незалежності, 16, ресторан «911». Замовлення столиків за телефоном: 067 777 0 911.
