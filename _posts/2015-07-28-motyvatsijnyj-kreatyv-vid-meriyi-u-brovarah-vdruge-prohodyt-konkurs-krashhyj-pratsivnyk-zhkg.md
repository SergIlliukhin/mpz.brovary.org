---
title: "Мотиваційний креатив від мерії: у Броварах вдруге проходить конкурс «Кращий працівник ЖКГ»"
date: 2015-07-28
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "dvirnyk"
  - "zhkg"
  - "konkurs"
  - "krashhyj-pratsivnyk-zhkg"
  - "novini"
  - "prybyralnyk"
  - "slyusar"
---

**На офіційному сайті Броварської міської ради [опублікували](http://brovary.kiev.ua/rezultati-provedennya-pershogo-turu-shchor%D1%96chnogo-konkursu) результати проведення першого туру щорічного конкурсу «Кращий працівник житлово-комунального господарства міста Бровари-2015». П'ять броварських ЖЕКів визначили найкращих, на їх думку, двірників та прибиральників, а КП "Броваритепловодоенергія" назвало найстараннішого слюсаря-сантехніка. У другому - заключному турі - оргкомітет має визначити серед цих осіб та інших кандидатур, яких до 1 серпня ще можуть подати ОСББ, переможців конкурсу, щоб урочисто вручити нагороду на День міста.**

Конкурс проходить вже другий рік поспіль - відповідно до [Положення](https://onedrive.live.com/view.aspx?resid=72571393D4771099!1906&ithint=file%2c.doc&app=Word&authkey=!ANiEAaEA7KiJUIg), затвердженого рішенням виконкому  [№ 396 від](http://brovary.kiev.ua/r%D1%96shennya-vikonavchogo-kom%D1%96tetu-%E2%84%96-396-v%D1%96d-15072014) [15.07.2014](http://brovary.kiev.ua/r%D1%96shennya-vikonavchogo-kom%D1%96tetu-%E2%84%96-396-v%D1%96d-15072014). Як сказано у документі, метою проведення конкурсу є "_виявлення та поширення кращого досвіду роботи працівників підприємств, що надають послуги з утримання будинків та прибудинкових територій, стимулювання працівників підприємств до підвищення якості своєї роботи по благоустрою прибудинкових територій, утримання в належному стані під’їздів житлових будинків та внутрішньобудинкових мереж_".

> Завданнями конкурсу є: - виявлення та заохочення працівників підприємств які у повному обсязі якісно та ініціативно виконують свої обов'язки; - сприяння підвищення їх професіоналізму; - підвищення авторитету робітничих професій в галузі ЖКГ серед мешканців міста.

Цікавими є критерії оцінювання учасників конкурсу.

**1\. Конкурс "Кращий двірник":**

характеристика двірника мешканцями; рівень роботи, що проводиться по благоустрою закріпленої території (оформлення квітників, підрізка кущів, прибирання снігу). Висока культура спілкування з мешканцями, доброзичливість, охайність самого працівника.

Оцінки будуть виставлятися за кожен критерій окремо по 10 бальній системі:

- підмітання та транспортування сміття в установлене місце;
- прибирання снігу;
- очищення урн від сміття;
- згрібання опалого листя, сухих рослин;
- догляд за зеленими насадженнями (обкопування та обрізка дерев та кущів, поливання, прополювання клумб тощо) .

**2\. Конкурс "Кращий прибиральник":**

характеристика прибиральника мешканцями; рівень роботи, що проводиться по прибиранню закріпленого будинку (прибирання, миття, миття сходових площадок і маршів, ліфтових кабін). Висока культура спілкування з мешканцями, доброзичливість, охайність самого працівника.

Оцінки будуть виставлятися за кожен критерій окремо по 10 бальній системі:

- прибирання сходових площадок і маршів;
- миття сходових площадок і маршів;
- обмітання пилу, павутиння зі стель;
- миття вікон на сходових площадках і маршах;
- прибирання ліфтових кабін;
- вологе протирання поштових скриньок, електрощитів, підвіконь.

**3\. Конкурс "Кращий слюсар-сантехнік ":**

характеристика слюсара-сантехніка мешканцями; рівень роботи. Висока культура спілкування з мешканцями, доброзичливість, охайність самого працівника.

Оцінки будуть виставлятися за кожен критерій окремо по 10 бальній системі:

- проведення поточного ремонту внутрішньобудинкових систем гарячого і холодного водопостачання, водовідведення, теплопостачання та зливової каналізації і технічних пристроїв будинків;
- технічне обслуговування внутрішньо будинкових систем гарячого і холодного водопостачання, водовідведення, централізованого опалення і зливової каналізації;
- вчасна ліквідація ушкодження у внутрішньобудинкових мережах дотримуючись технологій безпечного використання технічних засобів;
- уміння працювати з металевими, металопластиковими і пластиковими трубами і комплектуючими.

Вище вказаним критеріям відповідають, на думку керівників ЖЕКів, наступні "переможці першого туру конкурсу":

> КП «Житлово – експлуатаційна контора – 1» Двірник - Бондар Ганна Іванівна Прибиральник - Шеремет Надія Пилипівна
> 
> КП «Житлово – експлуатаційна контора – 2» Двірник - Качанов Ігор Петрович Прибиральник - Горбовцова Любов Василівна
> 
> КП «Житлово – експлуатаційна контора – 3» Двірник - Ждан Іван Іванович Прибиральник - Себало Віра Петрівна
> 
> КП «Житлово – експлуатаційна контора – 4» Двірник - Назарчук Любов Миколаївна Прибиральник - Бакей Ірина Петрівна
> 
> КП «Житлово – експлуатаційна контора – 5» Двірник - Бокей Ірина Петрівна Прибиральник - Петручок Альбіна Петрівна
> 
> КП «Броваритепловодоенергія» слюсар - сантехнік - Білокур Юрій Миколайович

Заявки про участь у другому турі конкурсу подаються секретарю оргкомітету - в управління житлово-комунального господарства Броварської міської ради, за адресою вул. Возз'єднання, 1, відділ з питань експлуатації житла. Детальну інформацію з питань проведення конкурсів Ви можете одержати в управління житлово-комунального господарства за  тел: **(04594) 5-20-16**.
