---
title: "Просто зараз горять склади на Торгмаші, дим видно звідусіль – ФОТО, ОНОВЛЕНО"
date: 2017-06-05
categories: 
  - "brovary"
  - "novyny"
tags: 
  - "101"
  - "brovary"
  - "vibir-redaktsiyi"
  - "goryt"
  - "novini"
  - "palne"
  - "pozhezha"
  - "ryatuvannya"
  - "sklady"
---

**По вул. Сергія Москаленка, 26 зайнялися склади, нібито з пальним. Пожежні автомобілі виїхали на гасіння, однак не можуть подолати займання протягом години. Про це розповідають очевидці та частково підтверджують за телефоном рятувальної служби 101.**

Свідки помітили чорний дим близько **13:30**, про що [розповіли](https://www.facebook.com/groups/brovary/permalink/1669142039782422/) в групі «Бровари» на Фейсбуку. Очевидиця **Алла Пархоменко** зазначила, що поруч розташована газова заправка. Станом на **13:46** туди уже приїхали три пожежні автівки. А станом на **14:20** рятувальники досі не можуть загасити вогонь, нібито через сильний вітер.

\[caption id="attachment\_70904" align="aligncenter" width="573"\][![](https://mpz.brovary.org/wp-content/uploads/2017/06/pozhezha-torgmash-05.06.2017-Alla-Parhomenko-1.jpg)](https://mpz.brovary.org/wp-content/uploads/2017/06/pozhezha-torgmash-05.06.2017-Alla-Parhomenko-1.jpg) Фото - Алла Пархоменко\[/caption\]

За [інформацією](https://www.facebook.com/dtp.kiev.ua/posts/834327420066486) активістів ресурсу «dtp.kiev.ua», палають склади із паливом. Декілька очевидців зазначають, що дим видно із найвіддаленіших куточків Броварів та [навіть](https://www.facebook.com/groups/moibrovary/permalink/1366830853396686/) зі станції метро «Лісової» у Києві.

У рятувальників цього вихідного дня спромоглися відповісти і надати інформацію лише за номером «101». У службі ДСНС багатослівними не були: лише повідомили, що горять склади по **вул. Сергія Москаленка, 26**. Станом на **13:55** пожежні автомобілі вже виїхали на гасіння.

**UPD.** О **14:51** міський голова **Ігор Сапожко** [повідомив](https://www.facebook.com/groups/brovary/permalink/1669201063109853/), що зайнявся склад лісопиломатеріалів. На місці працює 10 одиниць техніки, «підключились» колеги з Борисполя та Києва. Зі слів мера, станом на зараз надзвичайники роблять усе можливе, щоб вогонь не перекинувся на прилеглі будівлі і території. Один ангар згорів вщент, зараз вогонь вдалось локалізувати в межах другого ангара з лісом. Наразі ситуація контрольована.

**Фото – Дмитро Карпій, [Алла Пархоменко](https://www.facebook.com/groups/brovary/permalink/1669147803115179/), [Марія Придьма](https://www.facebook.com/groups/moibrovary/permalink/1366830853396686/), [«dtp.kiev.ua»](https://www.facebook.com/dtp.kiev.ua/posts/834327420066486), [Володимир Сахно](https://www.facebook.com/groups/1639195776314161/permalink/1977940182439717/), [Володимир Федорів](https://www.facebook.com/groups/brovary/permalink/1669158259780800/), [Andy Demos](https://www.facebook.com/groups/brovary/permalink/1669148303115129/), Людмила Людмила, Sergey Sergey**
