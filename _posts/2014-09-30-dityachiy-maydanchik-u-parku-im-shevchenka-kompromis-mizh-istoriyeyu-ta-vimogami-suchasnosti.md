---
title: "Дитячий майданчик у парку ім. Шевченка - компроміс між історією та вимогами сучасності"
date: 2014-09-30
author: 
  username: "yschenko"
  display_name: "Ірина Ющенко"
tags: 
  - "brovary"
  - "vibir-redaktsiyi"
  - "novini"
  - "park-shevchenka"
  - "ploshha-shevchenka"
  - "proektuvannya"
  - "rekonstruktsiya"
  - "shevchenko"
---

**[![Парк Шевченка SAM_0839](https://mpz.brovary.org/wp-content/uploads/2014/09/Park-SHevchenka-SAM_0839.jpg)](https://mpz.brovary.org/wp-content/uploads/2014/09/Park-SHevchenka-SAM_0839.jpg)Мабуть, чи не найтаємничішою і найцікавішою частиною Броварів є Старе місто. Особливо парк ім. Тараса Шевченка, форма якого нагадує трикутник. Тільки якщо в Бермудському трикутнику предмети та люди зникають, в броварському бермуді вони несподівано з’являються, викликаючи неоднозначну реакцію.**

**Як усе починалося?**

Як не прикро визнавати, Бровари – місто без глибокої історії. Більшість пам’ятників та меморіальних дощок стосуються Великої Вітчизняної. Із довоєнних будівель у Броварах зберігся тільки будинок Квятковських (статбюро на вул. Кірова) та приміщення колишньої трудової колонії НКВС №5 із меморіальною дошкою пам’яті А.С. Макаренка. Невже з цього часу розпочинається історія Броварів? А якщо пильніше поглянути на стару частину міста? Колись там був центр Броварів із Святотроїцьким та Петропавлівським храмами, П’ятницьким базаром. Недаремно Тарас Шевченко згадує про Бровари в поемах «Катерина», «Варнак», «Сотник», адже неодноразово бував у нашому місті: на Розвилці міняв коней на місцевій поштово-кінній станції, ходив базаром. А в 1861 році процесія з прахом Кобзаря, що рухалася з Петербурга _(_місця першого поховання_)_ в Канів, зупинялася в Броварах. Із 1912 по 1944 роки Старим містом курсував мототрамвай, який зв’язував наше місто і Київ, а з 1923 року на трикутнику (в сквері) стояло погруддя Шевченку. До того часу на цьому ж місці височіло погруддя царю Олександру ІІ. Громадський діяч, поетеса, краєзнавець **Марія Овдієнко** переконана: сам Бог велів зробити сквер центром духовно-національного життя міста.

\[caption id="attachment\_29674" align="aligncenter" width="620"\][![Парк Шевченка SAM_0771](https://mpz.brovary.org/wp-content/uploads/2014/09/Park-SHevchenka-SAM_0771.jpg)](https://mpz.brovary.org/wp-content/uploads/2014/09/Park-SHevchenka-SAM_0771.jpg) Марія Овдієнко\[/caption\]

За 25 років жінка настільки набридала мерам своїми частими візитами з ідеями стосовно реконструкції скверу, що її просто стали уникати. Оббиваючи владні пороги, Марія Овдієнко переконалася: Шевченко їм, як казав один із героїв Карпенка-Карого, «без надобності» - ні Іщенко, ні Петренко, ні Антоненко й палець об палець не вдарили для наближення до її мрії. Щоправда, уточнює Марія Григорівна, за Антоненка, в 2008 році, було зроблено проект реконструкції скверу та площі. А потім усе затихло, адже за політичними іграми - переворотом у владі, а потім кризою владцям було не до Шевченка: ну не бачили депутати необхідності вкладати гроші в реконструкцію парку, адже ж є і зона для відпочинку, і Шевченко на постаменті.

Зате Марія Григорівна чітко знала навіщо все це робить: щоб майбутні покоління не нарікали на безпам’ятство предків. Не будемо переказувати всієї історії ходіння Марії Овдієнко по муках уже за правління міста Ігорем Сапожком ([про це вже писалося](https://mpz.brovary.org/rekonstruktsiya-skveru-imeni-tarasa-shevchenka-peredistoriya-kontseptsiya-ta-ninishniy-stan/)_)_, скажемо лише одне: маленька крапля і камінь точить, а наполегливість і труд усе перетруть. Тож на 200-ліття з дня народження Великого Кобзаря, на 383-у річницю міста (2013 рік) відбулося відкриття реконструйованого парку за авторською концепцією Марії Григорівни та освячення каменя на будівництво Тарасової каплиці _(_адже Шевченко народився на Святого Тарасія_)_, проект якої броварчанам безкоштовно передала академік АН України Лариса Скорик. А згодом рішенням Броварської міської ради від 24.10.2013 р. №1081-39-06 скверу було надано статус «пам’ятки історії» та перейменовано його в «парк».

[![Парк Шевченка SAM_0827](https://mpz.brovary.org/wp-content/uploads/2014/09/Park-SHevchenka-SAM_0827.jpg)](https://mpz.brovary.org/wp-content/uploads/2014/09/Park-SHevchenka-SAM_0827.jpg)

[![Парк Шевченка SAM_0824](https://mpz.brovary.org/wp-content/uploads/2014/09/Park-SHevchenka-SAM_0824.jpg)](https://mpz.brovary.org/wp-content/uploads/2014/09/Park-SHevchenka-SAM_0824.jpg)

[![Парк Шевченка SAM_0840](https://mpz.brovary.org/wp-content/uploads/2014/09/Park-SHevchenka-SAM_0840.jpg)](https://mpz.brovary.org/wp-content/uploads/2014/09/Park-SHevchenka-SAM_0840.jpg)

**Що планувалось і що зроблено?**

Проект реконструкції скверу, кошторисна вартість якого на той час складала **5 322 071 грн**, Марія Григорівна продумала до найменших дрібниць: перебудова пам’ятника Шевченку, спорудження Тарасової церкви та скульптурної групи за літературними творами Шевченка, встановлення пам’ятних знаків на місцях обох церков, облаштування місць для відпочинку броварчан, заміна освітлення та огорожі. З великими потугами та боргами, міська влада все ж втілила в життя практично всі задумки авторки проекту. Правда, церква святого Тарасія лише будується, опікується нею настоятель храму Покрови Пресвятої Богородиці Михаїл Лесюк.

[![Парк Шевченка SAM_0949](https://mpz.brovary.org/wp-content/uploads/2014/09/Park-SHevchenka-SAM_0949.jpg)](https://mpz.brovary.org/wp-content/uploads/2014/09/Park-SHevchenka-SAM_0949.jpg)

І лавок у парку лише 14, а планувалося поставити вдвічі більше.

[![Парк Шевченка SAM_0825](https://mpz.brovary.org/wp-content/uploads/2014/09/Park-SHevchenka-SAM_0825.jpg)](https://mpz.brovary.org/wp-content/uploads/2014/09/Park-SHevchenka-SAM_0825.jpg) [![Парк Шевченка SAM_0838](https://mpz.brovary.org/wp-content/uploads/2014/09/Park-SHevchenka-SAM_0838.jpg)](https://mpz.brovary.org/wp-content/uploads/2014/09/Park-SHevchenka-SAM_0838.jpg)

Та й 9 урн для нашого народу замало. А на броварських героїв творів Шевченка: кобзаря з кобзою, Катерину, Варнака, Сотника та Петра з Настусею в броварської влади грошей не вистачило взагалі (_до речі, ще раніше відділ капітального будівництва Броварської міської ради на запит «Маєш право знати» відмовився надати інформацію про те, яким чином були витрачені ці кошти, посилаючись на фірму-підрядника, яка нібито проти оприлюднення кошторисів)._

Однак молодий столичний скульптор **Микита Зігура** все ж розпочав роботу над скульптурами персонажів шевченкових творів. У борг. Як розповіла Марія Григорівна, макети майбутніх фігур у міськраді схвалили, і в березні 2015 року скульптури мають стати завершальним акордом в оновленні парку.

**Пристрасті навколо дитячого майданчика**

Здавалося б, у багаторічній епопеї «Реконструкція парку ім. Т. Шевченка» можна ставити крапку: у Марії Овдієнко 25-річна мрія збулася, окрім того, Бровари отримали історичний парк, жителі старої частини міста - чудове місце для відпочинку. Та не все так просто: місце для відпочинку дорослим є, а де ж майданчик для дітей? І збурені батьки почали атакувати приймальню міського голови та писати колективні звернення. «_Коли працювали над проектом реконструкції_, - розповідає Марія Овдієнко, яка на той час була членом містобудівної ради, - _я наполягала, щоб у проекті не було дитячого майданчика, адже ця ідея суперечила загальній концепції парку, який мав би стати не парком відпочинку, а осередком історії, адже в будь-якої справи є ідея і її порушувати не можна! Тим більше, поруч - швидкісна траса, а по обидва боки дитячого майданчика – асфальт, що само по собі не користь дитячому здоров’ю_». Та не всі причетні до реконструкції парку розділяли погляди пані Марії і активно просували ідею будівництва дитячого майданчика саме в парку, хоча були пропозиції побудувати його в дворі сусідніх будинків.

Тоді Марія Овдієнко все ж відстояла думку не псувати загальну концепцію парку, та цього разу перемогла настирливість батьків_,_ і в середині серпня 2014 року у парку з’явився новий дитячий майданчик.

[![Парк Шевченка SAM_0805](https://mpz.brovary.org/wp-content/uploads/2014/09/Park-SHevchenka-SAM_0805.jpg)](https://mpz.brovary.org/wp-content/uploads/2014/09/Park-SHevchenka-SAM_0805.jpg)

[![Парк Шевченка SAM_0806](https://mpz.brovary.org/wp-content/uploads/2014/09/Park-SHevchenka-SAM_0806.jpg)](https://mpz.brovary.org/wp-content/uploads/2014/09/Park-SHevchenka-SAM_0806.jpg)

Щоб знайти місце для споруди, робоча група виїжджала в парк кілька разів. Марія Григорівна відвойовувала кожен сантиметр історичного місця, тож дитячий майданчик, який у звичайному парку відпочинку був би належних розмірів і зайняв належне місце, в парку ім. Т. Шевченка розмістився в кутку (спершу планували облаштувати його за «спиною» в зупинки).

[![Парк Шевченка SAM_0839](https://mpz.brovary.org/wp-content/uploads/2014/09/Park-SHevchenka-SAM_0839.jpg)](https://mpz.brovary.org/wp-content/uploads/2014/09/Park-SHevchenka-SAM_0839.jpg)

Окрім того, було дуже важливо, щоб майданчик не випадав із загальної концепції парку.

**Олександр Моренко**, директор ПП «Деревообробний завод «Брама» розповідає: «_У міську раду ми подали кілька варіантів ескізів майданчиків. Вони зупинилися на ансамблі з п’яти дерев’яних споруд із дуба та сосни. У Броварах наших робіт – стандартних дитячих майданчиків, вже понад 20, однак це був ексклюзивний варіант. До цього часу нічого подібного ми не робили, то ж цей майданчик став для нашого підприємства своєрідною рекламною акцією_».

Так на майданчику з’явився віз, яким чумаки їздили по сіль, млин, будиночок, гойдалка та пісочниця. Все у стилі 19 століття. На сьогодні таке задоволення коштує **85 850** **грн**.

[![Парк Шевченка SAM_0808](https://mpz.brovary.org/wp-content/uploads/2014/09/Park-SHevchenka-SAM_0808.jpg)](https://mpz.brovary.org/wp-content/uploads/2014/09/Park-SHevchenka-SAM_0808.jpg)

[![Парк Шевченка SAM_0811](https://mpz.brovary.org/wp-content/uploads/2014/09/Park-SHevchenka-SAM_0811.jpg)](https://mpz.brovary.org/wp-content/uploads/2014/09/Park-SHevchenka-SAM_0811.jpg)

У ансамблі мали бути ще й балансер та карусель, однак місця було обмаль, – пояснюють проектанти.

\[caption id="attachment\_29690" align="aligncenter" width="620"\][![Парк Шевченка SAM_0962](https://mpz.brovary.org/wp-content/uploads/2014/09/Park-SHevchenka-SAM_0962.jpg)](https://mpz.brovary.org/wp-content/uploads/2014/09/Park-SHevchenka-SAM_0962.jpg) Ескізи каруселі та балансеру\[/caption\]

Батьки та дітлахи новобудові не нарадуються, однак і нарікають: однієї гойдалки - замало. Щоб погойдатися, дітлахи змушені шикуватися в довгу чергу (особливо ввечері).

[![Парк Шевченка SAM_0819](https://mpz.brovary.org/wp-content/uploads/2014/09/Park-SHevchenka-SAM_0819.jpg)](https://mpz.brovary.org/wp-content/uploads/2014/09/Park-SHevchenka-SAM_0819.jpg)

[![Парк Шевченка SAM_0812](https://mpz.brovary.org/wp-content/uploads/2014/09/Park-SHevchenka-SAM_0812.jpg)](https://mpz.brovary.org/wp-content/uploads/2014/09/Park-SHevchenka-SAM_0812.jpg)

Ще більше нарікань та невдоволення майданчик викликав у старожилів. І не лише майданчик, а й туалет, що біля нього. І знову до міського голови та Марії Овдієнко почали навідуватися ходаки з претензіями та протестами: як могли допустити, щоб на кістках гралися діти та стояв туалет? За словами Марії Григорівни, на трикутнику і справді стояла Святотроїцька церква, біля якої, як і кожного храму, хоронили священників. Однак дитячий майданчик розташований не на місці поховань. Їх нещодавно виявили в парку біля фонтанчика. А стосовно туалету, то біля кожної церкви вони були і є.

[![Парк Шевченка SAM_0815](https://mpz.brovary.org/wp-content/uploads/2014/09/Park-SHevchenka-SAM_0815.jpg)](https://mpz.brovary.org/wp-content/uploads/2014/09/Park-SHevchenka-SAM_0815.jpg)

Маємо визнати далекоглядність авторки проекту та її однодумців, адже подбали вони не лише про туалети, а й стоянку для автобусів. Навіть попри те, що в парку з’явилася незапланована споруда – дитячий майданчик, Марія Овдієнко переконана: парк БУДЕ центром національно-культурного життя міста, в який приїжджатимуть екскурсії.

**Очікувані сюрпризи**

Хочемо відкрити вам невелику таємницю: в епопеї «Реконструкція парку ім. Т. Шевченка» крапки поки що не планується, а історичний броварський трикутник у найближчому майбутньому поповниться новими артефактами: в пам’ять про перший в Російській імперії мототрамвай, що курсував нашим містом, планується поставити рейки з підсвічуванням. А на гостряку парку, перед церквою святого Тарасія, красуватиметься фортеця козацьких часів зі сторожовими вежами, яка відкриватиме браму в історію нашого міста. Цього в проекті реконструкції парку не було, але це нова спільна ідея влади міста і Марії Григорівни. До речі, архітектор над нею вже працює.

[![Парк Шевченка SAM_0833](https://mpz.brovary.org/wp-content/uploads/2014/09/Park-SHevchenka-SAM_0833.jpg)](https://mpz.brovary.org/wp-content/uploads/2014/09/Park-SHevchenka-SAM_0833.jpg)
