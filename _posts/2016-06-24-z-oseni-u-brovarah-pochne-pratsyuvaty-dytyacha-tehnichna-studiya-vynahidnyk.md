---
title: "З осені у Броварах почне працювати дитяча технічна студія «Винахідник»"
date: 2016-06-24
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "vynahidnyk"
  - "dity"
  - "navchannya"
  - "novini"
  - "tehnichna-studiya"
---

**1 вересня в Броварах відкриється технічна студія «Винахідник», там викладачі будуть навчати дітей від 3 до 16 років за допомогою конструкторів LEGO Education. Групи дітей формуватимуться за попереднім записом, пробне заняття коштуватиме від 100 грн.**

Технічна студія [«Винахідник»](http://vynahidnyk.org/) - це всеукраїнська мережа дитячих центрів, де діти 3-16 років навчаються за допомогою конструкторів LEGO Education. На сьогодні таких центрів 12 по всій Україні, а з 1 вересня [філія ТС «Винахідник»](https://www.facebook.com/profile.php?id=100012483010418&fref=ts) почне працювати і в Броварах.

[![Afisa-NEW-STUDIO-brovary](https://mpz.brovary.org/wp-content/uploads/2016/06/Afisa-NEW-STUDIO-brovary.jpg)](https://mpz.brovary.org/wp-content/uploads/2016/06/Afisa-NEW-STUDIO-brovary.jpg)

Основним принципом навчання в ТС "Винахідник" є принцип «Навчання через дію», це відбувається тоді, коли дитина створює реальні речі в матеріальному світі і одночасно набуває знань. Таке навчання доповнює шкільні програми з математики, фізики, інформатики, природознавства, технологій, розвитку мовлення, вважають у "Винахіднику".

![ps_nach_robototechnikaWeDo](https://mpz.brovary.org/wp-content/uploads/2016/06/ps_nach_robototechnikaWeDo.jpg)

Групи дітей на навчання будуть формуватися за попереднім записом. Дошкільнята – по 6 дітей у групі, школярі – по 10. Перше пробне заняття коштуватиме від 100 грн. Кількість занять – теж залежно від віку, від 4 до 8 на місяць. Заняття відбуватимуться протягом усього навчального року. Тривалість одного заняття в залежності від віку і вибраного курсу коливатиметься від 45 хвилин до 2,5 годин. На заняттях у техстудії працюватимуть педагоги, які пройшли навчання по системі LEGO Education.

Студія відкриється за адресою: **м. Бровари, вул. Київська, 245**. Попередній запис за тел: **(095) 567-50-50,** **(098) 567-50-50, (073) 567-50-50.**
