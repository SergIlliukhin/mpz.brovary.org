---
title: "З 1 серпня нова компанія \"Амуссон Київ\" розпочне вивіз сміття в Броварах"
date: 2017-07-28
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vyviz-smittya"
  - "novini"
  - "pp-ammuson-kyyiv"
coverImage: "wp-content/uploads/2017/07/Smittyevoz-Komunatrans-2-e1501240633816.jpg"
---

**Новий перевізник сміття ПП «Амуссон Київ» розпочинає свою роботу в Броварах з 1 серпня. Про це зазначається в [оголошенні](http://brovary-rada.gov.ua/news/15437.html) на сайті Броварської міської ради.**

Як йдеться в повідомленні, для вивезення з **1 серпня 2017 року** накопиченого сміття, споживач має можливість придбати біло-зелені пакети ПП «АМУССОН КИЇВ» в магазинах за наступними адресами:

- Магазин «ОЛІМП», вул. Оникієнка Олега, 127 (Кутузова).
- Магазин «КАЛИНА», вул. Гагаріна 11а.
- Магазин «ВВП», вул. Київська 152.
- Магазин «Каштановий», вул. Ярослава Мудрого 10 (Кірова).
- Магазин «Борисфен», вул. Шевченка, 10Б.
- Магазин «Славутич», вул. Київська 95 (з 6-8 серпня).

Також зараз ведуться перемовини з іншими магазинами щодо продажу пакетів для сміття в Броварах.

[Рішенням](http://brovary-rada.gov.ua/documents/27468.html) міськвиконкому від 4 липня було погоджено тарифи на послуги з вивезення побутових відходів ПП «Амуссон Київ»:

- для броварчан, які проживають у багатоповерхових будинках, – **64,84 грн/м куб**із ПДВ;
- в одноповерхових будинках при умові укладання договору – **63,23 грн/м****куб** з ПДВ та при умові придбання пакетів – **105,91 грн/м куб**;
- для  бюджетних установ – **66,00 грн/м куб**.

Вивезення побутових відходів з житлових будинків буде здійснюватися за попереднім графіком. Для укладання договору з перевізником звертатись за адресою: **м.Бровари, вул.Металургів 52/1.** Телефони для довідок: **(04594) 6-07-38, (099) 146-12-77**.

Нагадаємо, що в травні цього року Броварська міська рада [розірвала угоду](https://mpz.brovary.org/brovarska-vlada-rozirvala-ugodu-z-tov-komuntrans-brovary/) з ТОВ «Комунтранс-Бровари», підприємством, яке надавало послуги по вивезенню сміття в місті. Мешканці неодноразово [скаржилися](https://mpz.brovary.org/na-masyvi-ne-vyvozyat-smittya-z-mynulogo-roku-komuntrans-narikaye-na-zaborgovanist-zhekiv-a-komunalnyky-na-meshkantsiv/) на погану якість послуг чи невчасне вивезення сміття. Місяць тому, 29 червня, ПП «Амуссон Київ» [виграло конкурс](https://mpz.brovary.org/konkurs-na-vyvezennya-smittya-u-brovarah-rozigraly-firmy-batka-syna/) та найближчі 5 років буде вивозити сміття з броварських вулиць.
