---
title: "У Броварах відбулися громадські слухання: \"адмінресурс\" переміг - ФОТО"
date: 2016-12-24
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "aktivisti"
  - "alyans-novobud"
  - "brovary"
  - "budivnitstvo"
  - "vibir-redaktsiyi"
  - "gromada"
  - "gromadski-sluhannya"
  - "zberezhennya-lisu"
  - "lis"
  - "nikitchyna"
  - "novini"
  - "park"
  - "skver"
  - "stop-budivnytstvu-na-symonenka-chornovola"
coverImage: "wp-content/uploads/2016/12/gromadski-sluhannya-72-1.jpg"
---

**24 грудня у Броварах відбулися [громадські слухання](https://mpz.brovary.org/anons-24-grudnya-gromadski-sluhannya-shhodo-zabudovy-dilyanky-na-rozi-vulyts-symonenka-chornovola/) щодо "забудови земельної ділянки площею 1,8745 га по вул. Симоненка-Чорновола на умовах меморандуму або ініціювання розірвання договору її оренди". Навколо цієї ділянки точаться суперечки вже давно: проти знищення дерев громада [виступала](https://mpz.brovary.org/49464-2/) ще у 2015-му, проте [вибухнула](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/) ситуація у жовтні цього року. З того часу організувалася ініціативна група мешканців, було проведено [позачергову сесію](https://mpz.brovary.org/brovarskyh-deputativ-na-sesiyi-prosyly-zberegty-lis-foto/), підписано [меморандум](https://save.brovary.org/memorandum-pro-porozuminnya-pidpysano-ale-zatverdzhuvaty-jogo-budut-na-gromadskyh-sluhannyah/) і нарешті - організовано громадські слухання. Активісти наполягають на тому, що в оренду землю міська влада надала незаконно (щодо цього відкрито кримінальне провадження), а забудовник проводить невідповідальну політику будівництва, тому договір оренди треба розірвати. У свою чергу забудовник "Альянс Новобуд" хоче продовжити будувати, а на місці лісу обіцяє облаштувати парк (спочатку мова йшла про 1,58 га, зараз - про 4,5 га). Загалом ситуація піднімає на поверхню питання не/ефективності стратегії містобудування у Броварах та роль міської влади у цьому.**

[![](https://mpz.brovary.org/wp-content/uploads/2016/12/gromadski-sluhannya-4.jpg)](https://mpz.brovary.org/wp-content/uploads/2016/12/gromadski-sluhannya-4.jpg)

[![](https://mpz.brovary.org/wp-content/uploads/2016/12/gromadski-sluhannya-2.jpg)](https://mpz.brovary.org/wp-content/uploads/2016/12/gromadski-sluhannya-2.jpg)

Ще здалеку від "Прометея" сьогодні було видно: люди прийшли! При найближчому розгляді стало зрозуміло, що більшість це - спортивні молодики, бюджетники та пенсіонери.

[![](https://mpz.brovary.org/wp-content/uploads/2016/12/gromadski-sluhannya-3.jpg)](https://mpz.brovary.org/wp-content/uploads/2016/12/gromadski-sluhannya-3.jpg)

[![](https://mpz.brovary.org/wp-content/uploads/2016/12/gromadski-sluhannya-5.jpg)](https://mpz.brovary.org/wp-content/uploads/2016/12/gromadski-sluhannya-5.jpg)

"Адмінресурс" проявив себе ще на початку слухань, коли доповідачці **Ірині Нікітчиній** не давали завершити промову та вороже шикали. Прискіпливо налаштований до витримування умов регламенту **Петро Бабич** (секретар міської ради, фактично вів громадські слухання замість голови **Павла Дубленича**, активіста) переривав промову активістки, в якій вона за допомогою слайдів презентації пояснювала позицію ініціативної групи.

[![](https://mpz.brovary.org/wp-content/uploads/2016/12/Sosnovyj.jpg)](https://mpz.brovary.org/wp-content/uploads/2016/12/Sosnovyj.jpg)

Ірина Нікітчина показала фото території, починаючи з 2007 року, з яких було зрозуміло, що ніякого рілля та чагарників, які зафіксували чиновники, даючи дозвіл будувати на цій ділянці, - немає. Натомість там росли сосни. У той же час довкола було достатньо вільної території.

[![](https://mpz.brovary.org/wp-content/uploads/2016/12/Sosnovyj-2.jpg)](https://mpz.brovary.org/wp-content/uploads/2016/12/Sosnovyj-2.jpg)

Торкнулася пані Нікітчина і недотриманих норм будівництва та [садочку](https://mpz.brovary.org/chy-buty-shhe-odnomu-sadochku-u-lisovomu-kvartali/), який обіцяв та не побудував забудовник. Пояснила, і яку територію лісу пропонують зберегти активісти (6,4 га), а яка може знищитися під час забудови.

[![](https://mpz.brovary.org/wp-content/uploads/2016/12/Sosnovyj3.jpg)](https://mpz.brovary.org/wp-content/uploads/2016/12/Sosnovyj3.jpg)

[![](https://mpz.brovary.org/wp-content/uploads/2016/12/gromadski-sluhannya-26.jpg)](https://mpz.brovary.org/wp-content/uploads/2016/12/gromadski-sluhannya-26.jpg)

\[caption id="attachment\_64516" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-27.jpg)](https://mpz.brovary.org/wp-content/uploads/2016/12/gromadski-sluhannya-27.jpg) Ірина Нікітчина\[/caption\]

Після цього слово мали забудовники: **Юрій Мавродієв** (Алекса Груп) та **Сергій Караванський** (Альянс Новобуд). Вони зазначили, що компанія "Альянс Новобуд" є добросовісною, сплачує пайові внески, майно в неї не арештовано (у зв'язку з належністю до структур Віктора Поліщука, власника банку "Михайлівський", та порушенням кримінальних справ), а свої зобов'язання щодо будівництва парку та проектування об'єктів інфраструктури вони виконають.

\[caption id="attachment\_64508" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-19.jpg)](https://mpz.brovary.org/wp-content/uploads/2016/12/gromadski-sluhannya-19.jpg) Юрій Мавродієв та Сергій Караванський\[/caption\]

[![](https://mpz.brovary.org/wp-content/uploads/2016/12/gromadski-sluhannya-6.jpg)](https://mpz.brovary.org/wp-content/uploads/2016/12/gromadski-sluhannya-6.jpg)

Згодом перед громадою виступали депутати і активісти. Так, депутат **Юрій Скотніков** зазначив, що одним з головних винуватців проблеми, що наразі виникла, є головний архітектор міста **Лілія Рибакова**, яка проводить злочинну політику неефективного містобудування; у міста немає стратегії розвитку; вулиці у прямому сенсі крадуться та плануються неправильно.

\[caption id="attachment\_64533" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-44.jpg)](https://mpz.brovary.org/wp-content/uploads/2016/12/gromadski-sluhannya-44.jpg) Леонід Черепейнік\[/caption\]

Депутат **Леонід Черепейнік** спростував деякі заяви, що лунали в залі. Зокрема, він зазначив, що забудовник повинен сплатити не **1 мільйон** гривень пайового внеску, про які він заявив як про власне досягнення, а **4 мільйони**; а будувати школи, садочки та дороги - це його обов'язок. Загалом, промова депутата містила простий меседж: Бровари - не бідне місто, забудовники мають вчасно сплачувати адекватні пайові внески у бюджет, а ми, місто, вже самі можемо будувати парк абощо.

\[caption id="attachment\_64534" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-45.jpg)](https://mpz.brovary.org/wp-content/uploads/2016/12/gromadski-sluhannya-45.jpg) Ірина Веремчук\[/caption\]

Депутатка **Ірина Веремчук** згадала, що з 15 тисяч дерев в цьому місті залишилося вже 12. _"Такими темпами ми скоро залишимося без дерев взагалі",_ - сказала вона.

[![](https://mpz.brovary.org/wp-content/uploads/2016/12/gromadski-sluhannya-52.jpg)](https://mpz.brovary.org/wp-content/uploads/2016/12/gromadski-sluhannya-52.jpg)

Помічниця народного депутата **Павла Різаненка** повідомила, що з приводу ситуації навколо забудови депутатом було подано запити до прокуратури Київської області та до ДАБК. Остання не вбачає порушень у будівництві, а прокуратура [відкрила](https://mpz.brovary.org/skandalna-zabudova-lisu-prokuratura-vstanovyla-fakt-sluzhbovogo-pidroblennya-dokumentiv/) кримінальне провадження: наразі триває досудове розслідування.

\[caption id="attachment\_64550" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-61.jpg)](https://mpz.brovary.org/wp-content/uploads/2016/12/gromadski-sluhannya-61.jpg) Віктору Малофієнку знову не дали слова: в кого мікрофон - той і переміг\[/caption\]

\[caption id="attachment\_64505" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-16.jpg)](https://mpz.brovary.org/wp-content/uploads/2016/12/gromadski-sluhannya-16.jpg) Працює лічильна комісія\[/caption\]

Після усіх промов, що тривали загалом близько двох годин, перейшли до голосування. Порахувати точно усі голоси - справа була не з легких, адже зала була забита вщент. Усього на слуханнях, за даними організаторів, зареєструвалося **817** осіб, а безпосередньо голосувало біля півтисячі. Як пояснив **Віталій Кусташ**, секретар лічильної комісії, голоси броварчан рахували 10 осіб, які були розподілені залою та відповідали за певну кількість рядів. Голосування відбувалося шляхом підняття картки, яку отримали присутні при реєстрації. Проте навіть і без детального підрахунку одразу візуально стало зрозуміло, що варіант розірвання договору із забудовником зала не підтримує. Це підтвердили цифри:

- **за меморандум** та продовження будівництва проголосувало **472** особи, проти - 93, утрималися 2.
- **за розірвання договору оренди** із забудовником "Альянс Новобуд" проголосували **92** особи, проти - 383, утрималися 2.

\[caption id="attachment\_64499" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-10.jpg)](https://mpz.brovary.org/wp-content/uploads/2016/12/gromadski-sluhannya-10.jpg) Зала голосує за будівництво висоток\[/caption\]

\[caption id="attachment\_64504" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-15.jpg)](https://mpz.brovary.org/wp-content/uploads/2016/12/gromadski-sluhannya-15.jpg) Як і в міськраді, є депутати, які голосують проти будівництва\[/caption\]

\[caption id="attachment\_64558" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-69.jpg)](https://mpz.brovary.org/wp-content/uploads/2016/12/gromadski-sluhannya-69.jpg) А інші - за\[/caption\]

\[caption id="attachment\_64570" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-2-1.jpg)](https://mpz.brovary.org/wp-content/uploads/2016/12/gromadski-sluhannya-2-1.jpg) Завідуюча садочком, депутатка Тоцька (Єдність) голосує взагалі без картки\[/caption\]

\[caption id="attachment\_64571" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-74.jpg)](https://mpz.brovary.org/wp-content/uploads/2016/12/gromadski-sluhannya-74.jpg) Василь Кочубей, голова земельной комісії, голосує за будівництво\[/caption\]

\[caption id="attachment\_64506" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-17.jpg)](https://mpz.brovary.org/wp-content/uploads/2016/12/gromadski-sluhannya-17.jpg) Юрій Скотніков утримується\[/caption\]

**Чому так сталося?**

По-перше. До зали не змогли потрапити усі бажаючі, а також до реєстрації не було допущено багато мешканців новобудов, які не отримали ще прописки в місті. Початково вони мали це право і прийшли його реалізувати, проте не змогли (на [відео](https://www.facebook.com/groups/brovary/permalink/1475438922486069/?comment_id=1475637262466235&comment_tracking=%7B%22tn%22%3A%22R9%22%7D) працівниця виконкому відмовляє відвідувачу громадських слухань з посиланням на [Тимчасове положення про громадські слухання](https://mpz.brovary.org/brovary-polozhennyaproprovedennyagromadskyhsluhan/), яке насправді не містить вимог щодо прописки).

Як зазначають активісти, вчора відбулося засідання організаційного комітету, де все перегралося: було прийнято рішення дати право голосу на громадських слуханнях лише тим броварчанам, що мають прописку, хоча початково (і це зафіксовано в регламенті) постановили приймати голоси і від тих, хто мешкає в місті та має право власності у Броварах. Також було визначено склад лічильної комісії. (Склад організаційного комітету було [визначено](https://onedrive.live.com/view.aspx?resid=76CC13A1B9E773BD!1294&ithint=file%2cdocx&app=Word&authkey=!AIiAk6py0JIBPNk) ще 2 грудня.)

[![](https://mpz.brovary.org/wp-content/uploads/2016/12/15542021_1207891192634151_261370479011183458_n.jpg)](https://mpz.brovary.org/wp-content/uploads/2016/12/15542021_1207891192634151_261370479011183458_n.jpg)

[![](https://mpz.brovary.org/wp-content/uploads/2016/12/15622766_1207891289300808_1489439181251652682_n.jpg)](https://mpz.brovary.org/wp-content/uploads/2016/12/15622766_1207891289300808_1489439181251652682_n.jpg)

По-друге, у команді активістів відбувалися локальні зради. Так, один з найактивніших захисників лісу **Микола Ткач** перейшов на інший бік. Саме його вчора було обрано головою лічильної комісії, а на слуханнях він проголосив, що виступає за сквер, хоча на мітингу один з перших закликав ламати паркан навколо будівництва, за що його зокрема викликала поліція. Броварчани не стримували слів, коли вимовляли пану Ткачу в обличчя, що вони про нього думають. Коли він виступав, кричали: "Ганьба!" та "Зрадник".

[![](https://mpz.brovary.org/wp-content/uploads/2016/12/gromadski-sluhannya-12.jpg)](https://mpz.brovary.org/wp-content/uploads/2016/12/gromadski-sluhannya-12.jpg)

По-третє, броварська громада слабо обізнана в питанні саме цього будівництва та юридичних тонкощах взагалі. У той час коли зацікавлені особи розповсюджують міфи, люди не орієнтуються: чия це земля взагалі, хто повинен вирішувати її долю? Люди не відчувають себе хазяями у місті.

По-четверте, частина громади, яка зацікавлена в будівництві, була добре згуртована (провладні депутати, працівники "Альянс Новобуд", бюджетники, пенсіонери). Склад "адмінресурсу" було видно неозброєним оком, що [підтверджують](https://www.facebook.com/groups/brovary/permalink/1475447992485162/) містяни у [дописах](https://www.facebook.com/groups/brovary/permalink/1475438922486069/) у соцмережах.

[![](https://mpz.brovary.org/wp-content/uploads/2016/12/12-1.jpg)](https://mpz.brovary.org/wp-content/uploads/2016/12/12-1.jpg)

[![](https://mpz.brovary.org/wp-content/uploads/2016/12/13-2.jpg)](https://mpz.brovary.org/wp-content/uploads/2016/12/13-2.jpg)

[![](https://mpz.brovary.org/wp-content/uploads/2016/12/14-2.jpg)](https://mpz.brovary.org/wp-content/uploads/2016/12/14-2.jpg)

Броварчанин **Микола** коментує нашим журналістам: _"Мій батько працює на будівництві "Альянс Новобуд". Їм усім ще в четвер сказали прийти на слухання та голосувати проти розірвання договору оренди"._ Дійсно, багато чоловіків у залі активно реагували на фрази про збереження робочих місць та ствердно плескали в долоні.

[![](https://mpz.brovary.org/wp-content/uploads/2016/12/gromadski-sluhannya-22.jpg)](https://mpz.brovary.org/wp-content/uploads/2016/12/gromadski-sluhannya-22.jpg)

[![](https://mpz.brovary.org/wp-content/uploads/2016/12/gromadski-sluhannya-42.jpg)](https://mpz.brovary.org/wp-content/uploads/2016/12/gromadski-sluhannya-42.jpg)

[![](https://mpz.brovary.org/wp-content/uploads/2016/12/gromadski-sluhannya-11.jpg)](https://mpz.brovary.org/wp-content/uploads/2016/12/gromadski-sluhannya-11.jpg)

У той же час містян, що виступають за припинення будівництва, розірвання договору оренди з забудовником, збереження лісу та влаштування там парку коштом міста, - було на слуханнях обмаль, а більшості броварчан до цього байдуже, тому не дивно, що все відбулося, як відбулося.

\[caption id="attachment\_64502" align="aligncenter" width="600"\][![](https://mpz.brovary.org/wp-content/uploads/2016/12/gromadski-sluhannya-13.jpg)](https://mpz.brovary.org/wp-content/uploads/2016/12/gromadski-sluhannya-13.jpg) Містяни, що голосують проти будівництва\[/caption\]

Однак тактична поразка не означає поразки стратегічної. Проведення громадських слухань само по собі є дуже важливим та прогресивним прикладом. До цього в місті забудовувалося усе без слухань взагалі. І вже невдовзі ми можемо побачити ще одні слухання: щодо ІІ мікрорайону та ЖК "Скандія". У будь-якому разі люди приходять, люди слухають. Звичайно, більшості сьогодні було байдуже, вони не приховували свого роздратування затягуванням непотрібних їм балачок і хотіли вже нарешті проголосувати та піти. Проте це не означає, що сьогоднішня профанація дискредитує громадські слухання взагалі. Сьогодні громада вирішила так, бо зацікавлена, завтра - може вирішити інакше.

Загалом, це цілком нормально, що не все одно лише маленькій частині громаді. Не дарма існує слово "еліта", воно означає ту маленьку частинку суспільства, яка бере на себе відповідальність. Елітою не призначають. На Майдан вийшов незначний відсоток населення України, проте він зміг зрушити систему. Чи настане у Броварах час, коли громада прокинеться? Коли думка адекватної громади набере критичну вагу? Коли сформуються справжні еліти? Ну а поки що все залишається по-старому... Обивательське суспільство міцно спить, по-дитячому закриває обличчя та не хоче помічати того, що відбувається з його власністю, з його містом, з його життям.

**Фото - Світлана Яцив**
