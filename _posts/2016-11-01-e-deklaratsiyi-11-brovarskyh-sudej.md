---
title: "Е-декларації: 11 броварських суддів"
date: 2016-11-01
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "brovary"
  - "brovarskiy-miskrayonniy-sud"
  - "vibir-redaktsiyi"
  - "e-deklaruvannya"
  - "novini"
  - "suddi"
coverImage: "wp-content/uploads/2016/11/1471615891-7941.png"
---

**Відповідно до Закону України ["Про запобігання корупції"](http://zakon2.rada.gov.ua/laws/show/1700-18), електронні декларації повинні подавати не лише [міський голова](https://mpz.brovary.org/e-deklaratsiya-sapozhka-groshi-zhytlo-zemelni-dilyanky-majzhe-vse-vlasnist-druzhyny/), а й депутати місцевих рад, держслужбовці, судді, податківці, прокурори, поліцейські та інші. Сьогодні на МПЗ 11 декларацій суддів [Броварського міськрайонного суду](http://br.ko.court.gov.ua/sud1007/judges/) за 2015 рік. В середньому броварські судді отримують близько 20 тисяч гривень на місяць, володіють ділянками землі у найближчих селах та мають пристрасть до джипів.**

Судді Броварського міськрайонного суду:

1. Батюк Василь Вікторович
2. Білик Ганна Олексіївна
3. Василишин Валерій Олександрович - голова суду
4. Дутчак Ігор Михайлович
5. Кічинська Олена Федорівна
6. Міхієнкова Тамара Леонідівна - заступник голови суду
7. Петришин Наталія Миколаївна
8. Радзівіл Аліна Григорівна
9. Селезньова Тетяна Віталіївна
10. Сердинський Володимир Степанович
11. Телепенько Анатолій Дмитрович

Відповідо до поданої е-декларації, голова Броварського міськрайонного суду **[Валерій Василишин](https://public.nazk.gov.ua/declaration/e2a1ce75-5f47-4ff5-9447-1ba513fe7744)** має:

- земельну ділянку в Яготинському районі (2 264 кв.м), придбану у 2011 році - вартість не відома
- земельну ділянку у Гоголеві (1 200 кв.м), придбану у 2010 році - вартість не відома
- квартиру в Києві (85,8 кв.м), придбану у 2007 році - вартість не відома
- квартиру у Броварах (75,8 кв.м), придбану у 2014 році - вартість не відома
- машиномісце в паркінгу в Києві (15,5 кв.м), придбане у 2011 році - вартість не відома
- гараж в Києві (17 кв.м) - вартість не відома

На його дружину записані:

- земельна ділянка у Великій Димерці (1 200 кв.м), придбана 02.09.11 - вартість не відома
- джип Тойота Ленд Крузер Прадо 2008 року, придбаний у 2008 році - вартість не відома
- джип Тойота Ленд Крузер 200 2008 року, придбаний у 2009 році - вартість не відома

Також дружина вказує 172 760 грн в банку та 36 730 грн процентів. Заробітної плати дружина судді не отримує. У той же час зарплата чоловіка за 2015 рік становила 208 992 грн (**17 416 грн в міс.**).

<iframe src="https://vis.occrp.org/Metro/view/491b16fdf7ef6783d35cdad05907280f" width="640" height="480" frameborder="0" scrolling="no" allowfullscreen="allowfullscreen"></iframe>

Його заступниця **[Тамара Міхієнкова](https://public.nazk.gov.ua/declaration/27bb851e-fef1-4000-96fd-0677b0ffe6fb)** задекларувала:

- квартиру у Броварах (106 кв.м), придбану у 2009 році за 503 865 грн
- земельну ділянку у Великій Димерці, отриману 02.08.2011 - вартість не відома
- авто Сітроен С4 2007 року, придбане у 2007 році за 124 000 грн

Заробітна плата судді - 279 010 грн (**23 250 грн в міс.**), як адвокат вона отримала також 990 грн. У той же час суддя зазначила $ 63 000 як сплату за кредит (2014 року) та $ 7 476 як сплачені проценти.

У сина судді, що працює в адвокатському обєднанні, є авто Лексус 350 2007 року, придбане у 2011 році - вартість не відома. Його заробітна плата в 2015 році склала 8 861 грн (738 грн в міс.).

<iframe src="https://vis.occrp.org/Metro/view/f8153529bc81bbddadc692b027591f79" width="640" height="480" frameborder="0" scrolling="no" allowfullscreen="allowfullscreen"></iframe>

Декларації інших суддів Броварського міськрайонного суду подані далі в алфавітному порядку.

Суддя **[Василь Батюк](https://public.nazk.gov.ua/declaration/9e8bf271-66b0-432c-b154-b9e7bd9b4b4a)** має:

- земельну ділянку у Броварах (310 кв.м), придбану у 2008 році за 133 850 грн
- земельну ділянку у Броварах (140 кв.м), придбану у 2008 році за 45 336 грн
- будинок у Броварах (158,5 кв.м), придбаний у 2008 році за 436 979 грн
- Фольксваген Гольф 2008 року, придбаний у 2012 році за 62 992 грн

Суддя декларує заробітну плату 226 325 грн за рік (**18 860 грн в міс.**), а його дружина, що працює в Броварському центрі первинної медико-санітарної допомоги, - 73 924 грн (6 160 грн в міс.). Готівкових коштів, рахунків у банках інших активів родина відповідно до декларації - не має.

Суддя **[Ганна Білик](https://public.nazk.gov.ua/declaration/8ad76526-4e55-4133-be37-5448af90e8ba)** задекларувала:

- земельну ділянку у Великій Димерці (1 200 кв.м), придбану 02.08.11 - вартість не відома
- квартиру у Броварах (89,8 кв.м), придбану у 2012 році - вартість не відома
- будинок у Чернігівській області (53,3 кв.м), придбаний у 2010 році за 12 410 грн
- недобудований будинок там же (240 кв.м)
- орендовану ділянку у Броварах (48 кв.м)
- гараж у Броварах (35 кв.)
- джип Субару Аутбек 2007 року, придбаний у 2008 році за 200 100 грн

Заробітної плати в 2015 році суддя отримала 211 549 грн (**17 629 грн в міс.**). А також вона вказує $ 683 та 33 594 грн в банках, інших активів не має.

Суддя **[Ігор Дутчак](https://public.nazk.gov.ua/declaration/98f0004e-bc2c-4741-be3e-212c85488b36)** володіє:

- квартирою у Броварах (90,4 кв.м), придбаною у 2006 році за 227 250 грн
- земельною ділянкою у Великій Димерці (1 200 кв.м), придбаною 02.08.11 - вартість не відома
- автомобілем Кіа Ріо 2013 року, прибаним у 2013 році за 147 200 грн

А його дружина має:

- квартиру в Києві (105,5 кв.м), придбану у 2014 році за 981 674 грн
- земельну ділянку в Требухові (1200 кв.м), придбану в 2011 році за 70 680 грн

Заробітна платня судді у 2015 році - 249 598 грн (**20 780 грн в міс.**), пенсія - 8 946 грн, страхові виплати - 2 124 грн. Його дружина,що працює у Верховному суді України, отримала 124 307 грн (10 389 грн в міс.). Також суддя задекларував кредити подружжя.

Суддя **[Олена Кічинська](https://public.nazk.gov.ua/declaration/c51c6325-ade2-4081-85ec-fd89e63093dc)** задекларувала:

- земельну ділянку у Великій Димерці (1200 кв.м), придбану 02.08.11 - вартість не відома
- квартиру у Броварах (29,9 кв.м), придбану у 2000 році за 42 062 грн
- отриману у 2009 році від Броварської міської ради квартиру у Броварах (87,2 кв.м) - вартість не відома

Відповідно до деклараціїї, автомобілів, готівкових коштів, банківських вкладів та інших активів суддя не має. Отримувала заробітну плату 239 793 грн (**19 983 грн в міс.**), а її син, що є працюючим студентом, судячи з декларації, отримав 19 250 грн ЗП та 9 900 грн стипендії.

Суддя **[Наталія Петришин](https://public.nazk.gov.ua/declaration/2bfc6cf7-6109-42bd-a4ff-d7cc3e97ca6e)** декларує:

- земельну ділянку у Великій Димерці (1200 кв.м), придбану 02.08.11 - вартість не відома
- квартиру у Броварах (111,9 кв.м), придбану у 2013 році - вартість не відома - власником виступає третя особа
- джип Тойота Рав-4 2008 року, придбаний у 2009 році за 272 137 грн

Заробітна плата судді в 2015 році становила 206 902 грн (**17 242 грн в міс.**), соціальні виплати - 15 253 грн. Доходи інших членів родини не вказані.

Суддя **[Аліна Радзівіл](https://public.nazk.gov.ua/declaration/a507e2fe-60ae-4743-8a47-edaf97b4067c)** вказує:

- земельну ділянку у Великій Димерці (1200 кв.м), придбану 02.08.11 - вартість не відома
- орендовану в Києві квартиру (86,6 кв.м) з 2006 року
- квартиру у Броварах (37,1 кв.м), придбану у 2006 році за 22 753 грн - спільна власність з чоловіком
- джип СанЯнг Рехтон 2011 року, придбаний у 2011 році - вартість не відома - спільна власність з чоловіком

У 2015 році суддя **не отримувала зарплату**, натомість мала 12 150 грн допомоги на дитину, а її чоловік у Генеральній прокуратурі отримав 239 992 грн заробітної платні (20 000 грн в міс.). Ніяких активів, готівкових коштів тощо суддя не декларує.

Суддя **[Тетяна Селезньова](https://public.nazk.gov.ua/declaration/1a0f6bfe-afa3-46aa-b50e-5938124c96fb)** згідно декларації володіє:

- квартирою в Луганську (54,4 кв.м), придбаною у 2000 році за 12 432 грн
- джипом Фольксваген Тігуан 2012 року, придбаним у 2013 році за 265 000 грн

Джерелом доходу суддя вказує заробітну плату - 265 985 грн (**22 165 грн в міс.**) та проценти  - 7 962 грн. А також декларує готівку: $ 5 800 та 525 000 грн.

Суддя **[Володимир Сердинський](https://public.nazk.gov.ua/declaration/1a91eb83-5de7-4bbb-b23b-e3e7427cf0db)** вказав:

- земельну ділянку у Літках (1200 кв.м), придбану у 2015 році - вартість не відома
- квартиру у Броварах (98,6 кв.м), отриману у 2008 році від виконкому БМР на правах користування
- квартиру у Тернопільскій області (46,9 кв.м), придбану у 2012 році - вартість не відома
- джип Тойота Прадо 2007 року, придбаний у 2007 році - вартість не відома

Його дружина володіє:

- земельною ділянкою у Броварах (1000 кв.м), придбаною у 2010 році - вартість не відома
- будинком у Броварах (297,7 кв.м), придбаним у 2011 році - вартість не відома
- квартирою у Броварах (44,9 кв.м), придбаною у 2012 році - вартість не відома
- нежитловим приміщенням у Броварах (10, 4 кв.м), придбаним у 2011 році - вартість не відома
- авто Джілі Емгранд 7 2014 року, придбане у 2016 році - вартість не відома

У 2015 році суддя отримав 210 024 грн (**17 502 грн в міс.**), доходи дружини не вказані.

Суддя **[Анатолій Телепенько](https://public.nazk.gov.ua/declaration/4ed739d4-4ee3-4f4f-abcf-0f21f7175005)** вказує у декларації:

- квартиру у Броварах (31 кв.м), придбану у 2008 році за 343 043 грн
- недобудований гараж у Броварах (19 кв.м)
- ордер на гуртожиток у Броварах (11 кв.м)
- авто Шкода Октавіа 2011 року, придбану у 2011 році за 202 343 грн

Ніяких заощаджень та активів суддя не декларує, джерелом доходу виступає заробітна плата 166 399 грн (**13 866 грн в міс.**) та пенсія 29 188 грн (2 432 грн в міс.).

> Нагадаємо, е-декларацію за 2015 рік вже подав броварський міський голова [Ігор Сапожко](https://mpz.brovary.org/e-deklaratsiya-sapozhka-groshi-zhytlo-zemelni-dilyanky-majzhe-vse-vlasnist-druzhyny/). МПЗ продовжує відслідковувати декларації інших броварських посадовців.
