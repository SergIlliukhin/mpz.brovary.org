---
title: "Волонтери вимагають більше місця для бійців АТО в лікарні. Броварські медики: \"Не за рахунок інших хворих\""
date: 2015-11-23
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "ato"
  - "bagnyuk"
  - "brovary"
  - "vibir-redaktsiyi"
  - "volonteri"
  - "likarnya"
  - "novini"
  - "nodus"
  - "reabilitatsiya-voyiniv-ato"
  - "tsrl"
coverImage: "wp-content/uploads/2015/11/SAM_3505.jpg"
---

**Усе розпочалося зі статті на** [**LB****.****ua**](http://ukr.lb.ua/news/2015/11/13/320851_likarnya_brovarah_vidmovilasya.html)**[.](http://ukr.lb.ua/news/2015/11/13/320851_likarnya_brovarah_vidmovilasya.html) На одному з відомих інтернет-ресурсів активістка ГО "Волонтерська сотня "Доброволя" Інна Данченко звинуватила броварську лікарню в особі головного лікаря Валентина Багнюка у відмові надавати Науково-практичному центру нейрореабілітації "Нодус", що орендує палати в лікарні, додаткові приміщення для** **допомоги більшій кількості постраждалих учасників АТО. Тому** **таку необхідну процедуру для тяжкопоранених, як "вертикалізація", "Нодус" проводить у коридорі лікарні, що є, як вважають волонтери, неприпустимим по відношенню до бійців. У свою чергу міський голова Броварів Ігор Сапожко, як пише** **LB****.****ua,** **посилаючись на слова голови Союзу учасників АТО "Авангард АТО Бровари" Ігоря Муратова, на всі звернення посприяти у виділенні приміщень "Нодусу" відповідає тільки обіцянками розглянути цю проблему пізніше. Саме стаття такого звинувачувального характеру і стала причиною скликання прес-конференції минулого тижня у Броварах, на яку прибули обидві сторони конфлікту, журналісти, волонтери, громадські активісти та воїни АТО. Журналісти "Маєш право знати" також спробували з’ясувати, чи й справді в Броварах відмовляються допомагати постраждалим бійцям АТО.**

Скажемо відразу, що зустріч була гострою та емоційною, адже питання медичної реабілітації воїнів АТО, яке в Україні поки що не має вирішення, волонтери намагаються реалізувати хоча б на рівні одного міста і однієї невеликої приватної організації, які вже працюють у цьому напрямку.

[![Нодус](https://mpz.brovary.org/wp-content/uploads/2015/11/8742.jpg)](https://mpz.brovary.org/wp-content/uploads/2015/11/8742.jpg)

[![Нодус](https://mpz.brovary.org/wp-content/uploads/2015/11/8718.jpg)](https://mpz.brovary.org/wp-content/uploads/2015/11/8718.jpg)

\[caption id="attachment\_48646" align="aligncenter" width="600"\][![Нодус](https://mpz.brovary.org/wp-content/uploads/2015/11/8683.jpg)](https://mpz.brovary.org/wp-content/uploads/2015/11/8683.jpg) Слово бере Ігор Муратов\[/caption\]

Лікування і реабілітація, особливо тяжкохворих бійців із нейрохірургічними травмами, залишаються на плечах волонтерів та активістів, стверджує волонтерка **Інна Данченко**, яка прийшла на прес-конференцію зі своїми підопічними. В Міністерстві оборони не сприймають війну як оптимізацію усіх наявних ресурсів, каже вона, тож питання реабілітації держава в найближчі роки не вирішить, а закордонні клініки безкоштовно рятувати життя тяжкопоранених українських бійців відмовляються, адже це економічно не вигідно. Єдиний в Україні, хто погодився допомагати  бійцям, - броварський центр [«Нодус»](http://www.facebook.com/nodusua), який із серпня 2014 року реалізовує власний благодійний проект і вже понад рік лікує, виходжує і проводить спеціалізовану індивідуальну нейрореабілітацію хворих із серйозними черепно-мозковими, спінальними травмами та порушеннями опорно-рухового апарату. Однак, за словами волонтерки, ліжкомісць для реабілітації замало (усього в двох палатах їх 5), а «вертикалізація» тяжкохворих _(процедура, при якій пацієнт, який довго перебував у лежачому положенні, ставиться на ноги - авт.)_ відбувається в коридорі, що _«принижує гідність і честь воїнів»._

[![Нодус](https://mpz.brovary.org/wp-content/uploads/2015/11/8696.jpg)](https://mpz.brovary.org/wp-content/uploads/2015/11/8696.jpg)

> **Інна Данченко:** «_Я визнаю унікальність державно-приватного партнерства в Броварах, та все ж прошу знайти ресурси і можливість облаштування приміщення»_.

Як повідомив директор «Нодуса» **Олександр Кулик,** реалізація проекту стала можлива завдяки підтримці Броварської міськради та Броварської центральної районної лікарні: у хірургічному відділенні БЦРЛ було виділено палату для реабілітації важкопоранених і все необхідне для її облаштування. Однак із посиленням збройного конфлікту хворих ставало все більше, тому через деякий час відділенню знову довелося «ущільнюватися» для виділення ще однієї палати. Тож наразі про комфортні умови проведення «вертикалізації» питання не стоїть. _«Коли починали цей проект, думали, нас підтримає все суспільство і в інших регіонах такий вид роботи продублюють,_ \-  каже директор. -  _Однак в  Україні  не створено жодного подібного державно-приватного партнерства, тому до нас звідусіль і їдуть»._ І хоча мер не проти надати Центру додаткові кімнати під реабілітацію на базі басейну 9-ї школи, Олександр Кулик повідомив, що розширюватися не планує, адже спонсорська допомога для реалізації благодійного проекту практично припинилася. Тож директор попросив волонтерів не зловживати добротою Броварів і «Нодусу», бо постійний тиск і вказування на недоліки можуть стати причиною закриття проекту.

[![Нодус](https://mpz.brovary.org/wp-content/uploads/2015/11/8651.jpg)](https://mpz.brovary.org/wp-content/uploads/2015/11/8651.jpg)

> **Олександр Кулик:** _«Не можна перетворювати міськрайонну лікарню у всеукраїнський шпиталь, а нагальну потребу країни вирішувати за рахунок одного підприємця і одного міста»._

[![Нодус](https://mpz.brovary.org/wp-content/uploads/2015/11/8753.jpg)](https://mpz.brovary.org/wp-content/uploads/2015/11/8753.jpg)

> Головний лікар Броварської ЦРЛ **Валентин Багнюк:** _«Хірургічне відділення переповнене, і місця для окремого кабінету для «вертикалізації» немає. Лікарня не пристосована для реабілітації тяжкохворих»._

Незважаючи на обмеженість власних ресурсів, клініка продовжує проект, і за рік (із серпня 2014 по жовтень 2015 року) у «Нодусі» безкоштовно виходили **63** тяжкопоранених із різних куточків України. У черзі на реабілітацію перебуває **68** воїнів АТО.

У пошуках виходів з ситуації, присутні згадали про колишній пансіонат під Броварами «Біла дубрава», де можна облаштувати реабілітаційний центр. Однак наразі лише стоїть питання про його передачу на баланс міста, а тяжкохворі пацієнти не можуть очікувати, поки його відновлять. Окрім того, вони практично не транспортабельні, тож постійно вивозити їх за межі лікарні неможливо.

\[caption id="attachment\_48652" align="aligncenter" width="450"\][![Нодус](https://mpz.brovary.org/wp-content/uploads/2015/11/SAM_3493.jpg)](https://mpz.brovary.org/wp-content/uploads/2015/11/SAM_3493.jpg) Коридор хірургічного відділення - місце, де відбувається "вертикалізація"\[/caption\]

[![Нодус](https://mpz.brovary.org/wp-content/uploads/2015/11/SAM_3517.jpg)](https://mpz.brovary.org/wp-content/uploads/2015/11/SAM_3517.jpg)

[![Нодус](https://mpz.brovary.org/wp-content/uploads/2015/11/8994.jpg)](https://mpz.brovary.org/wp-content/uploads/2015/11/8994.jpg)

Не дійшовши спільного рішення, більшість із присутніх на прес-конференції направилися шукати необхідне місце у лікарню. Понад годину активісти проговорювали різні варіанти виходу із ситуації, «приміряючи» під місце для «вертикалізації» всі кутки, палати, кабінети та хол. Надали увагу останньому.  Однак, посилаючись на перевіряючі інстанції, Валентин Багнюк був проти облаштування місця під реабілітацію в коридорі та холі відділення, це є порушенням належних правил експлуатації приміщення, вважає головний лікар. У свою чергу волонтери були проти жертвування для цього однієї з двох палат, де проходять безкоштовну реабілітацію воїни АТО.

[![Нодус](https://mpz.brovary.org/wp-content/uploads/2015/11/SAM_3505.jpg)](https://mpz.brovary.org/wp-content/uploads/2015/11/SAM_3505.jpg)

[![Нодус](https://mpz.brovary.org/wp-content/uploads/2015/11/SAM_3522.jpg)](https://mpz.brovary.org/wp-content/uploads/2015/11/SAM_3522.jpg)

За годину емоційного обговорення присутні не один раз пересварилися, але так і не змогли поставити остаточної крапки у вирішенні цього питання. Не вдалося це зробити і через два дні – після напруженої дискусії головного лікаря було госпіталізовано в інститут серцево-судинної хірургії. Тільки 20 листопада голови міської і районної рад прийняли рішення: для спільної роботи лікарні й «Нодусу» виділити **кабінет ЛФК**. Для цього Центру потрібно пройти формальну процедуру – написати заяву, яку розглянуть відповідні комісії міста та району, а потім необхідне рішення  затвердять  міська та районна сесії.

[![Нодус](https://mpz.brovary.org/wp-content/uploads/2015/11/SAM_3485.jpg)](https://mpz.brovary.org/wp-content/uploads/2015/11/SAM_3485.jpg)

**Роман Кубишкін -** боєць "Правого сектора". 22 січня в селищі Піски, під донецьким аеропортом, молодому чоловікові осколком від міни знесло півголови. Від Романа відмовилися лікарі в дніпропетровській лікарні ім. Мечникова. Нейрохірурги "Нодуса" борються за кожну клітину  його мозку.

[![Нодус](https://mpz.brovary.org/wp-content/uploads/2015/11/SAM_3499.jpg)](https://mpz.brovary.org/wp-content/uploads/2015/11/SAM_3499.jpg)24-річний боєць "Правого сектора" **Артур Гальцов** збирав руками шматки тіл друзів, які підірвалися на розтяжці поблизу донецького аеропорту. Під час реабілітації в Дніпропетровській лікарні хлопець викинувся з 3-го поверху. В "Нодусі" хлопцю дають непогані шанси на повноцінне життя.

Замість того, щоб поширювати подібну практику співпраці державної та приватної структур, якнайшвидше мобілізуватися і відкривати реабілітаційні центри для учасників АТО, держава перекладає вирішення цього питання на плечі інших та зводить лобами тих, хто вже працює задля здоров’я і життя наших захисників. На сьогодні в Україні питання реабілітації бійців АТО, як [психологічної](https://mpz.brovary.org/brovarchanam-uchasnykam-ato-proponuyut-bezkoshtovnu-reabilitatsiyu-v-sanatoriyah/), так і фізичної гостре і болюче, бо формально в державі за це відповідають усі й ніхто. Лише через рік війни прем’єр-міністр Арсеній Яценюк відповідальність за психологічну реабілітацію атовців вирішив віддати в руки одного координатора та запропонував створити в Кабміні [посаду профільного віце-прем'єра.](http://www.unian.ua/society/1152489-yatsenyuk-vistupae-za-stvorennya-posadi-upovnovajenogo-abo-vitse-premera-z-pitan-psihologichnoji-reabilitatsiji-biytsiv-ato.html .) Стосовно фізичної реабілітації, у МОЗ України лише нещодавно створено окремий відділ медичної реабілітації та паліативної медицини, який  куруватиме роботу цього напряму. Але рятувати бійців необхідно вже сьогодні.

**Фото - Бажен Левковець, Ірина Ющенко**
