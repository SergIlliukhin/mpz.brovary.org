---
title: "Вперше у Броварах відбудеться конкурс на керівника дитячого садочку"
date: 2016-07-12
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "dytyachyj-sadochok"
  - "kazka"
  - "konkurs"
  - "konkursnyj-vidbir-kerivnykiv-navchalnyh-zakladiv"
  - "novini"
  - "upravlinnya-osviti"
---

**Управління освіти і науки Броварської міської ради оголосило конкурс на заміщення вакантної посади керівника нового дошкільного закладу «Казка». На посаді хочуть бачити людину з профільною освітою, спеціаліста або магістра, зі стажем роботи не менше трьох років. Документи від бажаючих прийматимуть впродовж місяця. Про це йдеться в повідомленнях на [сайті](http://www.brovary-osvita.gov.ua/konkurs-na-zamischennya-vakantnoji-posady-kerivnyka-dnz/)  управління освіти та на [сторінці](https://www.facebook.com/permalink.php?story_fbid=1150453558330033&id=1103471506361572) у Фейсбуці.**

Як ідеться в оголошенні, вакансія керівника навчального закладу з'явилася у зв’язку з відкриттям в Броварах нового дитсадочку «Казка», що знаходиться в 3-му мікрорайоні на вулиці Чорновола. Відповідно до нового, прийнятого броварським виконкомом [Порядку призначення керівників навчальних закладів](http://Документи претендентів для участі в конкурсі будуть приймати протягом 30 календарних днів від дати оприлюднення оголошення, тобто до 8 серпня 2016 р., за адресою: м. Бровари, вул. Гагаріна, 18, кабінет 415. Телефон для довідок 7-23-82.), відтепер кандидати на посаду повинні проходити конкурсний відбір. Про конкурс було оголошено **8 липня:** претенденти матимуть місяць для того, аби заявити про своє бажання зайняти вакансію.

Кандидат має бути громадянином України, вільно володіти державною мовою, мати вищу фахову педагогічну освіту на рівні спеціаліста або магістра, стаж педагогічної роботи не менше трьох років. Претендент повинен бути високоморальною людиною та мати стан здоров’я, що дозволяє виконувати професійні обов’язки. Оплата праці - відповідно до 12-го тарифного розряду, що визначено в  [Постанові КМУ](http://www.kmu.gov.ua/control/ru/cardnpd?docid=248955702) № 288 від 06.04.2016.

Претендент на посаду повинен надати в комісію такі документи:

- заяву та мотиваційний лист про участь у конкурсі;
- концепцію розвитку навчального закладу;
- автобіографію;
- заповнений особовий листок з обліку кадрів;
- дві фотокартки розміром 4х6 см;
- копію паспорта громадянина України;
- копію документів про освіту, підвищення кваліфікації, присвоєння вченого звання, присудження наукового ступеня;
- копію військового квитка (для військовозобов'язаних).

Документи претендентів для участі в конкурсі будуть приймати протягом **30** календарних днів від дати оприлюднення оголошення, тобто орієнтовно до 8 серпня 2016 р., за адресою: **м. Бровари, вул. Гагаріна, 18, кабінет 415.** Телефон для довідок: **(04594)** **7-23-82.**

Нагадаємо, [Постанова](http://www.kmu.gov.ua/control/ru/cardnpd?docid=248564119) Кабінету Міністрів України про порядок призначення  керівників навчальних закладів за конкурсом діє з 13 жовтня 2015 року. В Броварах конкурсний відбір впровадили 5 липня 2016 року відповідним рішенням виконкому та за [ініціативи](https://mpz.brovary.org/dyrektoriv-shkil-obyratymut-za-konkursom-gromadska-rada/) Громадської ради при управлінні освіти.
