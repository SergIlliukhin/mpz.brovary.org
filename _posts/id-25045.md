---
title: "Зустріч кандидата в президенти - очільника націоналістів О.Я.Тягнибока з Броварчанами"
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
---

Броварчани та гості нашого міста! Запрошуємо Вас на зустріч з кандидатом в президенти від ВО"Свобода" О.Я.Тягнибоком, яка відбудеться **в суботу 5 квітня о 10.00** на Майдані Свободи.

У боротьбу за посаду президента очільник націоналістів вступає із "Програмою захисту українців" – програмовим документом ВО "Свобода". Лідер партії наголосив: "Ці позачергові вибори, сподіваюся, будуть змаганням не політтехнологій та "грошових мішків", а змаганням кандидатів-державників, і у цьому передусім має бути зацікавлена нова українська влада, як і все суспільство." Також він зазначив: "моє головне завдання – донести до українців, що Україна – сила Европи, і стратегічним курсом її розвитку має стати европейський україноцентризм, що в нашій державі має панувати сила права, що сила народу – сила громади, що ми є господарями на своїй землі, тому маємо продемонструвати силу господаря як у зовнішній, так і внутрішній політиці. За цю коротку кампанію намагатимуся вкотре нагадати громаді, що українці – нація гідних людей. І саме на позицію цих людей має орієнтуватися очищена національна українська влада. Також переконуватиму громадян, що захищати Україну не буде ніхто, окрім нас самих, тому маємо відновлювати військо, відбудовувати обороноздатність, відновлювати силу української зброї. Загалом переконуватиму кожного, що для того, аби побудувати заможну, справедливу й могутню державу мусимо усі разом у різних стратегічних царинах плекати силу України"

1 квітня 2014 року Центральна виборча комісія зареєструвала лідера Всеукраїнського об'єд нання "Свобода" Олега Тягнибока кандидатом на посаду Президента України на позачергових виборах, що відбудуться 25 травня 2014 року. Відповідне рішення одностайно ухвалили усі 15 членів ЦВК.

http://www.youtube.com/watch?v=NbkN1HkP8Q4
