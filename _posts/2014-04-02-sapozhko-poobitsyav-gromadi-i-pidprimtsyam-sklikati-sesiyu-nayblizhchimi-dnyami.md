---
title: "Сапожко пообіцяв громаді і підпримцям скликати сесію найближчими днями"
date: 2014-04-02
author: 
  username: "shako"
  display_name: "Тарас Шако"
tags: 
  - "alina-dyachenko"
  - "vibir-redaktsiyi"
  - "krugliy-stil"
  - "narodna-rada"
  - "novini"
  - "pidprimtsi"
  - "roman-simutin"
  - "sapozhko"
  - "sekretar"
coverImage: "wp-content/uploads/2014/04/krugliy-stil-17.jpg"
---

**[![круглий стіл 17](https://mpz.brovary.org/wp-content/uploads/2014/04/krugliy-stil-17.jpg)](https://mpz.brovary.org/wp-content/uploads/2014/04/krugliy-stil-17.jpg)У понеділок 31 березня в малій залі виконкому вже втретє зібрались міська влада, підприємці та громадськість, аби обговорити подальшу долю міста. Під час тригодинної зустрічі тривали дискусії стосовно основних актуальних тем – скликання сесії, ухвалення важливих для життєдіяльності міста питань та переобрання секретаря міської ради. Обговорювали також механізми громадського контролю за владою.**

Два тижні тому міський голова **Ігор Сапожко** [запропонував залучити представників громадськості](https://mpz.brovary.org/sapozhko-narodna-rada-i-pidpriyemtsi-pogovorili-pro-politichnu-krizu-v-brovarah/) до попереднього рогляду питань, що будуть виноситись на порядок денний сесій. Таким чином мер намагається дати зелене світло для громадськості та активістів, які прагнуть контролювати владу.

Член Народної ради **Аліна Дяченко** наголосила, що зараз важливо обговорити проекти рішень, що будуть виноситись на найближчу сесію. Їх перелік вже понад два місяці тому розмістили на офіційному сайті міської ради, адже чергова засідання сесії міської ради мало відбутись 27 лютого.

[![круглий стіл 11](https://mpz.brovary.org/wp-content/uploads/2014/04/krugliy-stil-11.jpg)](https://mpz.brovary.org/wp-content/uploads/2014/04/krugliy-stil-11.jpg)

Окрему увагу присутні на круглому столі звернули на суперечливу тему встановлення тимчасових споруд для здійснення підприємницької діяльності, більш відомих в народі як "МАФи". Міська влада виділяє землю під кіоски на підставі договорів особистих строкових сервітутів, законність яких викликає сумніви. Громадськість вважає, що земельні ділянки під такі об'єкти мають виділяти згідно з договорами оренди. Відтак з одного боку скасувати договори сервітутів і знести "МАФи" – означає позбавити людей багатьох робочих місць. З іншого – кіоски, яких в Броварах останнім часом наставили дуже багато, псують зовнішній вигляд міста. Домовились в майбутньому провести громадські слухання з цього питання, аби знайти суспільний консенсус.

[![круглий стіл 10](https://mpz.brovary.org/wp-content/uploads/2014/04/krugliy-stil-10.jpg)](https://mpz.brovary.org/wp-content/uploads/2014/04/krugliy-stil-10.jpg)

Далі перейшли до розгляду вимог Народної Ради – скликання сесії, переобрання секретаря ради та відставки міського голови. Ігор Сапожко не написав заяву про відставку до 25 березня – відтак призначити вибори очільника міста в одну дату з президентськими виборами неможливо, бо сплив передбачений законом 60-денний термін. Тому зрозуміло, що міський голова залишається на посаді до чергових виборів.

Однак для зняття суспільної напруги потрібно досягнути балансу сил в міській раді, говорить Аліна Дяченко. Мер-"регіонал" залишився в кріслі, тому зараз дуже важливо обрати секретаря ради від опозиції, переконані громадські активісти. На цю посаду Народна Рада пропонує обрати  «УДАРівця» **Романа Сімутіна**. Депутат впродовж своєї каденції постійно голосував проти скандальних і незаконних рішень, закликав не голосувати за них депутатську більшість. Аліна Дяченко підкреслила, що Народна рада контролюватиме Сімутіна, аби той виконував всі взяті на себе [зобов’язання перед громадою.](https://mpz.brovary.org/narodna-rada-visuvaye-simutina-na-posadu-sekretarya-miskradi/)

[![круглий стіл 03](https://mpz.brovary.org/wp-content/uploads/2014/04/krugliy-stil-03.jpg)](https://mpz.brovary.org/wp-content/uploads/2014/04/krugliy-stil-03.jpg)

Сам Сімутін говорить, що зуміє налагодити роботу апарату ради, відкрити громадськості можливість ознайомлюватись зі всіма документами, передбаченими Законом «Про доступ до публічної інформації».

[![круглий стіл 09](https://mpz.brovary.org/wp-content/uploads/2014/04/krugliy-stil-09.jpg)](https://mpz.brovary.org/wp-content/uploads/2014/04/krugliy-stil-09.jpg)

Однак присутні в залі підприємці та представники громадських організацій запропонували свої кандидатури. Підприємці знову почали лобіювати Володимира Оксютенка, хоч раніше дехто з них і [підтримував Сімутіна](https://mpz.brovary.org/sapozhko-narodna-rada-i-pidpriyemtsi-pogovorili-pro-politichnu-krizu-v-brovarah/). Також підприємці заявляють, що потрібно відновити нормальну роботу та швидше стабілізувати суспільно-політичну ситуацію в Броварах.

\[caption id="" align="aligncenter" width="614"\][![круглий стіл 16](https://mpz.brovary.org/wp-content/uploads/2014/04/krugliy-stil-16.jpg)](https://mpz.brovary.org/wp-content/uploads/2014/04/krugliy-stil-16.jpg) Підприємець Олександр Каднай\[/caption\]

\[caption id="" align="aligncenter" width="614"\][![круглий стіл 07](https://mpz.brovary.org/wp-content/uploads/2014/04/krugliy-stil-07.jpg)](https://mpz.brovary.org/wp-content/uploads/2014/04/krugliy-stil-07.jpg) Депутат міськради Володимир Оксютенко\[/caption\]

Голова правління Комітету громадського самоврядування Київської області **Тетяна Немчина** в свою чергу запропонувала на посаду секретаря ради Бориса Кузьменка.

\[caption id="attachment\_25111" align="aligncenter" width="614"\][![круглий стіл 13](https://mpz.brovary.org/wp-content/uploads/2014/04/krugliy-stil-13.jpg)](https://mpz.brovary.org/wp-content/uploads/2014/04/krugliy-stil-13.jpg) Тетяна Немчина\[/caption\]

Представники Народної Ради розкритикували обидві кандидатури – і Оксютенко, і Кузьменко голосували в унісон з "регіоналами" за всі скандальні рішення: навіть за ті, які потім суд визнав незаконними. Обидва відмовились засудити режим Януковича після перших жертв на вул. Грушевського в центрі Києва. Крім того, Кузьменко відомий тим, що виступав за заборону депутатам та журналістам знімати на відео засідання сесій.

Після тривалих дискусій стовно секретаря ради міський голова Ігор Сапожко заявив, що найближчими днями проведе консультації з депутатським корпусом щодо кандидатур на цю посаду.

Під час круглого столу  присутні періодично повертались до питання громадського контролю. Голова ГО «Громадські активісти» **Ірина** **Нілова** запропонувала переглянути склад Громадської ради при виконкомі та переформатувати її.

[![круглий стіл 06](https://mpz.brovary.org/wp-content/uploads/2014/04/krugliy-stil-06.jpg)](https://mpz.brovary.org/wp-content/uploads/2014/04/krugliy-stil-06.jpg)

Заголом ідею сприйняли позитивно, однак дехто застерігав, що громадська рада зможе знову стати органом, який не контролюватиме, а імітуватиме свою діяльність. Громадська активістка Аліна Дяченко нагадала, що громадська рада була інструментом профанації контролю. Очолюваний депутатом міськради Андрієвським орган  не виконував своїх функцій – не конролював виконавчі органи влади. Пропозиції активних членів громради не ухвалювались і не брались до уваги. Дяченко сама була членом цієї Громадської ради, проте потім вийшла із органу через його бездіяльність. 

Громадський активіст, представник броварського бізнесу **Євген Петржик** презентував присутнім новий проект здійснення громадського контролю. Згідно з концепцією, активісти наймають на роботу фахівців – юристів, бухгалтерів,  економістів тощо – які аналізуватимуть всі документи, а потім даватимуть незалежну оцінку кожному рішенню. При цьому «Народний контроль» не буде підтримувати жодну політичну силу та не впливатиме на кадрові призначення. Фінансувати спеціалістів пропонується за рахунок членських внесків учасників об'єднання. Така ініціатива знайшла як своїх прихильників, так і критиків. Дискусійним стало питання, зокрема, щодо механізму фінансування організації.

\[caption id="attachment\_25112" align="aligncenter" width="614"\][![Євген Петржик](https://mpz.brovary.org/wp-content/uploads/2014/04/krugliy-stil-14.jpg)](https://mpz.brovary.org/wp-content/uploads/2014/04/krugliy-stil-14.jpg) Євген Петржик\[/caption\]

Член Народної Ради **Андрій Качор** поставив міському голові кілька запитань – коли запрацює басейн «Купава», чи повернуть громаді дитячий садок, де раніше був офіс Партії регіонів, яка доля басейну "Схід", коли перестане працювати скандальне кафе «Мюзік-хол»? Також громадський активіст поцікавився, що робиться в сфері цивільної оборони населення в умовах реальної військової загрози з боку Російської Федерації. Наостанок, Качор закликав реформувати муніципальне телебачення, щляхом кадрових перестановок та зміни редакційної політики.

[![круглий стіл 12](https://mpz.brovary.org/wp-content/uploads/2014/04/krugliy-stil-12.jpg)](https://mpz.brovary.org/wp-content/uploads/2014/04/krugliy-stil-12.jpg)

Ігор Сапожко почав відповідати на питання про «Купаву». За його словами, басейн не може запрацювати, бо Держархбудконтроль України не вводить його експлуатацію, адже після перевірок контролююча інституція висунула ряд зауважень. Стосовно басейну «Схід» міський голова буде пропонувати на сесії будівлю басейну повернути на баланс управління освіти. Стосовно повернення дитячого садка громаді Сапожко пообіцяв повторно звернутись до організації Партії регіонів. Сам мер чув заяви про повернення приміщення від екс-губернатора Присяжнюка, проте конкретних дій з боку "регіоналів" не відбулось.

[![круглий стіл 18](https://mpz.brovary.org/wp-content/uploads/2014/04/krugliy-stil-18.jpg)](https://mpz.brovary.org/wp-content/uploads/2014/04/krugliy-stil-18.jpg)

Що стосується цивільної оборони, то міський голова підкреслив, що бомбосховища перевірені працівниками виконкому. Також Сапожко пообіцяв надати детальну інформацію з цивільної оборони для публікації на нашому сайті.

Час від часу полілог присутніх втрачав конструктив, дехто з присутніх став емоційно залишати залу через те, що влада знову не планує враховувати пропозицій громадськості, зокрема, по кандидатурі секретаря ради. Насамкінець зійшлися на тому, що найближчими днями Сапожко скликатиме сесію, де крім розгляду проектів рішень порядку денного депутати обиратимуть нового секретаря. Хто ним стане - вирішуватимуть депутати таємним голосуванням.

**Фото Марії Придьми**
