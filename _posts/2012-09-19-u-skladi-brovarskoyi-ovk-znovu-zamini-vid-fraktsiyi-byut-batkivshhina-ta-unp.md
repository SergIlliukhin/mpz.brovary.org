---
title: "У складі броварської ОВК знову заміни: від фракції «БЮТ-Батьківщина» та УНП"
date: 2012-09-19
author: 
  username: "pravoZnaty"
  display_name: "Маєш право знати"
tags: 
  - "vibori-2012"
  - "zamina"
  - "kovbasa"
  - "novini"
  - "ovk"
  - "parfonova"
  - "sklad-ovk"
coverImage: "wp-content/uploads/2012/09/Kovbasa.jpg"
---

[![](https://mpz.brovary.org/wp-content/uploads/2012/09/Kovbasa.jpg "Ковбаса")](https://mpz.brovary.org/wp-content/uploads/2012/09/Kovbasa.jpg)Постановою ЦВК [№ 970](https://www.cvk.gov.ua/pls/acts/ShowCard?id=31489&what=0) (додаток 6) від 18 вересня 2012 року у складі окружної виборчої комісії № 97 зроблено дві заміни. Замість **Ковбаси Клавдії Семенівни** за квотою фракції "БЮТ – "Батьківщина" заступником голови ОВК буде **Щерба Олександр Степанович**, 1985 року народження, а замість Парфьонової **Вікторії Миколаївни** за квотою Української Народної Партії членом ОВК буде **Сазикін Володимир Сергійович**, 1989 року народження.

Причина заміни стандартна - "_у зв’язку із внесенням подання про заміну члена виборчої комісії суб’єктом, за поданням якого кандидатуру такого члена було включено до складу виборчої комісії_". З таким самим формулюванням протягом вересня у складі ОВК уже [відбулось чимало замін](https://mpz.brovary.org/u-skladi-brovarskoyi-okruzhnoyi-viborchoyi-komisiyi-shist-zamin-ta-noviy-golova/). На даний момент, з [першопочаткового складу](https://mpz.brovary.org/brovarsku-okruzhnu-viborchu-komisiyu-ocholiv-predstavnik-partiyi-bratstvo/) окружної комісії залишилось всього **8** членів комісії, решта **10** членів комісії були замінені, [дехто навіть не один раз](https://mpz.brovary.org/chergove-zasidannya-ovk-provede-noviy-golova-uzhe-tretiy/).

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, частина Броварського та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, робота виборчих комісій, день голосування, підрахунок голосів та оприлюднення результатів виборів.
