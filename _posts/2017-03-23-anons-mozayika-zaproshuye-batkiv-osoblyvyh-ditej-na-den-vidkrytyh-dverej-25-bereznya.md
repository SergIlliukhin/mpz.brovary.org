---
title: "АНОНС: \"Мозаїка\" запрошує батьків особливих дітей на День відкритих дверей 25 березня"
date: 2017-03-23
categories: 
  - "announce"
  - "novyny"
tags: 
  - "brovary"
  - "dity-z-obmezhenymy-mozhlyvostyamy"
  - "den-vidkritih-dverey"
  - "mozayika"
  - "novini"
---

**В останню суботу березня Школа для дітей з особливими потребами «Мозаїка» запрошує на День відкритих дверей. Про це йдеться в [оголошенні](https://www.facebook.com/mosaicschoolua/photos/a.815108191871633.1073741828.813759272006525/1191515930897522/?ENGINE=3&theater) на офіційній сторінці навчального закладу у FB.**

Як зазначено у повідомленні, на День відкритих дверей, що відбудеться **25 березня, з 11:00 до 15:00**, запрошують батьків "особливих" дітей. Захід буде складатися з наступної програми:

- Відкритий урок учнів школи;
- Знайомство з методиками викладання в школі та структурою роботи школи;
- Лекція-семінар для батьків на тему: Коли твоя особлива дитина йде в школу: приємності та труднощі.

Місце проведення Дня відкритих дверей буде за адресою: м. Бровари, **вул. Благодатна, 80**, у приміщенні броварської **ЗОШ №3**.

Нагадаємо, що школа для дітей з особливими потребами «Мозаїка» [відкрилась](https://mpz.brovary.org/diagnoz-ne-zavada-povnotsinnomu-zhyttyu-u-brovarah-dlya-osoblyvyh-ditej-vidkryly-osoblyvu-shkolu-mozayika/) 1 вересня 2015 року. В школі навчаються діти з розладами спектру аутизму та синдромом Дауна. Цей навчальний заклад має партнерство з німецькою школою «Mosaicschule» (м. Дюсельдорф, Німеччина), Німецькою організацією Arbeiterwohlfahrt. Вчителі «Мозаїки» пройшли стажування в Німеччині, а сама Школа має куратора від німецьких спеціалістів.
