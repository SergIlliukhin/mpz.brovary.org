---
title: "Броварські школярі виграли 60 тисяч у конкурсі на найкраще виконання гімну"
date: 2016-02-16
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "vykonannya"
  - "gimn"
  - "dity"
  - "konkurs"
  - "novini"
  - "peremoga"
  - "slaven"
  - "spiv"
coverImage: "wp-content/uploads/2016/02/maxresdefault-1.jpg"
---

**Бровари посіли перше місце на конкурсі «Ми – майбутнє»: за відеоролик із виконанням гімну України школярами нашого міста проголосували найбільше інтернет-користувачів. Змагання між учасниками тривало із квітня минулого року: тоді школярі з усієї Київщини записували на відео колективне виконання гімну своїми школами. Відтак, за результатами голосування та за висновками журі, броварські переможці отримають 60 тисяч гривень винагороди. Про це йдеться на сайті проекту [38.ua](http://web.38.ua/?ya=contest&w=1), де відбувалось голосування за конкурсантів.**

Нагадаємо, що конкурс був присвячений 200-ій річниці від дня народження автора "Ще не вмерла..." Михайла Вербицького та до 150-ої річниці першого публічного виконання українського гімну. Станом на сьогодні на сайті конкурсу ролик із виконанням українського славня броварськими дітьми набрав найбільше вподобань з-поміж інших – 3056.

<iframe src="https://www.youtube.com/embed/r1_OdS5P8zI" width="560" height="315" frameborder="0" allowfullscreen="allowfullscreen"></iframe>

Як зазначають організатори, фінальний концерт-нагородження переможців відбудеться у Броварах у день створення соціальної мережі 38.ua – **6 березня**. Формат – презентація роликів переможців. Точні адресу та час обіцяють повідомити згодом.

[![38](https://mpz.brovary.org/wp-content/uploads/2016/02/38.jpg)](https://mpz.brovary.org/wp-content/uploads/2016/02/38.jpg)

Іншими переможцями, за даними організаторів, стали школи Білої Церкви та Миколаєва (2-і місця) і навчальні заклади населених пунктів Вишневого, Снігурівки, Бородянки та Оболоні (3-ті місця). Усім фіналістам обіцяють заохочувальні призи під час концерту-нагородження.
