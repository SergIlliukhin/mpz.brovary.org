---
title: "У Броварах збирають продукти для Кухні Євромайдану"
date: 2014-03-28
author: 
  username: "Aleechka"
  display_name: "Аліна Дяченко"
tags: 
  - "yevromaydan"
  - "brovarska-narodna-rada"
  - "vibir-redaktsiyi"
  - "zbir-produktiv"
  - "kuhnya"
  - "maydan-svobodi"
  - "novini"
coverImage: "wp-content/uploads/2014/03/kuhnya.jpg"
---

**[![кухня](https://mpz.brovary.org/wp-content/uploads/2014/03/kuhnya.jpg)](https://mpz.brovary.org/wp-content/uploads/2014/03/kuhnya.jpg)Протягом трьох днів - сьогодні, завтра та післязавтра - на броварському Майдані Свободи буде проходити збір продуктів для Кухні Євроайдану, яка розташована біля Будинку Профспілок та забезпечує харчування активістів, що досі перебувають у центрі столиці.**

Днями волонтери з Кухні Євромайдану приїхали на збори Броварської Народної Ради та попросили допомоги. Вони розповіли, що на Майдані в Києві зараз дуже скрутно з продуктами харчування, а там досі проживає чимало людей, які планують стояти до перемоги і справжнього перезавантаження влади. Громада Броварів погодилась провести збір продуктів. Для цього з 28 по 30 березня з 12:00 до 18:00 на броварському Майдані Свободи буде стояти намет Броварської Народної Ради, звідки активісти будуть перевозити необхідні продукти на Кухню Майдану.  Додаткова інформація за телефоном: (067) 494 06 99.

Ось перелік продуктів, дуже потрібних Євромайдану:

> \- ковбаса - сир - масло - тушонка - рибні консерви - паштети - кава - чай - лимони - сіль - цукор - капуста - олія - молоко - сміттєві пакети - миючі засоби - сухі та вологі серветки - туалетний папір - пластиковий посуд

Також члени Броварської  Народої Ради розміщують по місту оголошення із закликом допомогти Кухні Євромайдану:

[![Продукти на Майдан](https://mpz.brovary.org/wp-content/uploads/2014/03/Produkti-na-Maydan.jpg)](https://mpz.brovary.org/wp-content/uploads/2014/03/Produkti-na-Maydan.jpg)

Усі бажаючі можуть завантажити **[це оголошення](https://mpz.brovary.org/wp-content/uploads/2014/03/Ogoloshennya-pro-zbir-produktiv-dlya-Maydanu.docx)**, роздрукувати та поклеїти біля свого під'їзду.
