---
title: "Подав у відставку Лев Парцхаладзе, перший заступник голови облдержадміністрації"
date: 2016-11-03
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vidstavka"
  - "vibir-redaktsiyi"
  - "kyyivska-oblast"
  - "kyyivshhyna"
  - "koda"
  - "novini"
  - "oblast"
  - "pidvishhennya"
  - "partshaladze"
---

**Учора був останній день роботи Льва Парцхаладзе на посаді першого заступника голови Київської обласної державної адміністрації. Про це на своїй сторінці на Фейсбуку [розповів](https://www.facebook.com/lev.partskhaladz1/posts/546396348888142) сам чиновник. За інформацією його прес-служби, незабаром екс-заступник може піти на підвищення.**

У своїй заяві екс-заступник керівника Київщини дякує своєму колективу за професійну продуктивну роботу, підтримку та допомогу в реалізації важливих для розвитку області проектів, відзначає досягнення своєї команди. А також – висловлює готовність «рухатись далі».

[![screenshot_28](https://mpz.brovary.org/wp-content/uploads/2016/11/Screenshot_28.jpg)](https://mpz.brovary.org/wp-content/uploads/2016/11/Screenshot_28.jpg)

Причини звільнення у прес-службі Льва Парцхаладзе не називають. Водночас, представництво політика зазначає: це було його особисте рішення, адже чиновник бачить себе на посаді вищого рівня. Наших журналістів запевнили, що відставка не пов’язана із адміністративною реформою та нещодавнім призначенням очільником області **[Олександра Горгана](https://mpz.brovary.org/novyj-golova-kyyivshhyny-oleksandr-gorgan-prystupyv-svoyih-obovyazkiv/)**. У відомстві Льва Парцхаладзе також вказують, що він отримав деякі пропозиці «вище». Однак, які саме, та чи скористається він ними, наразі не повідомляють.

Нагадаємо, **Лев Парцхаладзе** – відомий український бізнесмен і політичний діяч, родом із Грузії. Має звання заслуженого економіста України. Із 2014 року очолював територіальну організацію БПП «Солідарність» у Київській області. В обласній адміністрації працював із лютого 2015 року.
