---
title: "Чиновники відмовились розповісти, на що витратили \"тролейбусні\" кошти"
date: 2013-09-16
author: 
  username: "pravoZnaty"
  display_name: "Маєш право знати"
tags: 
  - "illyuhin"
  - "informatsiyni-zapiti"
  - "brovary"
  - "viddil-kapitalnogo-budivnitstva"
  - "vibir-redaktsiyi"
  - "dostup-do-publichnoyi-informatsiyi"
  - "zapit"
  - "novini"
  - "pivdenzahidshlyahbud"
  - "trolejbus"
---

**[![відмивання коштів](https://mpz.brovary.org/wp-content/uploads/2013/09/015788936_30300.jpg)](https://mpz.brovary.org/wp-content/uploads/2013/09/015788936_30300.jpg)Відділ капітального будівництва Броварської міської ради відмовився надати інформацію про те, яким чином були витрачені 131,6 млн грн, **[виділені](https://mpz.brovary.org/komentari-troleybusnu-liniyu-brovari-kiyiv-buduvatime-kompaniya-pivdenzahidshlyahbud/) у минулому році на роботи по будівництву тролейбусної лінії Бровари-Київ. Своє рішення чиновники мотивують тим, що фірма-підрядник заперечує проти оприлюднення кошторисів.****

У квітні цього року громадський активіст, журналіст "Маєш право знати" **Сергій Іллюхін** звернувся до Відділу капітального будівництва з інформаційним запитом, у якому просив надати копію кошторисних частин кількох проектів, реалізованих Броварською міською радою:

- "Будівництво тролейбусної лінії Бровари – Київ. І, ІІ черги"  - [**131,6 млн грн**](http://z.texty.org.ua/deal/285532);
- "Проектування та реконструкція магістральної вулиці районного значення в м. Бровари (вул. Возз’єднання)" - [**5,2 млн грн**](http://docs.pravo-znaty.org.ua/p977/13.03.2012/135);
- "Реконструкція парку ім. Т. Г. Шевченка в м. Бровари Київської області" - [**4,7 млн грн**](http://docs.pravo-znaty.org.ua/p8888/22.08.2013/1032-37-06);
- "Проектування та реконструкція магістральної вулиці загальноміського значення (вул. Київська) в м. Бровари" - [**4,7 млн грн**](http://docs.pravo-znaty.org.ua/p6731/12.02.2013/64);

\[caption id="attachment\_20856" align="aligncenter" width="429"\][![Запит на інформацію](https://mpz.brovary.org/wp-content/uploads/2013/09/zapit.jpg "Запит на інформацію")](https://mpz.brovary.org/wp-content/uploads/2013/09/zapit.jpg) Запит на інформацію\[/caption\]

Відповідь довелось чекати кілька місяців: спочатку чиновники продовжили термін на 20 днів, а потім дуже довго надсилали листа. Врешті-решт лист так і не було доставлено до запитувача, тому активіст забрав копію відповіді у Відділі капітального будівництва особисто.

Замість очікуваних копій кошторисів в.о.начальника відділу капітального будівництва **Павлик Людмила Олександрівна** надіслала лише копії заперечних листів від підрядних організацій.

\[caption id="attachment\_20864" align="aligncenter" width="434"\][![Відповідь відділу капітального будівництва](https://mpz.brovary.org/wp-content/uploads/2013/09/Nonono0001.jpg "Відповідь відділу капітального будівництва")](https://mpz.brovary.org/wp-content/uploads/2013/09/Nonono0001.jpg) Відповідь відділу капітального будівництва\[/caption\]

Всі три фірми-підрядниці у своїх листах підкреслюють, що вони не надають дозволу на оприлюднення кошторисних частин проектів.

[![Nonono0002](https://mpz.brovary.org/wp-content/uploads/2013/09/Nonono0002.jpg)](https://mpz.brovary.org/wp-content/uploads/2013/09/Nonono0002.jpg)

[![Nonono0003](https://mpz.brovary.org/wp-content/uploads/2013/09/Nonono0003.jpg)](https://mpz.brovary.org/wp-content/uploads/2013/09/Nonono0003.jpg)

[![Nonono0004](https://mpz.brovary.org/wp-content/uploads/2013/09/Nonono0004.jpg)](https://mpz.brovary.org/wp-content/uploads/2013/09/Nonono0004.jpg)

Коментуючи дану відмову, **Сергій Іллюхін** зазначив, що на його думку, чиновники грубо порушують п.5 ст.6 закону України "[Про доступ до публічної інформації](http://zakon4.rada.gov.ua/laws/show/2939-17)", в якому зазначено, що не може бути обмежено доступ до інформації про розпорядження бюджетними коштами, володіння, користування чи розпорядження державним, комунальним майном, у тому числі до копій відповідних документів. **"Ця інформація є публічною апріорі, а тому чиновникам не потрібна від підрядників жодна згода на її оприлюднення" - підкреслив журналіст.**

> Іллюхін зауважив, що прагне мирного вирішення цього непорозуміння, а тому вже надіслав до Броварської міської ради скаргу на дії керівника відділу капітального будівництва. У разі, якщо міський голова відмовиться її задовольнити, активіст буде захищати порушене право на інформацію у суді.
