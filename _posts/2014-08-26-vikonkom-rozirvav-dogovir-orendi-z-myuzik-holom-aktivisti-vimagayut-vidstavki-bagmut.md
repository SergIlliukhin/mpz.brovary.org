---
title: "Виконком розірвав договір оренди з «Мюзік Холом». Активісти вимагають відставки Багмут"
date: 2014-08-26
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "music-hall"
  - "bagmut"
  - "vibir-redaktsiyi"
  - "vykonkom"
  - "dogovir-orendi"
  - "myuzik-holl"
---

**[![13XehNic9FM](https://mpz.brovary.org/wp-content/uploads/2014/08/13XehNic9FM.jpg)](https://mpz.brovary.org/wp-content/uploads/2014/08/13XehNic9FM.jpg)Після останніх кількох тижнів протестів мешканців бульвару Незалежності, а насправді – після кількох років регулярних звернень людей до влади - процес виселення обридлого мажорського притону «Мюзік Хол» із «Прометею» нарешті починає набирати конкретних обрисів.**

Сьогодні броварські чиновники зробили ще один крок назустріч вимогам броварчан: одноголосним рішенням виконавчого комітету Броварської міської ради було розірвано договір оренди між ТОВ «Дека Інвест» (котрій належить «Мюзік Хол») і Броварської міською радою. Це рішення вже несе за собою сумні наслідки для корупційного бізнесу родини Багмутів.

[![10647782_841537745869837_1244660835_n](https://mpz.brovary.org/wp-content/uploads/2014/08/10647782_841537745869837_1244660835_n.jpg)](https://mpz.brovary.org/wp-content/uploads/2014/08/10647782_841537745869837_1244660835_n.jpg)

По-перше, даний документ стане вагомим аргументом для суду під час розгляду позову міської влади проти ТОВ «Дека Інвест». Такий позов вже підготовлено і сьогодні він доопрацьовується юридичним відділом БМР спільно з юристами-волонтерами. Маємо розуміти, що лише суд може остаточно розірвати сумнозвісний договір оренди. Однак сьогоднішнє рішення виконкому є юридичною підставою для адміністрації того ж МКЦ «Прометей» вжити заходів щодо унеможливлення дільності «Мюзік Холу». Йдеться про банальне відключення генделику електрики та води – це має право зробити директор «Прометею», пан Добробабенко.

<iframe src="//www.youtube.com/embed/fGWbK4Ce1do" width="640" height="360" frameborder="0" allowfullscreen="allowfullscreen"></iframe>

По-друге, вже найближчими днями відповідне рішення виконкому буде донесено до відома адміністрації «Прометею». З цього моменту пан Добробабенко зможе вимкнути притону рубильник та перекрити крани. У випадку ж, якщо він відмовиться це робити – доведеться усім гуртом йти до нього «в гості».

> Користуючись нагодою, хотів би нагадати усім, кому з чиновників - окрім Наталії Багмут - ми маємо "завдячувати" появі в "Прометеї" подібного розплідника беззаконня та насилля. Отже, у 2009-му році за рішення передати в оренду частини "Прометея" фірмі Романа Багмута - без проведення конкурсу та "в порядку виключення"! - проголосували наступні члени виконавчого комітету: **Данюк Т.І.**(начальник управління комунальної власності), **Лазарєва О.В., Андрієвський В.А.** (міський депутат), **Гранат А.В.,** **Скрипченко Л.М., Лавер І.Г., Онищенко В.І.**(начальник управління освіти), **Проскуріна С.В., Шевчук В.С.** При нагоді, "подякуйте" цим "народним обранцям" за все те "добре", що з їхньої легкої руки творилось усі ці роки в багмутівському притоні.

Слід зазначити, що зараз «Мюзік Хол» працює в дуже дивному режимі: за словами мешканців, генделик відкриває свої двері ближче до ночі, і лише «для своїх». Таким чином «Мюзік Хол» із закладу громадського харчування остаточно перетворився на класичний притон, «хату», «малину», чи як там ще називаються точки, де під покровом ночі збираються групи морально та фізично розкладених молодих людей.

<iframe src="//www.youtube.com/embed/i9kH6uPFMyI" width="640" height="360" frameborder="0" allowfullscreen="allowfullscreen"></iframe>

Слід зазначити, що лави «захисників» багмутівського генделику рідшають з кожним днем. Отримавши стратегічну поразку, представники «Мюзік Холу» припинили з'являтись на спеціальній комісії з приводу даного кафе, хоча саме вони й ініціювали створення такої комісії. Не було Наталії Багмут і на сьогоднішньому засідання виконкому. Замість неї на захист притону стала досі не відома широкому загалу жінка, що представилась **Людмилою Бабенко.**

\[caption id="attachment\_28463" align="aligncenter" width="600"\][![babenko1](https://mpz.brovary.org/wp-content/uploads/2014/08/babenko1.jpg)](https://mpz.brovary.org/wp-content/uploads/2014/08/babenko1.jpg) Пані Бабенко стала на захист мажорського притону Багмутів\[/caption\]

Пані Людмила виступила категорично проти закриття скандального закладу, однак пояснити чому саме вона займає таку позицію, не змогла. Загалом, виступ пані Бабенко був дуже невпевнений, видно було, що жінка банально не орієнтується в ситуації, однак отримала чітку вказівку: звинуватити Качора і Дяченко в «нагнітанні ситуації». Зрозуміло, подібний виступ жодним чином не вплинув на рішення членів міськвиконкому: цього разу жоден з присутніх не став на захист родинного бізнесу Багмутів.

<iframe src="//www.youtube.com/embed/ZCJcTmqdi60" width="640" height="360" frameborder="0" allowfullscreen="allowfullscreen"></iframe>

Натомість міському голові було передано вимоги громадян щодо звільнення депутатки від Партії регіонів Наталії Багмут з посади начальника міського відділу культури. Нагадаємо, що ці заяви абсолютною більшістю голосів підтримали присутні на останньому засіданні комісії у справі «Мюзік холу», а сьогодні під вимогами підписались лідери міських осередків партій УДАР та Демократичний Альянс. Підтримав вимогу звільнення «регіонали» з посади і Броварський Люстраційний комітет.

<iframe src="//www.youtube.com/embed/1hFZXarkzvA" width="640" height="360" frameborder="0" allowfullscreen="allowfullscreen"></iframe>

Окрім того в заяві йдеться також про негайне відкриття проти Наталії Багмут кримінальних проваджень та вручення їй офіційної підозри у вчиненні корупційних та зловживанням владним повноваженнями.

\[spoiler title="Повний текст заяви" open="0" style="2"\]Ситуація навколо скандального закладу в МКЦ «Прометей» вражає своєю абсурдністю та цинічністю, але водночас – ясністю та однозначністю. Усім відповідальним чиновникам та уповноваженим органам місцевої влади, міліції та прокуратурі, давно відомо про факти систематичного порушення закону в діяльності кафе «Мюзік Хол», що належить родині начальниці відділу культури, одіозній депутатці від Партії регіонів Наталії Багмут. Міська влада та правоохоронні органи роками отримують численні звернення мешканців навколишніх будинків, які через постійні п’яні гуляння, бійки та навіть стрілянину ось вже п’ять років як позбавлені спокійного сну. Міліції також відомо про факти жорстоких побиттів відвідувачів адміністрацією та охороною закладу, про факти вилучення звідти незаконної зброї, роботи в кафе неповнолітніх і тому подібне. Всі документи, що це підтверджують, неодноразово були надані відповідальним особам та уповноваженим органам.

Проте всі ці факти за всі ці роки не примусили владу вжити жодних реальних заходів щодо припинення кричущого свавілля та беззаконня в міському культурному центрі «Прометей».

Сьогодні ми маємо безпрецедентний прояв нічим неприкритої владної корупції: коли начальниця відділу культури, міська депутатка, родина якої володіє скандальним кафе, публічно і відкрито лобіює інтереси власного бізнесу, використовуючи при цьому службове становище та владні повноваження, а також експлуатуючи своїх підлеглих під час публічних акцій на захист корупційних інтересів своєї родини. Усе це відбувається на офіційних засіданнях органів міської влади, на очах у представників прокуратури та міського голови. Однак правоохоронні органи жодним чином не реагують на такі публічні акти здійснення корупційної діяльності, а міська влада постійно толерує неадекватну поведінку чиновника, в той час як для міської громади є абсолютно очевидним той факт, що вся діяльність начальника відділу культури сьогодні спрямована на захист інтересів власної родини за рахунок міського бюджету та комунального майна. На превеликий жаль, міська влада та особисто міський голова, замість здійснити свої повноваження та захистити права броварської громади, свідомо усуваються від вирішення проблеми, намагаючись подати абсолютно неприпустиму, з точки зору закону і права, ситуацію, як приватний конфлікт окремих осіб.

Через засоби масової інформації громада міста уважно стежить за розгортанням цього трагікомічного фарсу, де в головних ролях неадекватний чиновник-корупціонер, міська влада та правоохоронні органи. Чимдалі тим більше в місті поширюються радикальні настрої з приводу вирішення даної ситуації. Броварчани усвідомлюють, що з їхнього боку здійснені усі можливі мирні та цивілізовані кроки, аби захистити власні права, однак повсякчас вони бачать показове нехтування закону та відверте небажання влади ліквідувати абсолютно очевидну корупційну схему. Натомість громада змушена спостерігати, як депутатка від Партії регіонів, що підтримувала кривавий режим Януковича аж до його остаточного повалення, яка особисто поширювала сепаратистську символіку на офіційних муніципальних закладах, проводила відверту антиукраїнську діяльність за рахунок власних владних повноважень, тепер цинічно маніпулює поняттями «Майдан» та «патріотизм», порівнюючи власне зображення з «національним символом», втоптуючи в бруд пам'ять полеглих героїв Небесної сотні, які поклали свої життя саме за те, аби у владі більше ніколи не було таких політичних хамелеонів та корупціонерів. Броварчани, які всім містом підтримували Майдан в найбільш критичні його часи, ризикуючи своєю свободою та життям, сьогодні можуть не витримати подібного наруги з боку міської влади та вдатись до силових заходів, адже всі мирні та законні способи впливу на ситуацію на наразі вичерпані.

Відповідальність за можливі наслідки загострення ситуації ляже виключно на тих, хто зобов’язаний був не допустити – але допустив – розгул беззаконня в центрі міста під прикриттям депутатів, міліції та чиновників міськвиконкому. Аби запобігти неконтрольованому розвитку ситуації, влада має негайно здійснити наступні кроки: 1. Будь-якими методами негайно припинити діяльність скандального закладу, використавши для цього всі повноваження міських служб та органів влади. За умови формальних бюрократичних перепон, що не дозволяють виконавчим структурам примусово виселити кафе з МКЦ «Прометей» вже сьогодні, вжити заходів, які фізично унеможливлять функціонування закладу, як то припинити електро- та водопостачання цієї частини комунального приміщення, ініціювати перевірки закладу контролюючими органами – з огляду на цілком очевидні підстави – внаслідок чого «Мюзік Хол» не матиме можливості відновити свою незаконну роботу аж до рішення суду щодо розірвання договору оренди між ТОВ «Дека Інвест», яка володіє «Мюзік Холом», та виконкомом БМР. 2. Негайно звільнити із займаної посади начальницю відділу культури виконкому БМР Наталію Багмут, яка демонстративно та публічно покриває незаконну діяльність скандального закладу, використовуючи власні владні повноваження в інтересах незаконного родинного бізнесу та цинічно маніпулює пам’яттю загиблих героїв Майдану. Нинішня діяльність Наталії Багмут не лише перебуває за межами здорового глузду, має узнаки корупції та порушує Етичний кодекс броварського депутата, але прямо спрямована на провокування силових акцій у Броварах. 3. Правоохоронним органам: негайно відкрити кримінальні провадження проти начальника відділу культури виконкому БМР Наталії Багмут за підозрою в корупційних діях та зловживанні владними повноваженнями. Основою для відкриття таких проваджень – згідно з нормами діючого КПК - можуть стати численні заяви постраждалих в кафе та мешканців навколишніх будинків, а також журналістські розслідування, неодноразово опубліковані в пресі.

Ми переконані, що лише негайне здійснення таких кроків дозволить втримати конфліктну ситуацію в мирному руслі. Окремі середовища міської громади, які вже висловлюють свою готовність вдатись до радикальних заходів, цілком та повністю усвідомлюють можливу юридичну відповідальність за свої дії. Проте броварчани, які не боялись репресій Януковича, не злякаються і сьогодні, коли йдеться про захист власного міста від свавілля недобитих приспішників кривавого режиму. Майдан переміг не для того, аби вже за півроку відродилася владна корупція в найбільш цинічних її проявах, депутатські синки продовжували знущатись з жінок, правоохоронні органи демонстрували повну неспроможність захистити права людей, а чиновники міськвиконкому цинічно паплюжили пам'ять полеглих українських героїв. Наші воїни на передовій сьогодні борються за незалежність України на фронті. А ми у свою чергу робитимемо все для того, аби ці герої повернулись з перемогою у цивілізовану правову державу, звільнену від беззаконня та корупції, а також від недобитих приспішників кривавого режиму у владі, які досі з офіційних трибун паплюжать пам'ять героїв України. Слава Україні! \[/spoiler\]

Стежмо за розвитком подій, чекаємо реакції «Прометею». Ваш вихід, пане Добробабенко.
