---
title: "Напад на Різаненка розслідуватимуть його опоненти"
date: 2012-03-12
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "novini"
  - "rizanenko"
  - "simutin"
  - "sapozhko"
  - "semenyuk-kiyashko"
coverImage: "wp-content/uploads/2012/03/kiyashko1.jpg"
---

\[caption id="attachment\_1618" align="alignleft" width="300" caption="Голова депутатської комісії з розслідування нападу на Різаненка Олена Семенюк"\][![](https://mpz.brovary.org/wp-content/uploads/2012/03/kiyashko.jpg "kiyashko")](https://mpz.brovary.org/wp-content/uploads/2012/03/kiyashko.jpg)\[/caption\]

Рішенням міської ради створено тимчасову депутатську комісію з контролю за дотриманням правоохоронцями законодавства при розслідуванні факту нападу на депутата Різаненка.<!--more-->

Під час відкритого пленарного засідання сесії броварської міської ради, котре відбулось 16 лютого і на яке [протизаконно не допустили журналістів «Маєш Право Знати»](https://mpz.brovary.org/%D0%BD%D0%B5%D0%B2%D1%96%D0%B4%D0%BE%D0%BC%D1%96-%D1%83-%D1%84%D0%BE%D1%80%D0%BC%D1%96-%D0%BC%D1%96%D0%BB%D1%96%D1%86%D1%96%D1%97-%D0%B1%D0%BB%D0%BE%D0%BA%D1%83%D1%8E%D1%82%D1%8C-%D0%B1%D1%80%D0%BE/), було [створено та затверджено склад](http://docs.brovary.org/p713/16.02.2012/521-19-06) депутатської комісії з питань розслідування факту нападу на депутата Різаненка.

Персональний склад комісії запропонував міський голова Ігор Сапожко, чию пропозицію підтримала більшість депутатів. Відтак, в комісію з контролю за дотриманням законодавства правоохоронними органами при розслідуванні факту нападу на депутата увійшли наступні депутати: **Голова комісії:**  **Олена Семенюк** – секретар броварської міської ради, член Партії Регіонів. **Члени комісії:**

1. **Вадим Андрієвський** – Голова громадської ради при виконавчому комітеті, обраний депутатом від партії «Зелені», позапартійний.
2. **Людмила Жеребцова** – голова регламентного комітету БМР, директор КП «Оздоровчо-реабілітаційний центр». Член Партії регіонів
3. **Микола Загуменний** – голова фракції «Фронту Змін».
4. **Борис Кузьменко** – обраний депутатом від «Фронту змін», позапартійний.
5. **Олександр Михайлов**  – обраний депутатом від партії «Зелені», позапартійний.
6. **Володимир Оксютенко** – член «Партії зелених України»
7. **Володимир Онищенко** – начальник управління освіти, член Партії регіонів.
8. **Роман Сімутін** – обраний депутатом від «Фронту змін», позапартійний.

Цікаво, що більшість з присутніх депутатів у складі комісії входять до провладної більшості, що контролюється Партією регіонів й так чи інакше мали конфлікт з Різаненком в процесі його депутатської діяльності. Так, наприклад, Людмила Жеребцова фізично перешкоджала Різаненку, коли той намагався зареєструвати депутатське звернення в КП «Оздоровчо-реабілітаційний центр» - підприємстві, яке очолює Голова регламентної комісії. Справа дійшла до рукоприкладства – як видно на відео, Жеребцова вдарила по камері, котра фіксувала намагання Різаненка зареєструвати звернення.

<iframe src="https://www.youtube.com/embed/7lmJUHYcBJc" frameborder="0" width="480" height="360"></iframe>

Голова ж комісії **Олена Семенюк (Кіяшко)** була першою, хто опублікував на [свої сторінці «Вконтакте»](https://vk.com/id35800365) посилання на начебто перелік телефонних розмов Різаненка в день нападу. В публікації стверджується, що відразу після нападу Різаненко начебто спілкувався з «політичними провокаторами та екстремістами», котрі «проходили навчання в таборах НАТО в Сербії». Пізніше Семенюк видалила цей запис зі свого профілю у «Вконтакте».

Протидіяти депутатській діяльності Різаненка намагались й інші члени комісії – депутати **Загуменний**, **Кузьменко** та **Онищенко.** Як пам’ятають наші читачі з відомого відеоролику «Не хочу в камеру!», саме ці депутати публічно підтримували пропозицію заборонити законну відео зйомку відкритої сесії.

<iframe src="https://www.youtube.com/embed/77lwLGI6AKQ" frameborder="0" width="560" height="315"></iframe>

Єдиним членом комісії, котрий періодично підтримує ініціативи Різаненка в міській раді є **Роман Сімутін** – позафракційний депутат вже в ніч нападу зустрівся з Різаненком в лікарні, аби дізнатись про його стан та довідатись про подробиці інциденту.

За інформацією Сімутіна, комісія з контролю за дотриманням законодавства правоохоронними органами при розслідуванні факту нападу на депутата в період з 16 лютого збиралась лише раз, тоді на своєму засіданні комісія відправила звернення в міліцію та Київську лікарню швидкої допомоги, куди доправили депутата Різаненка відразу після нападу.

Згідно рішення міської ради, комісія має доповідати щодо результатів своєї роботи на наступних пленарних засіданнях міськради. Контроль над виконанням рішення міськради про діяльність комісії здійснюватиме міський голова Сапожко.

_**Інф. "Маєш Право Знати"**_
