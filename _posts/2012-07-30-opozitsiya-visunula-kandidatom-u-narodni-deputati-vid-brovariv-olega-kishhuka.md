---
title: "Опозиція висунула кандидатом у народні депутати від Броварів Олега Кищука"
date: 2012-07-30
author: 
  username: "pravoZnaty"
  display_name: "Маєш право знати"
tags: 
  - "batkivshhina"
  - "brovary"
  - "vibori-2012"
  - "visuvannya-kandidativ"
  - "kandidat-u-narodni-deputati"
  - "kishhuk"
  - "novini"
  - "obyednana-opozitsiya"
---

[![](https://mpz.brovary.org/wp-content/uploads/2012/07/opozitsiya.jpg "опозиція")](https://mpz.brovary.org/wp-content/uploads/2012/07/opozitsiya.jpg)Сьогодні на з'їзді об'єднаної опозиції від всеукраїнського об'єднання «Батьківщина» було [офіційно висунуто](http://byut.com.ua/news/11912.html) кандидатів у депутати в багатомандатному виборчому окрузі від ВО  «Батьківщина» та кандидатів у депутати в одномандатних виборчих округах від ВО «Батьківщина». По мажоритарному виборчому округу № 97, до якого входять Бровари, кандидатом став **Олег Євгенович Кищук**.

[![](https://mpz.brovary.org/wp-content/uploads/2012/07/Kishhuk-Oleg.jpg "Кищук Олег")](https://mpz.brovary.org/wp-content/uploads/2012/07/Kishhuk-Oleg.jpg)Нині Олег Кищук є [депутатом Броварської районної ради VI скликання](http://brovary-region.gov.ua/index.php?option=com_content&task=view&id=907&Itemid=204), до складу якої був обраний на місцевих виборах 2010 року по мажоритарному виборчому округу № 12 (Кулажинці) від політичної партії «**Фронт змін»**. На офіційному сайті райради значиться, що Олег Кищук - приватний підприємець. Як повідомляють Інтернет-ЗМІ, він є власником кінно-спортивного комплесу «Княжичі».

Нагадаємо, що 21 липня на зборах київської обласної організації **Партії регіонів**  у якості кандидата у народні депутати по мажоритарному округу № 97 [було підтримано кандидатуру **Сергія Федоренка**](https://mpz.brovary.org/partiya-regioniv-ofitsiyno-visunula-sergiya-fedorenka-kandidatom-u-narodni-deputati-po-mazhoritarnomu-okrugu-97/). А на [звітно-виборчій конференції](http://klichko.org/ua/news/news/udar-proponuye-na-sud-gromadskosti-pretendentiv-mazhoritarnikiv) київської обласної організації партії «**УДАР»** претендентом в кандидати по мажоритарному округу №97 для затвердження на всеукраїнському з'їзді 1 серпня було висунуто **[Павла Різаненка](https://mpz.brovary.org/tag/%d1%80%d1%96%d0%b7%d0%b0%d0%bd%d0%b5%d0%bd%d0%ba%d0%be/),** кандидатуру якого ще 30 червня [під час візиту до Броварів підтримав **Віталій Кличко**](https://mpz.brovary.org/klichko-nazvav-im-ya-kandidata-vid-udaru-po-brovarskomu-viborchomu-okrugu-foto/).

> Відсьогодні - у день офіційного старту виборчої кампанії в Україні - «Маєш право знати» розпочинає громадський моніторинг за всіма її етапами у виборчому окрузі №97, до якого входять міста Бровари та Березань, смт Баришівка, Броварський та Баришівський райони. У фокусі нашої уваги - висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів.
