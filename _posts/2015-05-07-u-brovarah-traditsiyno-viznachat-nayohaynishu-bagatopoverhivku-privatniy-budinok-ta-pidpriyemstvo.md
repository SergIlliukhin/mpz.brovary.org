---
title: "У Броварах традиційно визначать найохайнішу багатоповерхівку, приватний будинок та підприємство"
date: 2015-05-07
author: 
  username: "pravoznaty"
  display_name: "Маєш право знати"
categories: 
  - "brovary"
tags: 
  - "blagoustriy"
  - "brovary"
  - "konkurs"
  - "naykrashhiy-budinok"
  - "novini"
coverImage: "wp-content/uploads/2015/05/IMAG1504.jpg"
---

**[![IMAG1504](https://mpz.brovary.org/wp-content/uploads/2015/05/IMAG1504.jpg)](https://mpz.brovary.org/wp-content/uploads/2015/05/IMAG1504.jpg)Броварська міська рада [знову](https://mpz.brovary.org/brovarchan-zaohochuyut-pratsyuvati-zamist-zhekiv-shlyahom-provedennya-konkursu-na-krashhiy-budinok/) оголосила конкурс на найкращий будинок та благоустрій території. Участь у "змаганні чистоти" можуть брати всі мешканці міста, в тому числі запрошуються ОСББ, ЖБК, будинкові, вуличні комітети, інші об’єднання громадян, керівники підприємств, організацій, установ, власники підприємств малого та середнього бізнесу. Про це йдеться в оголошенні на [офіційному сайті Броварської міської ради](http://www.brovary.kiev.ua/do-uvagi-meshkants%D1%96v-m%D1%96sta-brovari-takozh-budinkovikh-vulichnikh-kom%D1%96tet%D1%96v-osbb-zhbk-ta-%D1%96nshikh-ob%E2%80%99%D1%94).**

Номінації конкурсу:

\- кращий будинок комунальної власності міста; - кращий будинок колективної власності (ОСББ, ЖБК); - кращий приватний будинок; - кращий благоустрій території суб’єкта малого підприємництва; - краща територія, прилегла до підприємства.

Висувати претендентів на участь у конкурсі (будинки, території, які відповідають умовам конкурсу) має право кожен мешканець міста Бровари, а також будинкові, вуличні комітети, ОСББ, ЖБК та інші об’єднання громадян, керівники підприємств, організацій, установ, власники підприємств малого та середнього бізнесу;.

Заявки на участь у конкурсі подаються **до 1 червня** на ім’я голови міської конкурсної комісії.

Заявка подається в письмовій формі довільного змісту із зазначенням:

\- юридичної адреси об’єкта, що висувається на участь у конкурсі; - прізвища, ім’я, по батькові заявника; - назви номінації; - контактних телефонів.

До заявки додаються фотоілюстрації на будь-якому носії (фотопапері, в цифровому форматі на СD-дисках, флеш-картах тощо), що засвідчують високий рівень естетичного вигляду будинку, під’їздів та території навколо нього. За необхідності - іншу інформацію.

> Телефон для довідок з питань проведення конкурсу: **4-61-28** (спеціальний відділ контролю за станом благоустрою та зовнішнім дизайном  міста).
> 
> З якою метою було започатковано конкурс та за якими критеріями оцінюють його учасників, можна прочитати у публікації "Маєш право знати" за [цим посиланням](https://mpz.brovary.org/brovarchan-zaohochuyut-pratsyuvati-zamist-zhekiv-shlyahom-provedennya-konkursu-na-krashhiy-budinok/).
