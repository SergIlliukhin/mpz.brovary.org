---
title: "ТОВ «Сонячний квартал» vs СТ «Крокус». Ще не крапка"
date: 2016-09-24
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "atovtsi"
  - "brovary"
  - "vibir-redaktsiyi"
  - "deputati"
  - "mer"
  - "novini"
  - "oleg-yanchynskyj"
  - "reyderstvo"
  - "st-krokus"
  - "tov-sonyachnyj-kvartal"
  - "tryzub-sich"
coverImage: "wp-content/uploads/2016/09/12-4.jpg"
---

**Усе почалося з афери і «чорного» рейдерства. Продовжилося – «конфіскацією» приміщення. У Броварах на вул. Анатолія Луценка, 22 (Богунська) судові виконавці разом із охоронною фірмою «Тризуб-Січ» за несплату орендної плати відібрали у споживчого товариства «Крокус» господарське приміщення, винайманого ним у ТОВ «Сонячний квартал». Але це не закінчення історії.**

Один із співзасновників «Крокуса» - **Олександр Бардаш** переконує, що будівля, яку опечатали судові виконавці, згідно з договором, ще з 2003 року є його власністю: її, разом із 75% приміщень у Райспоживспілки, викупили, переробили і використовують за призначенням. А от 25% споруд – у Райспоживспілки орендували. Саме за останні і сплачували орендну плату. Спочатку – спілці, а з  2013 року – і ТОВ «Сонячний квартал». Платили справно до моменту, поки не дізналися про аферу, яку «прокрутила» директорка Райспоживспілки разом із одним із засновників ТОВ «Сонячний квартал», продавши останньому за безцінь все майно спілки. Коли про зраду і аферу дізналися члени Райспоживспілки – подали до суду. Та підтвердити документально, що 75% приміщень – власність «Крокуса» - не  змогли: більшість угод трималася на «чесному слові», яке партнери по бізнесу не дотримали. Наразі судова тяжба за це майно ще знаходиться в Апеляційному суді, однак, згідно з рішенням  Господарського суду м. Києва,  ТОВ «Сонячний квартал» уже є  господарями  всіх приміщень, за що і вимагає орендну плату.

\[caption id="attachment\_60667" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/17-5.jpg)](https://mpz.brovary.org/wp-content/uploads/2016/09/17-5.jpg) Охоронці "Тризуб-Січ"\[/caption\]

\[caption id="attachment\_60650" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/4-5.jpg)](https://mpz.brovary.org/wp-content/uploads/2016/09/4-5.jpg) Спірне приміщення опечатано та "забарикадовано"\[/caption\]

**20 вересня** «розборки» між двома товариствами [закінчилися](https://mpz.brovary.org/skandal-na-vzuttyevomu-pidpryyemstvi-u-brovarah-vidzhaly-yak-krym-bez-yedynogo-vystrilu/) цілком мирно: без пострілів і бійки. Судовий виконавець описав майно у виробничому ангарі, приміщення опечатали, охоронці зі сторони «Сонячного кварталу» «підперли» його  автівкою з написом «Майдан» та виставили свою варту із "Тризуб-Січі". А вночі на території підприємства зникло світло. Однак відновлювати електропостачання нові «господарі» не поспішали, працівників РЕМ та робітників підприємств на територію «Крокуса» не пропустили.

\[caption id="attachment\_60670" align="aligncenter" width="360"\][![Богунська, рейдерство](https://mpz.brovary.org/wp-content/uploads/2016/09/22.-09.-Piket-pid-stinamy-Verhovnoyi-Rady.jpg)](https://mpz.brovary.org/wp-content/uploads/2016/09/22.-09.-Piket-pid-stinamy-Verhovnoyi-Rady.jpg) 22 вересня. Працівники "Крокуса" пікетують під стінами Верховної Ради\[/caption\]

**22 вересня** після обіду, коли чергова сесія міськради майже добігала кінця і розглядалися питання в розділі «Різне», до депутатів звернувся Олександр Бардаш, який у народних обранців та міського голови попросив захисту. За його словами, виставлена «Сонячним кварталом» охорона  його підприємство просто розбирала, в результаті чого робочий матеріал під дощем псувався. Уперше за всю каденцію депутати (які залишилися в сесійній залі до кінця сесії) прийняли одноголосне рішення: їхати на місце події та розібратися, що ж твориться на Богунській–Луценка. На підмогу викликали начальника поліції та прокурора. Однак приїхав тільки перший.

Співзасновник ТОВ «Сонячний квартал» **Сергій Дворський**  погодився пустити на «свою» територію мера і депутатів тільки після того, як  Ігор Сапожко нагадав, що земля, яку орендує товариство – власність міста. І саме депутати вирішують: продовжувати термін оренди ТОВ «Сонячний квартал» чи розірвати його в односторонньому порядку, якщо з’ясується, що орендована земля використовується не за призначенням.

\[caption id="attachment\_60648" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/2-5.jpg)](https://mpz.brovary.org/wp-content/uploads/2016/09/2-5.jpg) Ігор Сапожко Сергію Дворському: «Ця територія належить громаді міста, і я хочу з депутатами подивитися, як використовується орендована земля. У нас зараз виникло питання: збирати позачергову сесію для розірвання угоди в односторонньому порядку за нецільове використання землі чи ні?»\[/caption\]

[![Богунська, рейдерство](https://mpz.brovary.org/wp-content/uploads/2016/09/12-4.jpg)](https://mpz.brovary.org/wp-content/uploads/2016/09/12-4.jpg)

\[caption id="attachment\_60651" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/5-8.jpg)](https://mpz.brovary.org/wp-content/uploads/2016/09/5-8.jpg) Олександр Бардаш:" Ви бачите, як моє майно розтягують "\[/caption\]

\[caption id="attachment\_60664" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/14-4.jpg)](https://mpz.brovary.org/wp-content/uploads/2016/09/14-4.jpg) Вся сировина для роботи залишилася під відкритим небом\[/caption\]

Можливо, пан Дворський не хотів, щоб неждані гості побачили, як розбирається дах у ангарі, як розкурочено трансформатор і на території немає світла? Причому, все це сталося за останні дві доби, відколи з’явилися  охоронці  фірми «Тризуб-Січі» та «Майдан». До речі, останні не заявлені в жодному з документів.

\[caption id="attachment\_60660" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/11-4.jpg)](https://mpz.brovary.org/wp-content/uploads/2016/09/11-4.jpg) Охоронці "Тризуб-Січі" від об'єктивів відвертаються\[/caption\]

\[caption id="attachment\_60658" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/11-na-yakij-pidstavi-vy-tut-znahodytesya-na-osnovi-usnogo-dogovoru-z-tryzubom-my-tut-na-pidmozi.jpg)](https://mpz.brovary.org/wp-content/uploads/2016/09/11-na-yakij-pidstavi-vy-tut-znahodytesya-na-osnovi-usnogo-dogovoru-z-tryzubom-my-tut-na-pidmozi.jpg) Депутати та громадські активісти намагаються з'ясувати, на якій підставі на території підприємств перебувають охоронці фірми «Майдан». Охоронець: " У нас  усна домовленість із "Тризуб-Січ". Ми приїхали їм допомагать".\[/caption\]

\[caption id="attachment\_60656" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/10-Bardash-YAnchynskyj-golovnyj-ohoronnyk.jpg)](https://mpz.brovary.org/wp-content/uploads/2016/09/10-Bardash-YAnchynskyj-golovnyj-ohoronnyk.jpg) «Головний» охоронної фірми « Тризуб-Січ» (справа): «Дах розбирали і вивозили робітники «Крокуса», а світло обрізало РЕМ»\[/caption\]

\[caption id="attachment\_60661" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/12-Otoj-lysyj-pryviv-yakyhos-lyudej-i-skazav-rozbyrajte..jpg)](https://mpz.brovary.org/wp-content/uploads/2016/09/12-Otoj-lysyj-pryviv-yakyhos-lyudej-i-skazav-rozbyrajte..jpg) Підсобні працівники "Крокуса": «Отой "лисий" привів своїх людей і наказав їм розбирать дах серед білого дня»\[/caption\]

Згодом приїхали оперативники, які описали майно та зафіксували факт пошкодження ангару. Як повідомив присутній начальник Броварського відділу поліції **Олег Янчинський**, усі дані буде внесено до Єдиного реєстру досудових рішень для подальшого розслідування.

\[caption id="attachment\_60665" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/15-4.jpg)](https://mpz.brovary.org/wp-content/uploads/2016/09/15-4.jpg) Броварські оперативники прибули для опису та  зафіксування факту пошкодження майна\[/caption\]

Для того, щоб уникнути провокацій та протизаконних дій з обох сторін, було вирішено передати під охорону описане майно «нейтральній», третій охоронній структурі. Серед криків і взаємних претензій прибулим було складно зрозуміти, хто правий, а хто ні, та прийняти остаточне рішення, тож мер запропонував сісти за стіл перемовин та переглянути  дозвільні документи з обох сторін.

\[caption id="attachment\_60659" align="aligncenter" width="600"\][![Богунська, рейдерство](https://mpz.brovary.org/wp-content/uploads/2016/09/11-Niyakogo-rejderstva-ne-bulo.-Nam-peredaly-pid-zberigannya-ofitsijno.jpg)](https://mpz.brovary.org/wp-content/uploads/2016/09/11-Niyakogo-rejderstva-ne-bulo.-Nam-peredaly-pid-zberigannya-ofitsijno.jpg) Сергій Дворський: "Тут немає ніякого рейдерства. "Крокус" нам не платив орендної плати. Ми виграли суди двох інстанцій і після попереджень приїхали з судовими виконавцями".\[/caption\]

[![Богунська, рейдерство](https://mpz.brovary.org/wp-content/uploads/2016/09/7-7.jpg)](https://mpz.brovary.org/wp-content/uploads/2016/09/7-7.jpg)

"Маєш право знати" поцікавилося думками депутатів про ситуацію. Присутній на місці подій депутат міськради **Євген Гредунов** заявив, що ТОВ «Сонячний квартал» вирішило піти по шляху, який місту зовсім не вигідний:  товариство мало на меті змінити цільове призначення приміщень _(збиралося на Богунській, 22 будувати житлові будинки – авт.)_ із виробничо-складських на житло. Та останнє нині місту не цікаве. _«Броварам потрібні промислові підприємства,_ \- каже депутат. - _Треба заохочувати тих інвесторів, які створюють високооплачувані робочі місця, де працюватимуть висококваліфіковані працівники._ _Місто має скористатися цією ситуацією: розірвати угоду з «Сонячним кварталом», вилучити землю та  ініціювати конкурси по залученню інвесторів, які б могли орендувати  землю з майбутнім викупом»._

**23 вересня** представники обох товариств у присутності мера та депутатів  сіли  в малій залі міськвиконкому за стіл перемовин. У результаті зустрічі було досягнуто мирової угоди: в «Сонячного кварталу» землі не вилучили, та і «Крокус» на Луценка (Богунській), 22 не залишили. Останній має рік, щоб належно оформити необхідні документи та підшукати інше місце під оренду своїх двох підприємств.

**Фото - автора**
