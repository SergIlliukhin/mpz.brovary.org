---
title: "Цієї суботи міліція обшукала квартиру матері броварського \"свободівця\" та добровольця Сергія Бойка"
date: 2015-09-28
categories: 
  - "novyny"
tags: 
  - "31-serpnya"
  - "boyko"
  - "novini"
  - "obshuk"
  - "oun"
  - "svoboda"
---

**Зранку 26 вересня відбувся обшук у квартирі матері Сергія Бойка, бійця добровольчого батальйону "ОУН" та члена ВО "Свобода". Зі слів родичів вояка, до помешкання на вулиці Лагунової увірвалися озброєні автоматами люди, які намагалися знайти чоловіка. Після цього вони почали обшук квартири. Слідчі дії ймовірно проводять у рамках розслідування "справи 31 серпня". Цієї суботи обшуки серед учасників пікетування Верховної Ради відбулись по всій Україні. Про це повідомляє Броварське громадське телебачення.**

Як розповіли родичі бійця, тільки-но вони відкрили двері квартири, до неї одразу влетіли двоє чоловіків із автоматами. Вони поклали на підлогу молодшого брата Сергія та стали шукати "свободівця". Після невдалого пошуку в помешканні почали обшук.

<iframe src="https://www.youtube.com/embed/C4UBMqlsrrw" width="560" height="315" frameborder="0" allowfullscreen="allowfullscreen"></iframe>

Зі слів рідних та близьких Сергія, дії міліції налякали неповнолітніх дітей та спричинили гіпертонічний криз у [матері](https://www.youtube.com/watch?v=TvNHMCLe2ik) бійця.

Згодом на місце подій прибули активісти ВГО "Сокіл", депутат Верховної Ради Ігор Луценко, депутат міської ради Роман Сімутін, заступник голови Комітету визволення політв'язнів Тетяна Близнюк.

Через декілька годин після початку обшуку правоохоронці покинули квартиру родини Сергія Бойка. У руках слідчі несли запечатаний пакунок. Зі слів присутніх, із домівки вилучили комп'ютерну техніку та мобільний телефон. Водночас, я як розповів Ігор Луценко із посиланням на міліціонерів, правоохоронці не виявили нічого незаконного у квартирі матері Сергія.

\[caption id="attachment\_46495" align="aligncenter" width="600"\][![12046783_1502119180110715_8939140860478035353_n](https://mpz.brovary.org/wp-content/uploads/2015/09/12046783_1502119180110715_8939140860478035353_n.jpg)](https://mpz.brovary.org/wp-content/uploads/2015/09/12046783_1502119180110715_8939140860478035353_n.jpg) Фото: Броварське громадське телебачення.\[/caption\]

Зі слів рідних і близьких Сергія Бойка, наразі він перебуває в зоні бойових дій - у Пісках. Більше того, він вже понад рік не живе у квартирі, у якій провели обшук.

Як повідомляють ЗМІ із посиланням на радника міністра внутрішніх справ Івана Варченка, обшуки цієї суботи відбулися в рамках розслідування "справи 31 серпня" - зіткнень під Верховною Радою між "свободівцями" та правоохоронцями, внаслідок яких загинули 4 бійці Національної гвардії України, ще близько 150 осіб отримали поранення.

За повідомленням ЗМІ, 26 вересня також обшукали помешкання членів ВО "Свобода" Олега Гелевея та Ігоря Сабія, одеських "свободівців" Костянтина Васильця, Олександра Станкова та Гліба Громова, також правоохоронці навідались до квартири бійця та журналіста Валерії Бурлакової.

Варто зазначити, що Сергій Бойко вже не вперше потрапляє в поле зору міліції. Зокрема, за часів правління Віктора Януковича ту саму квартиру у Броварах [обшуковували](https://mpz.brovary.org/u-kvartiri-brovarskogo-svobodivtsya-sergiya-boyka-proveli-obshuk/) у "справі про сніжки" - закидування членів Партії регіонів сніжками у 2013  році. Сергій Бойко та його близькі також повідомляли про переслідування активіста через його громадську діяльність, в тому числі на захист Віталія Запорожця, у акціях на захист української мови тощо.
