---
title: "Під «ніж» - 63 сосни: убили те, що давало життя - ФОТО"
date: 2017-02-17
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "alyans-novobud"
  - "brovary"
  - "vibir-redaktsiyi"
  - "vyrubka-lisu"
  - "vul-symonenka-chornovola"
  - "novini"
coverImage: "wp-content/uploads/2017/02/IMG_3775.jpg"
---

**16 лютого** **жменька активістів намагалася зупинити [знищення](https://mpz.brovary.org/zeleni-krasuni-sosny-na-symonenka-vse-zh-spylyaly-foto-video/) останнього зеленого незайманого острівця в Броварах – дерев лісосмуги біля перетину вулиць Симоненка-Чорновола. Однак охоронна фірма забудовника «Альянс-Новобуд» стояла стіною, юристи компанії відсилали невдоволених у суд, патрульна поліція мовчки споглядала як ріжуть 50-річні сосни, представники керівництва Броварської нацполіції розводили руками і радили не заважати працювати комунальникам. А щоб порахувати кількість зрізаних дерев, пропонували приїхати вверчері, коли працівники КП «Бровари-Благоустрій» завершать  свої роботи. Приїхали. Порахували. 63 живих сосни того дня пішло під ніж. Та чи це все? Чи рубати продовжать?**

Їх усе таки зрізали. Але спочатку чиновники назвали їх «чагарником». Височенні, кремезні сосни, які одній людині руками і не охопити. О 17 год, коли на вул. Симоненка знову прибули активісти для підрахунку зрізаних  дерев, комунальники зруби вже вантажили та вивозили в невідомому напрямку.

[![](https://mpz.brovary.org/wp-content/uploads/2017/02/IMG_3764.jpg)](https://mpz.brovary.org/wp-content/uploads/2017/02/IMG_3764.jpg)

[![](https://mpz.brovary.org/wp-content/uploads/2017/02/IMG_3787.jpg)](https://mpz.brovary.org/wp-content/uploads/2017/02/IMG_3787.jpg)

\[caption id="attachment\_66682" align="aligncenter" width="600"\][![](https://mpz.brovary.org/wp-content/uploads/2017/02/IMG_3824.jpg)](https://mpz.brovary.org/wp-content/uploads/2017/02/IMG_3824.jpg) Андрій Саук\[/caption\]

Цього разу активних броварчан було дещо більше. До протестувальників приєднався місцевий депутат **Андрій Саук** та його помічниця **Ірина Нікітчина**. Прибули і юристи «Альянс-Новобуд» та поліція. А от охоронці з фірми «Ново президіум» не покидали свого об’єкта ні на хвилину. Саме під їхнім захистом та пильним наглядом поліції і відбувалося вирубування 50-літніх сосен.

[![](https://mpz.brovary.org/wp-content/uploads/2017/02/07D_1619.jpg)](https://mpz.brovary.org/wp-content/uploads/2017/02/07D_1619.jpg)

[![](https://mpz.brovary.org/wp-content/uploads/2017/02/IMG_3749.jpg)](https://mpz.brovary.org/wp-content/uploads/2017/02/IMG_3749.jpg)

[![](https://mpz.brovary.org/wp-content/uploads/2017/02/IMG_3756.jpg)](https://mpz.brovary.org/wp-content/uploads/2017/02/IMG_3756.jpg)

[![](https://mpz.brovary.org/wp-content/uploads/2017/02/IMG_3805.jpg)](https://mpz.brovary.org/wp-content/uploads/2017/02/IMG_3805.jpg)

Порахувати кількість зрубаних дерев активістам виявилося дуже проблематично. На територію, де лежало практично лише гілля, охоронці продовжували нікого не пускати, хоча роботи припинилися і небезпеки для людей вже не було - а саме це було аргументами охорони до цього. У свою чергу юристи від забудовника диктували свої умови за невідомими правилами: в «заборонену зону» для підрахунку пеньків дозволяли зайти лише **5** людям: заявнику – депутату  міськради **Олегу  Шевчуку**, двом представникам поліції та двом стороннім свідкам. Журналістам та іншим депутатам за «межу» пройти категорично не дозволяли, аргументуючи одним: це – приватна власність.

\[caption id="attachment\_66652" align="aligncenter" width="600"\][![](https://mpz.brovary.org/wp-content/uploads/2017/02/07D_1637.jpg)](https://mpz.brovary.org/wp-content/uploads/2017/02/07D_1637.jpg) Охорона забороняє журналістам пройти на місце подій. Один з охоронців постійно світить ліхтариком людям в очі, заважаючи зйомці та намагаючись дезорієнтувати\[/caption\]

[![](https://mpz.brovary.org/wp-content/uploads/2017/02/07D_1645.jpg)](https://mpz.brovary.org/wp-content/uploads/2017/02/07D_1645.jpg)

\[caption id="attachment\_66680" align="aligncenter" width="600"\][![](https://mpz.brovary.org/wp-content/uploads/2017/02/IMG_3818.jpg)](https://mpz.brovary.org/wp-content/uploads/2017/02/IMG_3818.jpg) Юрист забудовника та активістка\[/caption\]

Лише через годину перемовин юристів забудовника з активістами, очікування заявника, пошуку свідків – подорожніх людей (для цього поліцейські зупиняли автівки, що проїжджали по дорозі), на ділянку пустили тільки 5 осіб.

[![](https://mpz.brovary.org/wp-content/uploads/2017/02/16808756_1187912224641010_759763803_n.jpg)](https://mpz.brovary.org/wp-content/uploads/2017/02/16808756_1187912224641010_759763803_n.jpg)

[![](https://mpz.brovary.org/wp-content/uploads/2017/02/07D_1629.jpg)](https://mpz.brovary.org/wp-content/uploads/2017/02/07D_1629.jpg)

У цей час вже стемніло: люди хвилювалися, що в темряві неможливо буде рахувати пеньки, тим більше за накиданним гіллям. Підрахунок пеньків у комісії зайняв хвилин 15, потім вони склали протокол і оголосили присутнім результати  свого підрахунку: **63** пеньки. І це – сосни.

[![](https://mpz.brovary.org/wp-content/uploads/2017/02/07D_1624.jpg)](https://mpz.brovary.org/wp-content/uploads/2017/02/07D_1624.jpg)

\[caption id="attachment\_66658" align="aligncenter" width="600"\][![](https://mpz.brovary.org/wp-content/uploads/2017/02/07D_1657.jpg)](https://mpz.brovary.org/wp-content/uploads/2017/02/07D_1657.jpg) Випадкові подорожні - члени комісії\[/caption\]

\[caption id="attachment\_66659" align="aligncenter" width="600"\][![](https://mpz.brovary.org/wp-content/uploads/2017/02/07D_1659.jpg)](https://mpz.brovary.org/wp-content/uploads/2017/02/07D_1659.jpg) Заявник - Олег Шевчук\[/caption\]

Ще вдень попередньо мова йшла про 11 сосен, але з'ясувалося, що згідно з [Актом  обстеження](https://save.brovary.org/akt-obstezhennya-zelenyh-nasadzhen-vid-16-05-2016/) зелених насаджень, які підлягають видаленню, виконком дав дозвіл зрізати **127** дерев: **65** - хвойних і **62** \- листяних. За Меморандумом забудовник зобов’язувався не видаляти дерев більше, ніж дозволено, та обіцяв дещо зберегти і пересадити.

Та громадська активістка, аналітик [Штабу щодо розробки та громадського обговорення змін до Генерального плану міста Бровари](https://www.facebook.com/pages/%D0%A8%D1%82%D0%B0%D0%B1-%D1%89%D0%BE%D0%B4%D0%BE-%D1%80%D0%BE%D0%B7%D1%80%D0%BE%D0%B1%D0%BA%D0%B8-%D1%82%D0%B0-%D0%B3%D1%80%D0%BE%D0%BC%D0%B0%D0%B4%D1%81%D1%8C%D0%BA%D0%BE%D0%B3%D0%BE-%D0%BE%D0%B1%D0%B3%D0%BE%D0%B2%D0%BE%D1%80%D0%B5%D0%BD%D0%BD%D1%8F-%D0%B7%D0%BC%D1%96%D0%BD-%D0%B4%D0%BE-%D0%93%D0%B5%D0%BD%D0%B5%D1%80%D0%B0%D0%BB%D1%8C%D0%BD%D0%BE%D0%B3%D0%BE-%D0%BF%D0%BB%D0%B0%D0%BD%D1%83-%D0%BC%D1%96%D1%81%D1%82%D0%B0-%D0%91%D1%80%D0%BE%D0%B2%D0%B0%D1%80%D0%B8/1530113393966769?ref=br_rs), фахівець із питань архітектури **Ірина Нікітчина** переконує: забудовник «пройшовся» тільки по зовнішньому периметру, а вже зрізав **63** сосни. Однак, якщо поглянути на схему, то на видалення під ІV чергу забудови  (на схемі – секція 1.1. та 1.2) потраплять ще щонайменше 27 сосен. Під час облаштування проїзду, переконує експерт, буде зрізано ще сосен 18. Загалом – **45** хвойних дерев (і це без урахування листяних). А на них виконком дозволу не надавав.

[![](https://mpz.brovary.org/wp-content/uploads/2017/02/16777018_1633490520291626_1870918681_o.jpg)](https://mpz.brovary.org/wp-content/uploads/2017/02/16777018_1633490520291626_1870918681_o.jpg)

\[caption id="attachment\_66694" align="aligncenter" width="600"\][![](https://mpz.brovary.org/wp-content/uploads/2017/02/222.png)](https://mpz.brovary.org/wp-content/uploads/2017/02/222.png) Червоні хрестики – хвойні дерева, сині – листяні. Лінія по внутрішньому фасаду будинку. Все, що за нею – мало бути збережене. Сосни, що потраплять під доріжки та проїзди -  будуть зрізані пізніше\[/caption\]

\[caption id="attachment\_66660" align="aligncenter" width="600"\][![](https://mpz.brovary.org/wp-content/uploads/2017/02/07D_1662.jpg)](https://mpz.brovary.org/wp-content/uploads/2017/02/07D_1662.jpg) На запитання активістів: як  було позначено межу де можна зрізати дерева, а де ні, - юристи забудовника відповісти не змогли\[/caption\]

Нагадаємо, що відносно [підробки документів](https://mpz.brovary.org/skandalna-zabudova-lisu-prokuratura-vstanovyla-fakt-sluzhbovogo-pidroblennya-dokumentiv/) щодо цієї ділянки відкрито кримінальне провадження та триває досудове розслідування. Але нікого це не зупиняє: дерева рубають.

А рубати їх допомогли ще й на позачерговій сесії Броварської міськради у січні, коли 22 депутати проголосували «за» забудову земельної ділянки. Контрольний «вистріл» був від «адмінресурсу» Броварів на [громадських слуханнях,](https://mpz.brovary.org/u-brovarah-vidbulysya-gromadski-sluhannya-adminresurs-peremig-foto/) де за Меморандум та продовження будівництва на вул. Симоненка-Чорновола проголосували **472** особи.

\[caption id="attachment\_66689" align="aligncenter" width="600"\][![](https://mpz.brovary.org/wp-content/uploads/2017/02/8606orig.jpg)](https://mpz.brovary.org/wp-content/uploads/2017/02/8606orig.jpg) Кому маємо "дякувати" за знищення лісу на Симоненка-Чорновола\[/caption\]

**Фото - Світлана Яцив. Схеми надані Іриною Нікітчиною**
