---
title: "У яких броварських школах найкраще навчають українській - рейтинг за результатами ЗНО"
date: 2015-07-17
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "gimnaziya-imeni-oliynika"
  - "zno"
  - "novini"
  - "reyting"
  - "shkola"
---

**Український центр оцінювання якості освіти [оприлюднив](https://testportal.gov.ua/files/other/Rating.pdf) рейтинг загальноосвітніх навчальних закладів України за результатами проведеного зовнішнього незалежного оцінювання з української мови і літератури 2015 року. За його даними, найвищу позицію серед броварських шкіл зайняла Гімназія ім. Олійника - 380-те місце, а найнижчу - школа №1 - 6785-те місце.**

Загалом з-поміж закладів освіти Броварів рейтинг розподілився таким чином:

1. **380**\-те місце - Броварська гімназія імені С. І. Олійника;
2. **516**\-те місце - Броварська спеціалізована школа №5;
3. **699**\-те місце - Броварська спеціалізована школа №7;
4. **718**\-те місце - Броварська загальноосвітня школа №6;
5. **1 146**\-те місце - Броварський навчально-виховний комплекс (школа №8);
6. **1 627**\-те місце - Броварська загальноосвітня школа №2;
7. **2 356**\-те місце - Броварська загальноосвітня школа №9;
8. **2 402**\-те місце - Броварська загальноосвітня школа №10;
9. **4 946**\-те місце - Броварська загальноосвітня школа №3;
10. **6 025**\-те місце - Броварське вище училище фізичної культури;
11. **6 785**\-те місце - Броварська загальноосвітня школа №1.

Усього до переліку увійшли **7 264** навчальних заклади України. Повний список можна переглянути тут:

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/g1dCRw9o1O5ZfK" width="425" height="355" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Як зазначають в УЦОЯО, рейтинг побудований з урахуванням таких показників:

- середній тестовий бал, отриманий випускниками навчального закладу;
- відношення середнього тестового бала випускників закладу до середнього бала випускників району, де розташований навчальний заклад;
- кількість випускників навчального закладу;
- максимальний тестовий бал, отриманий випускником навчального закладу.

Другий, третій та четвертий показники використовувалися в разі, якщо перший показник був тотожним для кількох навчальних закладів, вказують у центрі.

За повідомленням УЦОЯО, до рейтингу увійшли загальноосвітні навчальні заклади, 10 і більше випускників кожного з яких проходили зовнішнє незалежне оцінювання з української мови і літератури.
