---
title: "Мер Броварів має ходити містом пішки, їздити на роботу велосипедом та бути відкритим"
date: 2015-10-16
author: 
  username: "sauk"
  display_name: "Андрій Саук"
categories: 
  - "kolonka-avtora"
tags: 
  - "andriy-sauk"
  - "brovary"
  - "demokratichniy-alyans"
  - "mistsevi-vybory-2015"
coverImage: "wp-content/uploads/2015/10/Sauk.jpg"
---

**Написав для броварчан ось такого листа:**

Добрий день! Мене звати **Андрій Саук**. Я балотуюсь на посаду міського голови Броварів. Дозвольте розповісти про себе і своє рішення зробити це місто таким же зручним і затишним, як я зробив наше подвір’я та висотний будинок на вул. Симоненка (ЖК «Купава»).

[![Саук Андрій DSC_0214](https://mpz.brovary.org/wp-content/uploads/2014/10/Sauk-Andriy-DSC_0214.jpg)](https://mpz.brovary.org/wp-content/uploads/2014/10/Sauk-Andriy-DSC_0214.jpg)

**Хто я?**

Мені 33 роки. Я з дружиною та двома дітьми мешкаю у Броварах. За мою активну позицію та організаторські здібності сусіди довірили мені управляти нашим 21-поверховим багатоквартирним будинком, де ми всі разом створили ОСББ. За освітою я економіст, також маю досвід роботи у сфері фінансів та маркетингу на керівних посадах. Нині працюю головним економістом у банку «Хрещатик» та головою ОСББ «В.Симоненка, 2А». На основі власного успішного досвіду консультую та мотивую людей з різних міст України брати управління будинками у свої руки, створювати ОСББ та налагоджувати ефективну роботу.

[![Саук Андрій DSC_0161](https://mpz.brovary.org/wp-content/uploads/2014/10/Sauk-Andriy-DSC_0161.jpg)](https://mpz.brovary.org/wp-content/uploads/2014/10/Sauk-Andriy-DSC_0161.jpg)

**Що зробив?**

За 1,5 роки обслуговування у нашому будинку ми замінили вхідні двері в під’їзді, встановили систему відеоспостереження і контролю доступу, відновили розмітку на парковці, замінили всі світильники загального користування на енергозберігаючі, на сходах встановили датчики руху, щоб заощаджувати енергію, виконали косметичний ремонт на всіх поверхах (штукатурка, фарбування стін, перекладка плитки), відновили роботу всіх вуличних ліхтарів у дворі, запровадили роздільний збір сміття, а нещодавно ще й створили канатний міні-парк та спортивний майданчик для дітей.

[![Саук Андрій DSC_0516](https://mpz.brovary.org/wp-content/uploads/2014/10/Sauk-Andriy-DSC_0516.jpg)](https://mpz.brovary.org/wp-content/uploads/2014/10/Sauk-Andriy-DSC_0516.jpg)

**Чому йду в мери?**

Я переконаний, що якщо ефективно розпоряджатись ресурсами громади, то у місті за досить короткий період часу можна навести лад. Головне – не красти. А також дуже важливо запитувати думку броварчан про те, які найбільш гострі питання – і вирішувати їх. А ще я вважаю, що мер міста повинен жити у Броварах, ходити пішки по вулицях, їздити на роботу на велосипеді, а не джипі, бути відкритим для людей. Бо зрештою мер – це не лише «господарник», це ще й лідер громади – який спілкується з мешканцями, знає їх потреби, сприймає цікаві ідеї та залучає найбільш активних до управління містом.

[![Саук Андрій DSC_0386](https://mpz.brovary.org/wp-content/uploads/2014/10/Sauk-Andriy-DSC_0386.jpg)](https://mpz.brovary.org/wp-content/uploads/2014/10/Sauk-Andriy-DSC_0386.jpg)

**З ким я йду?**

Я йду з командою «**Демократичного альянсу**», де об’єднався громадський актив Броварів. У нашій команді є архітектори, журналісти, ІТ-спеціалісти, керівники ОСББ, голови батьківських комітетів, молоді підприємці та активісти молодіжних організацій Броварів. Загалом 23 активних броварчанина балотуються разом зі мною до Броварської міської ради. Ми – нові, молоді та активні, ми ніколи не були у владі, але знаємо, як вона працює – бо у рамках громадського контролю ходимо на сесії, комісії, аналізуємо рішення та розпорядження, подаємо звернення, запити та пропозиції. Наш виборчий список очолює відомий у місті журналіст та активіст **Аліна Дяченко**.

[![ДА Команда 0](https://mpz.brovary.org/wp-content/uploads/2015/10/DA-Komanda-0.jpg)](https://mpz.brovary.org/wp-content/uploads/2015/10/DA-Komanda-0.jpg)

[![ДА Команда 3](https://mpz.brovary.org/wp-content/uploads/2015/10/DA-Komanda-3.jpg)](https://mpz.brovary.org/wp-content/uploads/2015/10/DA-Komanda-3.jpg)

[![ДА Команда 1](https://mpz.brovary.org/wp-content/uploads/2015/10/DA-Komanda-1.jpg)](https://mpz.brovary.org/wp-content/uploads/2015/10/DA-Komanda-1.jpg)

[![ДА Команда 2](https://mpz.brovary.org/wp-content/uploads/2015/10/DA-Komanda-2.jpg)](https://mpz.brovary.org/wp-content/uploads/2015/10/DA-Komanda-2.jpg)

**Що я хочу?**

Я прошу вас 25 жовтня прийти на місцеві вибори та підтримати мою команду - у бюлетені наша партія під номером **№12** – а також проголосувати за мене. Ми плануємо зробити Бровари містом, зручним для пішоходів та велосипедистів, а не лише для автомобілів, містом сучасних парків та оригінальних зелених зон, містом відкритої влади та діалогу з громадою, містом інтелекту та інновацій, і найголовніше – містом ефективного ЖКГ – охайним, освітленим та безпечним. Більше про нашу виборчу програму та команду можна прочитати на сайті: [**da****.****brovary****.****org**](https://brovary.dem-alliance.org/).

**Обирайте майбутнє – голосуйте за команду, за яку не соромно!**

[![Да номер у бюлетені](https://mpz.brovary.org/wp-content/uploads/2015/10/Da-nomer-u-byuleteni.jpg)](https://mpz.brovary.org/wp-content/uploads/2015/10/Da-nomer-u-byuleteni.jpg)
