---
title: "У Броварах відбулась перестрілка між «Правим сектором» та місцевими «спортсменами» з 90-х"
date: 2014-12-24
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "klimenko"
  - "novini"
  - "polonskiy"
  - "praviy-sektor"
  - "sportsmeni"
  - "strilyanina"
  - "sutichka"
  - "tokar"
---

**[![веста 1](https://mpz.brovary.org/wp-content/uploads/2014/12/vesta-1.jpg)](https://mpz.brovary.org/wp-content/uploads/2014/12/vesta-1.jpg)Стріляниною з використанням автоматичної зброї завершилась спроба мешканця Броварів Дмитра Полонського потрапити до власної оселі на вул. Київській.**

Зі слів броварчанина, його колишня дружина Ольга Полонська вже близько двох років незаконно не пускає його на територію власного подвір’я, оточивши будинок бійцівськими псами та заручившись підтримкою місцевих «спортсменів» родом з 90-х. Броварчанин має на руках усі документи, які підтверджують його право власності на будинок, однак місцеві правоохоронці вже протягом довгого часу не можуть змусити екс-дружину Полонського надати йому доступ до власного майна.

Тож сьогодні, 24 грудня близько 12:00 Дмитро Полонський разом з бійцями «Правого сектору» прибув до власного помешкання, аби знову здійснити спробу потрапити до будинку. Водночас на боці екс-дружини броварчанина виступили місцеві «спортсмени» на чолі з відомим у певних колах підприємцем, головою «Союзу спортсменів м. Бровари» та президентом ФК «Барс» **Ігорем Токарем**. За деякий час словесна сутичка переросла стрілянину.

<iframe src="//www.youtube.com/embed/Np56KhSdJnc" width="640" height="360" frameborder="0" allowfullscreen="allowfullscreen"></iframe>

Як повідомили очевидці, Токар почав провокувати сварку, а невдовзі повернувся до свого автомобіля, звідки витягнув автомат Калашникова та направив його на бійців «Правого сектора». Один з бійців зробив кілька пострілів у повітря, змушуючи Токаря кинути зброю. Однак підприємець не виконав вимогу і продовжив погрожувати автоматом. Після цього боєць «ПС» вистрелив Токарю у живіт. За словами свідків, постріл вочевидь був здійснений гумовою кулею - на місці не було видно слідів крові від поранення.

[![веста 2](https://mpz.brovary.org/wp-content/uploads/2014/12/vesta-2.jpg)](https://mpz.brovary.org/wp-content/uploads/2014/12/vesta-2.jpg)

Присутні на місці відразу викликали швидку та міліцію – обидві служби, з їхніх слів, добирались до місця пригоди близько години. Медики забрали постраждалого до лікарні, а правоохоронці огородили місце події обмежувальними стрічками та почали огляд території. При цьому з автомобіля Ігоря Токаря було вилучено відразу декілька одиниць зброї, автомати Калашникова з глушниками та підствольними гранатометами, ріжки до них, велику кількість набоїв для пістолетів,  рушниць та автоматичної зброї.

[![веста 1](https://mpz.brovary.org/wp-content/uploads/2014/12/vesta-1.jpg)](https://mpz.brovary.org/wp-content/uploads/2014/12/vesta-1.jpg)

[![веста 8](https://mpz.brovary.org/wp-content/uploads/2014/12/vesta-8.jpg)](https://mpz.brovary.org/wp-content/uploads/2014/12/vesta-8.jpg)

Зараз на місці перебувають керівники броварської міліції, експерти, слідчі та вибухотехніки. Присутній на місці начальник Броварського МВ ГУ МВС **Микола Клименко** обіцяв прокоментувати ситуацію згодом.

[![веста 5](https://mpz.brovary.org/wp-content/uploads/2014/12/vesta-5.jpg)](https://mpz.brovary.org/wp-content/uploads/2014/12/vesta-5.jpg)

Детальніше про історію боротьби броварчанина Дмитра Полонського за власне житло читайте в нашому розслідуванні [«Броварчанин, якого ледь не вбили, два роки не може добитися правди від слідства».](https://mpz.brovary.org/ponad-1-5-roki-slidstva-kotu-pid-hvist-brovarchanin-rozpoviv-yak-shukayut-vinnih-v-yogo-zhorstokomu-pobitti/)
