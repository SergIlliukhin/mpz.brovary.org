---
title: "Розпалювати багаття у зелених зонах Броварів заборонено. Але..."
date: 2017-03-27
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "alkogol"
  - "brovary"
  - "vibir-redaktsiyi"
  - "listya"
  - "novini"
  - "park"
  - "spalyuvannya"
coverImage: "wp-content/uploads/2017/03/park-peremoga-2.jpg"
---

**Смажити шашлики та розпивати алкогольні напої у центральному парку Броварів - це не тільки поганий смак та неповага до оточуючих, це ще й заборонено. У парках і скверах міста не можна розпалювати багаття, спалювати сухе листя і вживати алкогольні напої. Не дозволено там і вигулювати тварин (окрім визначених зон). А також на території об’єктів благоустрою зеленого господарства Броварів заборонені рух і паркування автомобілів, мотоциклів та мопедів (виняток становить лише спеціалізований транспорт). Про це йдеться у Правилах благоустрою м.Бровари, рішеннях міськради й міськвиконкому та адмінкодексі, це підтверджують у** **КП «Бровари-Благоустрій» та управлінні ЖКГ.**

**Ні вогнищам, мангалам, шашликам та алкоголю у парку**

[![](https://mpz.brovary.org/wp-content/uploads/2017/03/17309157_1425162350889995_5923002057992100434_n.jpg)](https://mpz.brovary.org/wp-content/uploads/2017/03/17309157_1425162350889995_5923002057992100434_n.jpg)

У [листі](https://www.facebook.com/groups/brovary/permalink/1583845471645413/) від комунального підприємства йдеться, що згідно з дійсною редакцією правил благоустрою Броварів на територіях об’єктів зеленого господарства заборонено:

- рух та паркування автомобілів, мотоциклів і мопедів (крім спеціалізованого транспорту);
- спалювання сухої рослинності, розпалювання багаття та порушення інших правил територій загального призначення (парки, сквери, пляжі), здійснювати дії, що призводять до порушень пожежної безпеки.

[![](https://mpz.brovary.org/wp-content/uploads/2017/03/17499524_1425162690889961_2629613325077113572_n.jpg)](https://mpz.brovary.org/wp-content/uploads/2017/03/17499524_1425162690889961_2629613325077113572_n.jpg)

\[caption id="attachment\_68265" align="aligncenter" width="600"\][![](https://mpz.brovary.org/wp-content/uploads/2017/03/park-peremoga-3.jpg)](https://mpz.brovary.org/wp-content/uploads/2017/03/park-peremoga-3.jpg) У парку "Перемога" відпочивальники без застережень палять вогнища\[/caption\]

Окрім того, КП «Бровари-Благоустрій» посилається на **ст. 178 КУпАП**, відповідно до якої заборонено розпивати пиво (крім безалкогольного), алкогольних, слабоалкогольних напоїв на вулицях, у закритих спорудах, у скверах, парках, у всіх видах громадського транспорту. А також - не можна перебувати у громадських місцях у п’яному вигляді. Водночас, можна вживати алкоголь на підприємствах торгівлі та громадського харчування, які мають відповідний дозвіл на продаж напоїв.

_Сюжет "Броварського громадського телебачення" про патрулювання парку, 2015 рік_

<iframe src="https://www.youtube.com/embed/NN8F9syxyM8" width="560" height="315" frameborder="0" allowfullscreen="allowfullscreen"></iframe>

Також «Бровари-Благоустрій» вказують, що наразі є чинним [рішення міськради](https://brovary-rada.gov.ua/documents/25342.html), відповідно до якого заборонено вигулювати тварин на територіях парків «Перемога», «Приозерний», «Шевченка» та скверу «Юність». Однак, за винятком місць, визначених виконавчим комітетом Броварської міської ради.

**Собакам вхід дозволений, але не всюди**

Броварські чиновники у 2015 році передбачили [місця для вигулу собак](https://mpz.brovary.org/49326-2/) у місті, і це [рішення](https://brovary-rada.gov.ua/documents/11202.html) діє до сьогоднішнього дня. У парку «Перемога» погодилися дозволити вигулювати тварин уздовж загороджувального паркану з боку вулиці Ярослава Мудрого. А в «Приозерному» - неподалік громадського туалету.

 [![](https://mpz.brovary.org/wp-content/uploads/2017/03/Screenshot_30.png)](https://mpz.brovary.org/wp-content/uploads/2017/03/Screenshot_30.png)

Слід зазначити, що чинні правила не дозволяють вигулювати тварин також на територіях дошкільних і загальноосвітніх навчальних закладів, медичних закладів, на територіях спортивних і дитячих майданчиків.

**Спалювати листя заборонено не лише в парках**

Нагадаємо, у соцмережах люди часто скаржаться на те, що у парку «Перемога» розпалюють багаття, вживають алкогольні напої тощо. Раніше на боротьбу із деякими із цих проблем спільно з правоохоронцями [виходили](https://mpz.brovary.org/u-parku-peremoga-vidbuvsya-antyalkogolnyj-rejd/) патрулювати громадські формування. Варто зауважити, цьогоріч на їхню діяльність [передбачили](https://mpz.brovary.org/zabudova-lisu-groshi-na-gromadski-formuvannya-videosposterezhennya-deputaty-pidtrymaly-vse-foto/) **1,4 млн. грн.**

Тим часом, активісти не без іронії обговорюють відсутність реакції поліції на факти спалювання листя. Адже щовесни та щоосені набуває актуальності проблема викидів [шкідливого диму](https://mpz.brovary.org/u-povitri-brovariv-perevyshheno-vmist-dioksydu-azotu-u-1-5-2-razy/) від тління листя, сухостою, сміття тощо на території міста. Іноді подейкують про забруднення повітря через викиди із підприємств.

\[caption id="attachment\_68274" align="aligncenter" width="600"\][![](https://mpz.brovary.org/wp-content/uploads/2017/03/politsiya-viddilok-palaye-goryt-lystya-smittya.jpg)](https://mpz.brovary.org/wp-content/uploads/2017/03/politsiya-viddilok-palaye-goryt-lystya-smittya.jpg) Очевидець зафіксував тління листя просто під відділком поліції у Броварах\[/caption\]

Нагадаємо, нещодавно Броварська міська рада схвалила утворення посади головного спеціаліста з питань екології. За результатами проведеного [конкурсу](https://mpz.brovary.org/staly-vidomi-imena-kandydativ-na-posadu-golovnogo-ekologa-brovariv/) вакантне місце [посів](https://mpz.brovary.org/konkurs-na-posadu-golovnogo-ekologa-brovariv-vygrav-yurij-zhymajlov/) **Юрій Жимайлов**, геофізик, активіст, член робочої групи щодо очищення озера на Пекарні.

**Фото - Олександр Плахов, Бажен Левковець**
