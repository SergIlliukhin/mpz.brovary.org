---
title: "Міськрада ліквідовує відділ у справах сім’ї та молоді та центр опіки дитини"
date: 2013-03-12
author: 
  username: "pravoZnaty"
  display_name: "Маєш право знати"
tags: 
  - "brovary"
  - "viddil-simyi-ta-molodi"
  - "deputati"
  - "likvidatsiya"
  - "miska-rada"
  - "novini"
  - "pripinennya"
  - "rishennya-radi"
  - "sluzhba-u-spravah-ditey"
  - "upravlinnya-osviti"
coverImage: "wp-content/uploads/2013/03/Molod.jpg"
---

**[![Molod](https://mpz.brovary.org/wp-content/uploads/2013/03/Molod.jpg)](https://mpz.brovary.org/wp-content/uploads/2013/03/Molod.jpg)На [минулій сесії](https://mpz.brovary.org/21-lyutogo-vidbudetsya-30-a-chergova-sesiya-brovarskoyi-miskoyi-radi/) Броварська міська рада ухвалила низку рішень, якими суттєво змінила структуру управлінь та відділів у сфері сім’ї, молоді та дітей, зокрема розпочала ліквідацію окремих підрозділів та перейменувала ті, що залишила.** 

Замість відділу у справах сім’ї та молоді питаннями сім’ї у подальшому опікуватиметься служба у справах сім’ї та дітей (раніше – служба у справах сім’ї), а молодіжною політикою відатиме управління освіти, науки та молоді (раніше – управління освіти). Функції центру опіки дитини також передано службі у справах сім’ї та дітей.

> Рішенням № [881-30-06](http://docs.brovary.org/p6859/21.02.2013/881-30-06) було припинено відділ у справах сім’ї та молоді шляхом ліквідації та покладено його функції та повноваження на службу у справах дітей та сім'ї та управління освіти, науки та молоді.
> 
> Рішенням № [882-30-06](http://docs.brovary.org/p6834/21.02.2013/882-30-06) припинено центр опіки дитини служби у справах дітей шляхом ліквідації та покладено його функції та повноваження на службу у справах дітей та сім’ї.
> 
> Рішенням № [883-30-06](http://docs.brovary.org/p6833/21.02.2013/883-30-06) припинено службу у справах дітей шляхом перетворення у службу у справах дітей та сім’ї та затверджено її [положення](http://docs.brovary.org/p6833/21.02.2013/883-30-06).
> 
> Рішенням № [884-30-06](http://docs.brovary.org/p6814/21.02.2013/884-30-06) управління освіти перейменовано на управління освіти, науки та молоді  та затверджено його [положення](http://docs.brovary.org/f?u=https%3A%2F%2Fskydrive.live.com%2Fredir%3Fresid%3D72571393D4771099!346%26amp%3Bauthkey%3D!AHCX1mFFnjxuqv8).

Також цими рішеннями депутати затвердили склад ліквідаційних комісій. Кінцевий термін припинення діяльності для відділу у справах сім’ї та молоді встановили – _**15 травня 2013 року**_, для центру опіки дитини – _**24 квітня 2013 року**_, реорганізована служба у справах дітей та сім'ї також має запрацювати _**24 квітня 2013 року**_. Крім того, у рішеннях сказано про вивільнення працівників ліквідованих установ відповідно до до статті 49-2 Кодексу законів про працю України.

Причинами ухвалення цих рішень, як сказано у їхніх преамбулах, стали розпорядження голови Київської обласної державної адміністрації № 560 «Про упорядкування структури Київської обласної державної адміністрації» від 21.12.2012, № 11 «Про затвердження Положення про департамент освіти, науки та молоді Київської обласної державної адміністрації» від 14.01.2013 та № 21 «Про затвердження Положення про службу у справах дітей та сім’ї Київської обласної державної адміністрації» від 21.01.2013.

> Крім того, у рамках даних переформатувань структурних підрозділів рішенням № [885-30-06](http://docs.brovary.org/p6817/21.02.2013/885-30-06) депутати перейменували й управління праці та соціального захисту населення на управління соціального захисту населення та затвердили його [положення](http://docs.brovary.org/f?u=https%3A%2F%2Fskydrive.live.com%2Fredir%3Fresid%3D72571393D4771099!349%26amp%3Bauthkey%3D!AObQW5K_xHuY8TY).
