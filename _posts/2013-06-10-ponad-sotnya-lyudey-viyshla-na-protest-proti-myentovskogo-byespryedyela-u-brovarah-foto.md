---
title: "Понад сотня людей вийшла на протест проти «мєнтовського бєспрєдєла» у Броварах - ФОТО"
date: 2013-06-10
author: 
  username: "trydence"
  display_name: "Дмитро Карпій"
categories: 
  - "aktsiyi-zahodi"
tags: 
  - "viddilok"
  - "vibir-redaktsiyi"
  - "gelevey"
  - "kohanivskiy"
  - "militsiya"
  - "mvs"
  - "mohnik"
  - "narodniy-deputat"
  - "novini"
  - "shevchuk"
  - "park"
  - "peremoga"
  - "peresliduvannya-zahisnikiv-parku"
  - "pobittya"
  - "rizanenko"
  - "rayviddilok"
  - "hartanovich"
  - "huliganstvo"
  - "shvayka"
---

**[![1-IMG_1058](https://mpz.brovary.org/wp-content/uploads/2013/06/1-IMG_1058.jpg)](https://mpz.brovary.org/wp-content/uploads/2013/06/1-IMG_1058.jpg)**Минулої п'ятниці, 7 червня, біля броварського відділу міліції відбулася  акція «[Геть політичний терор!](https://mpz.brovary.org/zavtra-u-brovarah-vimagatimut-pripiniti-politichniy-teror/)» на підтримку міських опозиційних до влади активістів, щодо яких протягом останнього тижня відбувалися [стеження](https://mpz.brovary.org/vo-svoboda-zayavila-shho-u-brovarah-za-yihnimi-aktivistami-stezhat-stolichni-pravoohorontsi/), [обшуки](https://mpz.brovary.org/zavtra-u-brovarah-vimagatimut-pripiniti-politichniy-teror/), [затримання](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), [примусові приводи](https://mpz.brovary.org/deputat-simutin-obitsyaye-prityagti-militsioneriv-do-vidpovidalnosti-za-svoye-nezakonne-zatrimannya-sogodni/) та [відкриття кримінальних справ](https://mpz.brovary.org/militsiya-zvinuvachuye-zahisnikiv-parku-peremoga-u-kriminali/) з боку міліції, а також судові засідання, де двом активістам присудили запобіжний захід «домашній арешт».  Організаторами виступило ВО «Свобода», адже його членів переслідують найбільше. Прийшли підтримати акцію місцеві осередки "УДАРу" й «Батьківщини», активісти броварських та київських організацій, опозиційні народні депутати, а також українські гурти та співаки, що влаштували присутнім концерт.

[![1-IMG_0985](https://mpz.brovary.org/wp-content/uploads/2013/06/1-IMG_0985.jpg)](https://mpz.brovary.org/wp-content/uploads/2013/06/1-IMG_0985.jpg)

[![1-IMG_1020](https://mpz.brovary.org/wp-content/uploads/2013/06/1-IMG_1020.jpg)](https://mpz.brovary.org/wp-content/uploads/2013/06/1-IMG_1020.jpg)

**Телесюжет 5 каналу**

<iframe src="http://www.youtube.com/embed/C6KOL2XV7TA" height="315" width="420" allowfullscreen frameborder="0"></iframe>

**Телесюжет каналу "ТВі"**

<iframe src="http://tvi.ua/embed.php?video=19719" height="390" width="520" frameborder="0"></iframe>

Учасники тримали у руках прапори опозиційних партій і плакати з написами «Геть мєнтовскій бєспрєдєл», «Стоп НКВД!», «Геть сталіністів з МВС!», «Один за всіх – всі за одного!» та інші.

[![1-IMG_0992](https://mpz.brovary.org/wp-content/uploads/2013/06/1-IMG_0992.jpg)](https://mpz.brovary.org/wp-content/uploads/2013/06/1-IMG_0992.jpg)

[![S1100047](https://mpz.brovary.org/wp-content/uploads/2013/06/S1100047.jpg)](https://mpz.brovary.org/wp-content/uploads/2013/06/S1100047.jpg)

Голова Броварської районної організації ВО «Свобода» **Олег Шевчук**, відкриваючи мітинг, повідомив присутнім, що щодо місцевих активістів партії останнім часом відбувається шалений тиск. «_Міліція і суди під тиском влади починають саджати наших активістів… На даний час сидять свободівці під домашнім арештом. Це – **Ткаченко Руслан** і **Смірнов Микола**. Цими діями вони хочуть залякати наших націоналістів, щоб вони не боролися з цим окупаційним режимом_,» – розповів Шевчук.

\[caption id="attachment\_18349" align="aligncenter" width="559"\][![1-IMG_1016](https://mpz.brovary.org/wp-content/uploads/2013/06/1-IMG_1016.jpg)](https://mpz.brovary.org/wp-content/uploads/2013/06/1-IMG_1016.jpg) Олег Шевчук\[/caption\]

Присутні на мітингу також повідали, що «арештантів» фактично на два місяці позбавили нормального життя – вони, сидячи вдома, не мають змоги працювати, а тому – не можуть заробляти гроші, щоб прогодувати своїх дітей. Окрім того, тепер вони не можуть повноцінно займатися громадським та політичним життям.

[![1-IMG_1058](https://mpz.brovary.org/wp-content/uploads/2013/06/1-IMG_1058.jpg)](https://mpz.brovary.org/wp-content/uploads/2013/06/1-IMG_1058.jpg)

Народний депутат від УДАРу **Павло Різаненко** нагадав, що події навколо парку «Перемога» тривають від 2011 року. Екс-депутат Броварської міської ради розповів, що раніше протистояння відбувалося «тихо і спокійно», у правовій площині. Однак можливості , які передбачаються Законом і Конституцією, в певний момент вичерпуються через те, що держава не виконує свої функції. Різаненко вважає, що Бровари нині «гримлять» на всю Україну саме через тотальне беззаконня, яке чинять наші суди та міліція, однак зазначає, що така ситуація зараз по всій країні.

\[caption id="attachment\_18350" align="aligncenter" width="559"\][![1-IMG_1080](https://mpz.brovary.org/wp-content/uploads/2013/06/1-IMG_1080.jpg)](https://mpz.brovary.org/wp-content/uploads/2013/06/1-IMG_1080.jpg) Павло Різаненко\[/caption\]

Активісти та політики, що брали слово, з-поміж іншого, зауважували, що тих людей, які чинили провокації та побили журналіста Андрія Качора під час суботника 25 травня у парку «Перемога», не викликають на допити до міліції, не відкривають щодо них жодних ані адміністративних, ані кримінальних проваджень. І це відбувається при тому, що журналісти майже одразу встановили особи багатьох з провокаторів та нападників. «_Бандити, які нападають на людей, досі розшукуються і, очевидно, що міліція робить все, шоб їх ніколи не розшукати__»,_ \- прокоментував ситуацію в Україні загалом народний депутат  від «Свободи» **Ігор Швайка**.

\[caption id="attachment\_18351" align="aligncenter" width="400"\][![1-IMG_1047](https://mpz.brovary.org/wp-content/uploads/2013/06/1-IMG_1047.jpg)](https://mpz.brovary.org/wp-content/uploads/2013/06/1-IMG_1047.jpg) Ігор Швайка\[/caption\]

Мітингарі під час виступів постійно апелювали до міліціонерів – до їхньої совісті, гідності та честі. Активісти закликали їх виконувати свою роботу відповідно до законів і служити народу, а не виконувати «злочинні вказівки згори».

[![S1100147](https://mpz.brovary.org/wp-content/uploads/2013/06/S1100147.jpg)](https://mpz.brovary.org/wp-content/uploads/2013/06/S1100147.jpg)

[![1-IMG_1004](https://mpz.brovary.org/wp-content/uploads/2013/06/1-IMG_1004.jpg)](https://mpz.brovary.org/wp-content/uploads/2013/06/1-IMG_1004.jpg)

Також присутні згадували нещодавні [масові протести в Туреччині](http://uk.wikipedia.org/wiki/%D0%9F%D1%80%D0%BE%D1%82%D0%B5%D1%81%D1%82%D0%B8_%D0%B2_%D0%A2%D1%83%D1%80%D0%B5%D1%87%D1%87%D0%B8%D0%BD%D1%96_%282013%29). Один з активістів провів паралелі зі спробою відібрати частину парку «Перемога». У цій країні люди стали виходити на вулицю саме після силового розгону демонстрантів, які виступали проти спроби забудувати парк «Ґезі» у Стамбулі.

\[caption id="attachment\_18361" align="aligncenter" width="560"\][![S1100166](https://mpz.brovary.org/wp-content/uploads/2013/06/S1100166.jpg)](https://mpz.brovary.org/wp-content/uploads/2013/06/S1100166.jpg) Руслан Андрійко\[/caption\]

Під час другої половини акції своїх патріотичних пісень на підтримку політв’язнів виконали співаки **Сергій Василюк** і **Леся Рой**, а також гурт «**Тарута**».

\[caption id="attachment\_18354" align="aligncenter" width="559"\][![1-IMG_1130](https://mpz.brovary.org/wp-content/uploads/2013/06/1-IMG_1130.jpg)](https://mpz.brovary.org/wp-content/uploads/2013/06/1-IMG_1130.jpg) Сергій Василюк\[/caption\]

\[caption id="attachment\_18355" align="aligncenter" width="560"\][![1-IMG_1157](https://mpz.brovary.org/wp-content/uploads/2013/06/1-IMG_1157.jpg)](https://mpz.brovary.org/wp-content/uploads/2013/06/1-IMG_1157.jpg) Леся Рой\[/caption\]

\[caption id="attachment\_18357" align="aligncenter" width="559"\][![1-IMG_1171](https://mpz.brovary.org/wp-content/uploads/2013/06/1-IMG_1171.jpg)](https://mpz.brovary.org/wp-content/uploads/2013/06/1-IMG_1171.jpg) Гурт «Тарута»\[/caption\]

Під час акції народні депутати Різаненко, Швайка, Мохник, Гелевей разом із Шевчуком вирушили на розмову з керівництвом Броварського районного відділку міліції.

[![1-IMG_1102](https://mpz.brovary.org/wp-content/uploads/2013/06/1-IMG_1102.jpg)](https://mpz.brovary.org/wp-content/uploads/2013/06/1-IMG_1102.jpg)

[![S1100114](https://mpz.brovary.org/wp-content/uploads/2013/06/S1100114.jpg)](https://mpz.brovary.org/wp-content/uploads/2013/06/S1100114.jpg)

Незабаром делегація повернулася, не принісши жодних обнадійливих звісток від начальника міліції **Сергія Семікопа**, з яким і спілкувались депутати. За словами Павла Різаненка, на будь-які питання головний міліціонер Броварів відповідав «як мантру», що всі дії міліції здійснюються відповідно до чинного законодавства. Зокрема, без відповідей лишились запитання як щодо порушення кримінальних справ щодо членів ВО «Свобода» за «хуліганство», так і щодо нерозслідування побиття журналіста.

> _Водночас, у ГУ МВС Київської області запевнили, що слідство наразі триває і з’ясування всіх осіб, причетних до хуліганських дій, так само триває._

Акція завершилася співом гімну України та повідомленням про те, що через декілька хвилин у Броварському міськрайонному суді відбудеться судове засідання щодо Олега Шевчука, під ччас за клопотанням прокурора мають вирішити, чи застосовувати щодо активіста запобіжний захід. Чоловік також є підозрюваним у вчиненні хуліганських дій 25 травня, йому інкримінують **ч. 2 ст. 296 КК**.

Суд, у результаті розгляду, присудив батькові трьох неповнолітніх дітей «домашній арешт» на 2 місяці. Більше про це читайте у наступних публікаціях на «Маєш право знати».
