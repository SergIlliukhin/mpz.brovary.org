---
title: "У дитсадку «Казка» батьки почубилися через нереалізовані обіцянки міськради та дефекти забудовника"
date: 2017-03-20
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "alyans-novobud"
  - "brovary"
  - "vibir-redaktsiyi"
  - "dnz-kazka"
  - "konflikt"
  - "novini"
  - "oksana-melnyk"
  - "skandal"
coverImage: "wp-content/uploads/2017/03/19.jpg"
---

**Причиною для розбрату між батьками дітей з ДНЗ «Казка» стали нібито корупційні дії завідуючої нового садочка - Валентини Сільвертюк. Для того, щоб зрозуміти, в яких саме гріхах підозрюють начальницю закладу деякі батьки, - голови батьківських комітетів кількох груп ініціювали загальні збори, на які запросили і представників броварського управління освіти. Що ж розповіли на загал батьки, які написали скаргу в міську раду на завідуючу ДНЗ; які виправдання почули з вуст очільниці дитсадка присутні; яку позицію зайняли представники управління освіти та що ж вирішили батьки, - знають наші журналісти.** 

Про те, що у ДНЗ «Казка» стався конфлікт, який переріс у протистояння між двома групами батьків, стало відомо із повідомлення однієї із мам у соцмережі FB в групі «Новини Броварів». Як розповідала жінка, група батьків звинувачує завідуючу дитсадком «Казка» **Валентину Сільвертюк** у корупційних діях і вимагає в управління освіти проведення службового розслідування. Відразу між коментаторами розгорілася суперечка: одні батьки підтримували звинувачення проти завідуючої**,** інші ж переконували, що на начальницю зводять наклеп. А потім пост раптово зник. Та проблеми не мають властивості так само швидко зникати. Так як диму без вогню не буває, уже наступного дня наші журналісти відправилися в «Казку». І потрапили якраз на загальні батьківські збори.

\[caption id="attachment\_67925" align="aligncenter" width="600"\][![](https://mpz.brovary.org/wp-content/uploads/2017/03/1-4.jpg)](https://mpz.brovary.org/wp-content/uploads/2017/03/1-4.jpg) ДНЗ "Казка"\[/caption\]

> Новозбудований дитячий садок «Казка», який [відкрився](https://mpz.brovary.org/v-brovarah-vidkryvsya-novyj-sadochok-kazka/) майже 4 місяці тому в новому ЖК «Лісовий квартал», - це **18**\-й комунальний дошкільний навчальний заклад із **20**, які є в Броварах. Садочок звів забудовник «Альянс Новобуд» та передав на баланс міста. Завідуючою «Казки» стала екс-методист ДНЗ «Катюша» Валентина Сільвертюк після [конкурсного відбору](https://mpz.brovary.org/vpershe-u-brovarah-vidbudetsya-konkurs-na-kerivnyka-dytyachogo-sadochku/). Садочок розрахований на **120** місць і має **6** груп. Нині в закладі зареєстровано **129** дітей, відвідують садок – **68\.** ДНЗ територіальної обмеженості не має: у дитсадок ходить малеча з усього міста, яку батьки попередньо записали в чергу в управлінні освіти.

Уже з перших хвилин зборів присутні, яких було близько **80**, розділилися на дві групи: «за» завідуючу дитсадком і «проти».

[![](https://mpz.brovary.org/wp-content/uploads/2017/03/5-3.jpg)](https://mpz.brovary.org/wp-content/uploads/2017/03/5-3.jpg)

\[caption id="attachment\_67930" align="aligncenter" width="600"\][![](https://mpz.brovary.org/wp-content/uploads/2017/03/6-1.jpg)](https://mpz.brovary.org/wp-content/uploads/2017/03/6-1.jpg) Представники управління освіти\[/caption\]

\[caption id="attachment\_67931" align="aligncenter" width="600"\][![](https://mpz.brovary.org/wp-content/uploads/2017/03/7-2.jpg)](https://mpz.brovary.org/wp-content/uploads/2017/03/7-2.jpg) Валентина Сільвертюк\[/caption\]

При чому останніх можна було порахувати на пальцях однієї руки. Саме від них присутні і хотіли почути конкретні факти зловживань Валентиною Сільвертюк. Як повідомила одна із матерів, Ірина, причиною недовіри завідуючій ДНЗ стало подвійне фінансування.

\[caption id="attachment\_67937" align="aligncenter" width="600"\][![](https://mpz.brovary.org/wp-content/uploads/2017/03/13-2.jpg)](https://mpz.brovary.org/wp-content/uploads/2017/03/13-2.jpg) Ірина\[/caption\]

\[caption id="attachment\_67945" align="aligncenter" width="600"\][![](https://mpz.brovary.org/wp-content/uploads/2017/03/21.jpg)](https://mpz.brovary.org/wp-content/uploads/2017/03/21.jpg) Ірина, Оксана, Валентина Сільвертюк та один із батьків - модератор зборів\[/caption\]

Наприклад, коли батьки подарували дитсадку 2 принтери, то дізналися, що завідуюча зробила замовлення в управління освіти на ще 3 сучасних друкувальних пристрої. При тому, що в садочку вже один принтер був. Як повідомила завідуюча, принтери замовили ще до відкриття дитсадка, однак, у зв’язку з тендерними закупівлями, на які потрібен час, заклад їх не отримав і донині, тож батьки і подарували «Казці» «беушну» техніку. Одним принтером користується сама завідуюча, другий – у медсестри, третій - у методиста. Однак «беушна» техніка в повному обсязі не виконує необхідних функцій, тому замовлення на нові принтери і не відмінили, до того ж психологу, логопеду та музкерівнику принтери також необхідні.

> Відразу по відкриттю садочка управління освіти та науки міськради перед громадою [відзвітувало](http://www.brovary-osvita.gov.ua/vidkryttya-doshkilnoho-navchalnoho-zakladu-kazka/): _«__Садочок укомплектований сучасними меблями, побутовою технікою, посудом та м’яким інвентарем__»._ Однак  для повноцінної роботи закладу цього виявилося замало.

Як повідомили батьки, місто пообіцяло дитсадок укомплектувати повністю, однак за 4 місяці діяльності закладу цього не сталося, тож матері й татусі організовуються та купують необхідне самостійно. Наприклад, перші місяці дитсадок працював без іграшок, музичних інструментів, не було необхідних елементарних засобів першої медичної допомоги та засобів для прибирання.

_«Як тільки садочок відкрився, батьки домовилися здати по **1000 грн**, які стали добровільним одноразовим внеском на весь період перебування дітей у закладі»,_ - розповідає голова батьківського комітету групи «Теремок» **Владислава**. Здавали тільки ті, хто міг, каже молода жінка. Перед тим, як прийняти будь-яке рішення, голови груп обговорюють це питання та доносять рішення до батьків своєї групи.  _«Так батьки групи «Теремок» самі  вирішили купити в актову залу килим»,_ - каже Владислава.

\[caption id="attachment\_67936" align="aligncenter" width="600"\][![](https://mpz.brovary.org/wp-content/uploads/2017/03/12-2.jpg)](https://mpz.brovary.org/wp-content/uploads/2017/03/12-2.jpg) Владислава\[/caption\]

[![](https://mpz.brovary.org/wp-content/uploads/2017/03/22.jpg)](https://mpz.brovary.org/wp-content/uploads/2017/03/22.jpg)

[![](https://mpz.brovary.org/wp-content/uploads/2017/03/18.jpg)](https://mpz.brovary.org/wp-content/uploads/2017/03/18.jpg)

Але ще є необхідність придбання і проектора та великого килима в ігрову кімнату та ін. Однак невеличка група батьків, яких свого часу визначили як голову батьківського комітету садочка та касира, не поспішають віддавати гроші на потреби закладу, бо переконані, що всім необхідним забезпечить влада міста, а завідуюча, мовляв, свідомо озвучує батькам по «другому колу» потреби дитсадка, так як від цього має зиск.

Та переважна більшість батьків переконувала: завідуюча не корупціонерка, адже ніякого стосунку до батьківських грошей не має. При необхідності, навіть закладає свої. Так, коли запускали програму «Електронне меню», яка необхідна для організації дитячого харчування, - завідуюча, медсестра та завгосп **7000 грн** виклали із власної кишені. Згодом батьки все ж вирішили віддати персоналу дитсадка ці кошти. Та гроші батькам повернули: персоналу нарахували премії, які вони і поклали в батьківську касу. Так само довелося зробити із проведенням у закладі Інтернету. Підтвердженням цього є і чеки, каже завідуюча. А от систему очищення води для приготування їжі, яку хотіли батьки, встановлювати дорого і не доцільно, вважає Валентина Сільвертюк, адже всі аналізи показали, що вода для вживання придатна**.**

[![](https://mpz.brovary.org/wp-content/uploads/2017/03/16-1.jpg)](https://mpz.brovary.org/wp-content/uploads/2017/03/16-1.jpg)

[![](https://mpz.brovary.org/wp-content/uploads/2017/03/14-1.jpg)](https://mpz.brovary.org/wp-content/uploads/2017/03/14-1.jpg)

\[caption id="attachment\_67934" align="aligncenter" width="600"\][![](https://mpz.brovary.org/wp-content/uploads/2017/03/10-1.jpg)](https://mpz.brovary.org/wp-content/uploads/2017/03/10-1.jpg) Оксана Мельник\[/caption\]

Начальниця броварського управління освіти та науки **Оксана Мельник** зауважила, що батькам не потрібно поспішати купувати ті чи інші необхідності в дитсадок, адже замовлення на місто зроблено, тож просто варто його очікувати. Та чи можна покладатися на обіцянки влади та коли очікувати на замовлення? Саме з цими запитаннями батьки і звернулися до начальниці освіти. Однак свій візит у дитсадок Оксана Мельник розцінила, у першу чергу, як  миротворчу місію, тож протягом зустрічі лише закликала сторони конфлікту до порозуміння на благо дітей, а от дати відповіді на конкретні запитання батьків, що стосувалися її безпосередньої діяльності, як начальниці управління, так і не змогла. Точніше, не побажала. Лише озвучила, що місто закуповує для навчальних закладів у першу чергу те, що вважає пріоритетним. Та пріоритетним саме для «Казки» є килим і принтери. А ще є велика необхідність якнайшвидше усунути дефекти в самій споруді  дитсадка. Так, за словами батьків, у підвалі псується стіна, адже підвал не «зашитий»: у ньому немає дверей, тож уся вода після дощу туди і стікає та збирається, адже сток також відсутній.

[![](https://mpz.brovary.org/wp-content/uploads/2017/03/20.jpg)](https://mpz.brovary.org/wp-content/uploads/2017/03/20.jpg)

[![](https://mpz.brovary.org/wp-content/uploads/2017/03/23.jpg)](https://mpz.brovary.org/wp-content/uploads/2017/03/23.jpg)

Оксана Мельник запевнила батьків, що власні кошти у виправлення недоліків забудовника вкладати не потрібно і радила також чекати, доки «Альянс Новобуд» доведе до толку нову будівлю. Однак, як стало відомо нашим журналістам, забудовник доводити до ладу підвал не поспішає, адже з'ясовує стосунки із проектантами. Хто ж із них бракороб - так і не відомо. Так як і не відомо - хто і коли усуне ці недоліки.

Близько двох годин батьки сперечалися: чи варто витрачати батьківські гроші на ті чи інші нагальні потреби закладу, чи варто очікувати обіцянок із мерії, що навіть забули заради чого власне і зібралися: з’ясувати вину завідуючої в корупційних діях. Насамкінець начальниця управління повідомила, що підстав для звільнення завідуючої не побачила. Проблему конфлікту Оксана Мельник вбачає в тому, що садочок новий і батьки ще не «притерлися» і не навчилися співпрацювати одне з одним. І запропонувала кожній із груп делегувати свого представника в батьківський комітет, який і буде безпосередньо співпрацювати із завідуючою закладу і доноситиме їй проблеми кожної групи. Щоб остаточно поставити крапку в питанні «довіряю/не довіряю завідуючій», присутні провели голосування. За довіру Валентині Сільвертюк висловилося **70** із майже **80** батьків. Проти було **4**.

[![](https://mpz.brovary.org/wp-content/uploads/2017/03/24.jpg)](https://mpz.brovary.org/wp-content/uploads/2017/03/24.jpg)

[![](https://mpz.brovary.org/wp-content/uploads/2017/03/25.jpg)](https://mpz.brovary.org/wp-content/uploads/2017/03/25.jpg)

[![](https://mpz.brovary.org/wp-content/uploads/2017/03/15-1.jpg)](https://mpz.brovary.org/wp-content/uploads/2017/03/15-1.jpg)

Враховуючи результати голосування, батьки попросили завідуючу відкликати свою заяву на звільнення, яку та написала ще 1 лютого. Однак остаточної відповіді Валентина Сільвертюк так і не дала.

**Фото - автора**
