---
title: "«Дешеві» квартири від ДБК «Меркурій»: ні газу, ні ліфтів, ні дороги"
date: 2016-11-21
categories: 
  - "brovary"
  - "aktsiyi-zahodi"
tags: 
  - "113-a"
  - "brovary"
  - "vibir-redaktsiyi"
  - "volodymyr-byelik"
  - "vul-symonenka"
  - "dbk-merkurij"
  - "zabudovnik"
  - "novini"
  - "novobudova"
---

**На нашому ресурсі вже** [**писали**](https://mpz.brovary.org/za-shho-vshanovuyut-byelika/) **про «подвиги» генерального директора БДБК «Меркурій»** **Володимира Бєліка, який десятки років будує в Броварах дефектні будинки та успішно здає їх в експлуатацію. Так само, як і недороблені новобудови. І робить це не без допомоги міської влади. А от заручниками їхніх «взаємин» залишаються звичайні люди. Так сталося і з новобудовою 113-А, що на вул. Василя Симоненка: на паперах будинок вже є, а насправді - лише «облуда». Як стверджує забудовник, виною цьому - міська влада, яка ставить «палки в колеса», від чого і відбувається затягування робіт. Але як так сталося, що недороблений будинок уже введено  в експлуатацію?** 

_«Продам у Броварах 3-кімнатну квартиру на 8 поверсі 10-поверхової новобудови по вулиці Василя Симоненка, 113-А. Загальна площа – 71 кв.м. Ціна – 35 тис доларів. Будинок панельний, утеплений, своя котельня, металопластикові вікна,  лічильники на воду і на газ, під’їзд до будинку асфальтований, поруч магазини «Епіцентр» та «Новус», ринок. Хороша транспортна розв’язка та розвинена інфраструктура»,_ - подібними [повідомленнями](http://www.olx.ua/uk/obyavlenie/prodam-trehkomnatnuyu-novostroy-brovary-ul-simonenko-113a-tsentr-novus-IDlbkoK.html#e2c4726aba) рясніють сайти оголошень.

\[caption id="attachment\_63118" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/16-1.jpg)](https://mpz.brovary.org/wp-content/uploads/2016/11/16-1.jpg) Будинок 113-А на вул. Василя Симоненка\[/caption\]

[![ДБК "Меркурій"](https://mpz.brovary.org/wp-content/uploads/2016/11/38.jpg)](https://mpz.brovary.org/wp-content/uploads/2016/11/38.jpg)

[![ДБК "Меркурій"](https://mpz.brovary.org/wp-content/uploads/2016/11/39.jpg)](https://mpz.brovary.org/wp-content/uploads/2016/11/39.jpg)

[![ДБК "Меркурій"](https://mpz.brovary.org/wp-content/uploads/2016/11/Bez-imeni-1.png)](https://mpz.brovary.org/wp-content/uploads/2016/11/Bez-imeni-1.png)

Одні мешканці новобудови 113-А поспішають продати щойно придбані метри. Інші, з’ясувавши, в яку халепу потрапили, від хвилювання і розчарування не знаходять собі місця. Причину людського невдоволення житлом на вул. Василя Симоненка, 113-А можна зрозуміти із обговорень на [форумі](http://forum.domik.ua/simonenko-113a-merkurij-t29067-20.html): голі бетонні стіни без жодної обробки, підлога без стяжки, стіни санвузла – із пінобетону, із комунікацій – лише лічильники на воду та газ, батареї та абияка електропроводка. У квітні ДБК «Меркурій» розпочав продаж квартир у буд. 113-А, а в травні новобудова отримала [адресу](http://brovary.kiev.ua/rіshennya-vikonavchogo-komіtetu-vіd-31052016-№316-pro-nadannya-adres) - чим, власне, забудовник і підтвердив відповідність будинку з діючими будівельними нормами та його придатність для проживання. **Та де-факто в новобудові ні газу, ні постійної електрики та водовідведення, ні ліфту, ні під’їзних доріг.**

[![ДБК "Меркурій"](https://mpz.brovary.org/wp-content/uploads/2016/11/3-3.jpg)](https://mpz.brovary.org/wp-content/uploads/2016/11/3-3.jpg)

[![ДБК "Меркурій"](https://mpz.brovary.org/wp-content/uploads/2016/11/3f-1.jpg)](https://mpz.brovary.org/wp-content/uploads/2016/11/3f-1.jpg)

Як за таких умов вижити, при тому, що гроші сплачено за повноцінну квартиру? У 10-поверхівці - **78** квартир, серед яких – третина вже заселені. Серед мешканців - вагітні жінки, маленькі діти. Деякі жильці кажуть, що «Меркурій» «заманив» їх «дешевими» метрами: **10 600 грн** за 1 кв. м. Хоча іншим такі ж метри дісталися за **12 000 - 12 800 грн** за 1 кв м.

\[caption id="attachment\_63128" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/26.jpg)](https://mpz.brovary.org/wp-content/uploads/2016/11/26.jpg) Тетяна\[/caption\]

_«Своє  невеличке житло ми продали, а в квітні цього року придбали трикімнатну в будинку 113-А на Василя Симоненка, -_ розповідає одна із мешканок будинку **Тетяна**. _–_ _Забудовник робити ремонт дозволив, тож поки ним займалися, проживали на зйомній квартирі. Та коли розпочався опалювальний сезон, знімати житло стало дуже дорого і ми перебралися в нову квартиру. Однак опалення тут немає і до цього часу. Для того, щоб зігрітися, вмикаємо радіатор та плиту, втім стіни все рівно мокріють, шпалери «цвітуть і  відклеюються»._

Протягом літа та осені щочетверга біля новобудови відбуваються збори-«планерки» за участі мешканців горе-будинку і представників «Меркурія». І щоразу головний  інженер ДБК  **Олексій Іларіонович** «годує» людей обіцянками: ось-ось мають провести каналізацію, ось-ось підключать на постійній основі воду та світло, ось-ось  буде опалення, ось-ось прокладуть дорогу та ін.

[![ДБК "Меркурій"](https://mpz.brovary.org/wp-content/uploads/2016/11/27.jpg)](https://mpz.brovary.org/wp-content/uploads/2016/11/27.jpg)

\[caption id="attachment\_63131" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/29.jpg)](https://mpz.brovary.org/wp-content/uploads/2016/11/29.jpg) Володимир Бєлік: «Зіпсовані сирістю  ремонти – компенсуємо»\[/caption\]

\[caption id="attachment\_63139" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/37.jpg)](https://mpz.brovary.org/wp-content/uploads/2016/11/37.jpg) Одна із мешканок будинку до Олексія Іларіоновича: «Місяць тому ви обіцяли, що газ підключать  через дві  тижні»\[/caption\]

\[caption id="attachment\_63123" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/21-2.jpg)](https://mpz.brovary.org/wp-content/uploads/2016/11/21-2.jpg) Андрій: «За ці гроші, що ми заплатили, ми маємо отримати квадратні метри зі всіма благами»\[/caption\]

На чергову «планерку» **10 листопада** прибув сам генеральний директор ДБК «Меркурій» - **Володимир Бєлік**. Доведені до відчаю власники придбаних квартир на висловлювання не скупилися. Людей цікавило одне: коли ж у придбаних метрах вони почуватимуться справді як у сучасних квартирах із усіма зручностями? 79-річний Володимир Бєлік визнав, що в ситуації, що склалася, у першу чергу винен він. Однак апелював до милосердя і взаєморозуміння, адже у вересні переніс операцію на серці. Забудовник переконував: подібного у його 28-річній практиці будівництва ще не було - він завжди виконував перед людьми свої зобов’язання. Виконає і цього разу. Тільки потрібен час.

[![ДБК "Меркурій"](https://mpz.brovary.org/wp-content/uploads/2016/11/25.jpg)](https://mpz.brovary.org/wp-content/uploads/2016/11/25.jpg)

[![22](https://mpz.brovary.org/wp-content/uploads/2016/11/22-1.jpg)](https://mpz.brovary.org/wp-content/uploads/2016/11/22-1.jpg)

[![ДБК "Меркурій"](https://mpz.brovary.org/wp-content/uploads/2016/11/31.jpg)](https://mpz.brovary.org/wp-content/uploads/2016/11/31.jpg)

У приватній розмові пан Бєлік пожалівся: нині міськрада місцевого забудовника не шанує, не йде на поступки, а лише вставляє «палки в колеса» - по кілька разів доводиться погоджувати документи на ту чи іншу комунікацію. Це і стало причиною затримки в проектуванні, а потім, і в роботі. Першочергово умови взагалі були «кабальними», каже забудовник. Наприклад, «точку» підключення до газу надали ДБК аж на м.Лісова, тож вартість прокладання труб по вул. Київська-Симоненка вийшла би більше, ніж сама новобудова. Тому і змушені будувати власну котельню. **_«_**_До кінця листопада в квартирах буде тепло»,_ \-  обіцяє забудовник. І додає: проблем із новобудовою не було б, коли б влада міста по кілька разів не змінювала умови, догоджаючи своїм фаворитам. Яким і віддає ласі шматки. Так земля під забудову на  вулицях Чорновола і Кутузова, яка була за ДБК «Меркурій», дісталася «Альянс-Новобуд». Ту, що на вулиці  Шевченка -  віддали ПДБП- 2 – Ігорю Трощенку, куму Сапожка.

\[caption id="attachment\_63125" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/23.jpg)](https://mpz.brovary.org/wp-content/uploads/2016/11/23.jpg) Володимир Бєлік:«На сьогодні ЖК «Діамант», із яким ми в дольовій участі, прокладає на весь район каналізаційну трубу. Як тільки її будівництво завершиться, «вріжемося» і ми. Буде  каналізація – буде дозвіл і на постійне підключення води»\[/caption\]

Якщо із каналізацією, світлом питання поступово вирішується, то з дорогою, каже забудовник, складніше: місце для будівництва міська рада виділила, а от інженерними коридорами будмайданчик не забезпечила, а самовільне визначення та прокладання дороги завершилося крахом. Нагадаємо: у квітні цього року мешканці ЖК «Ярославський», будинок якого межує із буд.113-А, [зупинили](https://mpz.brovary.org/na-symonenka-politsiya-ta-lyudy-prypynyly-nezakonne-budivnytstvo/) прокладання дороги БДБК «Меркурій» для проїзду важкої техніки, яка пролягала практично під вікнами житлового будинку та впритул до дитячого майданчика. Бєлік переконує: це не було самочинством – будівництво дороги погоджено з відділом освіти _(згідно із діючим Детальним планом території, поруч має бути дитсадок – авт.),_ начальником капітального будівництва і головним архітектором.

\[caption id="attachment\_63109" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/7-3.jpg)](https://mpz.brovary.org/wp-content/uploads/2016/11/7-3.jpg) Під забором - "дорога" до буд. 113-А\[/caption\]

\[caption id="attachment\_63114" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/12-1.jpg)](https://mpz.brovary.org/wp-content/uploads/2016/11/12-1.jpg) Дорога до буд.113-А\[/caption\]

\[caption id="attachment\_63113" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/11-1.jpg)](https://mpz.brovary.org/wp-content/uploads/2016/11/11-1.jpg) Дорога до буд.113-А\[/caption\]

Майже місяць тому мешканці будинку 113-А звернулися до міського голови з проханням  нарешті визначити, де ж буде пролягати дорога до їхнього будинку. Поки що «віз і нині там», а люди змушені добиратися до новобудови «городами» та «собачими» стежками.

[![ДБК "Меркурій"](https://mpz.brovary.org/wp-content/uploads/2016/11/6-3.jpg)](https://mpz.brovary.org/wp-content/uploads/2016/11/6-3.jpg)

Як же сталося, що забудовник ввів в експлуатацію зовсім не готовий будинок? Згідно із п.10 ст.39 Закону України [«Про регулювання містобудівної діяльності»](http://zakon0.rada.gov.ua/laws/show/3038-17 ,), Постанови Кабміну від 13.04.2011 №466 [«Деякі питання виконання підготовчих і будівельних робіт»](http://zakon5.rada.gov.ua/laws/show/466-2011-п) та №461 [«Питання прийняття в експлуатацію закінчених будівництвом об’єктів»](http://zakon5.rada.gov.ua/laws/show/461-2011-п), на сьогодні в будівництві запроваджено **декларативний принцип** оформлення замовником документів, які надають йому право виконувати будівельні роботи щодо об’єктів будівництва І-ІІІ категорії складності та засвідчують прийняття їх до експлуатації.

Тобто, стосунки «забудовник – споживач» побудовані на довірі до замовника. У нашому випадку замовник - це ТОВ «Броварський домобудівний комбінат «Меркурій», який і несе відповідальність за повноту та достовірність даних, зазначених у поданій ним декларації про готовність об’єкта до експлуатації, та за експлуатацію об’єкта без зареєстрованої декларації.

Щодо Департаменту державної архітектурно-будівельної інспекції (ДАБІ) у Київській області, то він зобов’язаний прийняти до розгляду подану замовником декларацію, перевірити повноту даних, зазначених у ній, та прийняти рішення щодо проведення реєстрації декларації. Однак ДАБІ може відмовити у її видачі, якщо виявить недостовірні відомості у поданих документах. Для цього достатньо скарги від мешканців новобудови. У разі повернення декларації на доопрацювання, ДАБІ зобов’язаний обґрунтувати забудовнику причини її повернення.

Зрозуміло, це не виключає, що забудовник не спробує «купити» декларацію, адже повернений документ може стати стартом до ланцюжкової реакції. Як наслідок, у першу чергу, постраждають, люди: одні, які отримали право власності на квартиру, вже не зможуть продати свої метри, інші – не отримають права власності аж до усунення будівельною організацією виявлених недоліків. А це, за недобросовісності забудовника, може розтягнутися на довгі місяці. Нині така «практика» здачі в експлуатацію недороблених новобудов у  забудовників звична: переслідуючи свої меркантильні цілі, вони поспішають подати декларацію про готовність об’єкта, щоб раніше розпочати продаж житлових метрів, а потім вже «підтягують» недоробки. Однак подача недостовірної інформації та невиконання забудовником своїх зобов’язань «тягне», щонайменше, не лише на скасування декларації, а і штраф та недовіру до будівельної компанії.

[![ДБК "Меркурій"](https://mpz.brovary.org/wp-content/uploads/2016/11/19-1.jpg)](https://mpz.brovary.org/wp-content/uploads/2016/11/19-1.jpg)

[![ДБК "Меркурій"](https://mpz.brovary.org/wp-content/uploads/2016/11/33.jpg)](https://mpz.brovary.org/wp-content/uploads/2016/11/33.jpg)

\[caption id="attachment\_63138" align="aligncenter" width="600"\][![ДБК "Меркурій"](https://mpz.brovary.org/wp-content/uploads/2016/11/36.jpg)](https://mpz.brovary.org/wp-content/uploads/2016/11/36.jpg) «Нагодовані» черговою порцією обіцянок люди розійшлися, навіть не  піднімаючи інших питань: встановлення  поштових скриньок, підключення ліфта, облаштування тимчасової стоянки автівок\[/caption\]

Поміж тим, між броварчанами ходять чутки, що пан Бєлік  ДБК «Меркурій» продає. Можливо, в такий спосіб хоче «здихатися» і проблемної новобудови. Тож чи виконає забудовник свої обіцянки перед мешканцями буд. 113-А і доведе 10-поверхівку до ладу, чи передасть цей багаж новому власнику – покаже час. А поки що мешканці щочетверга продовжують ходити на «планерки» та слухати чергові обіцянки від забудовника.

**Фото - автора**
