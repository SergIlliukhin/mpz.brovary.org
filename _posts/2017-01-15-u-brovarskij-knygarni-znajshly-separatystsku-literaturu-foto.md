---
title: "У броварській книгарні знайшли «сепаратистську» літературу – ФОТО"
date: 2017-01-15
categories: 
  - "brovary"
  - "aktsiyi-zahodi"
tags: 
  - "ato"
  - "bukva"
  - "viyna"
  - "vibir-redaktsiyi"
  - "knygarnya"
  - "novini"
  - "propaganda"
  - "prorosijski"
  - "reyd"
  - "reportazh"
  - "separatizm"
---

**Сьогодні до книгарні «Буква», що на бульв. Незалежності, 3, навідались активісти, міські депутати та броварські учасники російсько-української війни. Причиною жвавого інтересу стали книжки російського виробництва, в яких місцеві мешканці знайшли прославляння Росії, Путіна і Сталіна. А на обкладинках – російські триколори, червоні зірки та «колорадські» стрічки. У книгарні провину визнали та запевнили, що наявність такої літератури на полицях є помилкою. Тим не менше, у Службі безпеки України пообіцяли організувати законне вилучення книжок для проведення експертизи.**

Як розповіли активісти, проросійську літературу в книгарні помітили випадково учора. Сьогодні ж вирішили зібратися, провести рейд і контрольну закупівлю. У магазині придбали книгу, зміст і оформлення якої видались найодіознішими.

\[caption id="attachment\_65269" align="aligncenter" width="600"\][![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00100.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00100.jpg) «Веду бой» Федора Віхрєва. На обкладинці – російський триколор. Із рецензії випливає, що в книзі прославляють Путіна та Росію\[/caption\]

\[caption id="attachment\_65243" align="aligncenter" width="600"\][![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00006.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00006.jpg) Волонтери Ігор Муратов і Оксана Савоста демонструють рецензію на книгу\[/caption\]

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00023.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00023.jpg)

Після сплати на касі та отримання чеку активісти почали ставити запитання продавчині і просити зустрічі із адміністратором. Окрім того, зателефонували до Служби безпеки України.

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00008.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00008.jpg)

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00009.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00009.jpg)

Зі слів учасників рейду, в обласному управлінні  СБУ слухавки не взяли, а в головному офісі прийнятної відповіді почути не вдалось. Тому активісти вирішили відвідати броварське відділення правоохоронного органу, яке розташоване в тій самій будівлі, що і книгарня «Буква».

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00014.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00014.jpg)

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00015.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00015.jpg)

\[caption id="attachment\_65254" align="aligncenter" width="600"\][![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00017.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00017.jpg) Двері прочинив чоловік у формі. Активісти кажуть, що він або сонний, або нетверезий\[/caption\]

Згодом волонтери і депутати повернулись до книгарні. Туди незабаром прибула **Тетяна Леонова**, яка представилась як адміністратор «Букви». Пані запевнила, що вони регулярно перевіряють полиці на наявність забороненої літератури та вилучають її, якщо знаходять. Наявні проросійські примірники, мовляв, не помітили.

\[caption id="attachment\_65259" align="aligncenter" width="600"\][![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00022.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00022.jpg) Активіст Ігор Романенко та адміністраторка Тетяна Леонова\[/caption\]

Водночас, пояснення адміністратора активісти сприйняли переважно з невірою. На їхню думку, неможливо було не помітити книг, які стоять на видному місці.

Скоро працівниці книгарні «зачистили» полиці від сумнівної літератури.

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00021.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00021.jpg)

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00020.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00020.jpg)

Опісля порожні місця зайняли книжки про Степана Бандеру, Іловайський котел та Євромайдан.

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00028.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00028.jpg)

Працівники показали активістам перелік заборонених авторів, який надійшов їм, - як запевняють співробітники, - від Державного комітету телебачення і радіомовлення України. Мовляв, цієї літератури в них точно нема на полицях.

[![](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00102.jpg)](https://mpz.brovary.org/wp-content/uploads/2017/01/Rosijska-separatystska-literatura-knygarnya-Bukva_00102.jpg)

Тетяна Леонова запевнила, що жодних офіційно затверджених переліків заборонених книг в них нема. Але, коли вони самі виявляють у своїх товарах проросійську пропаганду, такі книги вилучають. Опісля - списують і утилізують.

Відсутність списків заборонених книг підтвердив і працівник Служби безпеки України, який прибув на місце подій десь через півтори-дві години після виклику активістів. Чоловік зазначив, що необхідно проводити експертизу літератури.

Правоохоронець запевнив, що сьогодні вилучити книги із магазину він не має права. Працівник СБУ за присутності активістів домовився про співпрацю із книгарнею: та сьогодні прибирає з полиць пропагандистську літературу, а правоохоронці завтра приїздять із офіційними документами про вилучення книг для перевірки. Проти такого порядку дій ніхто не заперечив.

Як розповів активіст **Ігор Романенко**, ближче до вечора працівники магазину вирішили закрити книгарню на переоблік. Відвідувачів попросили вийти, однак погодились на це не всі. Тому працівники викликали поліцію. Після того до залу не пускали ані активістів, ані журналістів 1+1, які прибули на місце подій. Однак пізніше медійникам таки дали зайти і відзняти сюжет. Станом на 17:30 учасники рейду вже покинули книгарню.

Прес-секретар мережі книгарень «Буква» **Юлія Валова** зауважила нашим журналістам, що наявність знайденої літератури на полицях сталася через недбалість їхніх товарознавців. Пані запевнила, що таким книгам не місце в їхньому магазині і вони будуть вилучені.

**Фото - Дмитро Карпій**
