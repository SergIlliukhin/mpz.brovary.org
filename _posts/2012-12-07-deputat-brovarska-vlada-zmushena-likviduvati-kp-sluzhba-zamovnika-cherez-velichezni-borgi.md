---
title: "Депутат: Броварська влада змушена ліквідувати КП \"Служба замовника\" через величезні борги"
date: 2012-12-07
tags: 
  - "brovarska-miska-rada"
  - "vibir-redaktsiyi"
  - "novini"
  - "simutin"
  - "sluzhba-zamovnika"
---

**[![](https://mpz.brovary.org/wp-content/uploads/2012/06/Izobrazhenie-606.jpg "зламаний кран")](https://mpz.brovary.org/wp-content/uploads/2012/06/Izobrazhenie-606.jpg)Через величезні борги КП "Служба замовника" броварська влада буде змушена ліквідувати це підприємство** - про це "Маєш право знати" повідомив депутат Броварської міської ради **Роман Сімутін**, коментуючи рішення, ухвалені на 26-тій сесії міськради.

Функції КП "Служба замовника" будуть виконувати новостворені комунальні підприємства: КП "Бровари-Благоустрій" та ЖЕКи, на баланс яких будуть передані фонди КП "Служба замовника". При цьому потрібно бути готовими, що кредитори можуть через суд вимагати погашення майнових зобов'язань КП "Служба замовника" за рахунок рухомого або нерухомого майна, яке мало б бути передане на баланс новостворених підприємств - зазначив Роман Вікторович.

Також незрозуміло, якої тарифної політики очікувати від нових комунальних підприємств. Не виключено, що вже через кілька місяців броварчанам варто готуватися до підвищення тарифів на обслуговування будинку та прибудинкової території. Влада заявляє, що усунення монополіста, яким сьогодні є КП "Служба замовника", позитивно вплине на ринок житлово-комунальних послуг міста, але я все-рівно не бачу жодних передумов для виникнення конкуренції, адже новостворені комунальні підприємства - ЖЕКи залишатимуться монополістами на ринку- зауважив депутат.

> Нагадаємо, 7 грудня у екстренному порядку броварським міським головою було [скликано](https://mpz.brovary.org/dlya-stvorennya-komunalnih-pidpriyemstv-u-terminovomu-poryadku-sklikano-pozachergovu-sesiyu/ "Для створення комунальних підприємств у терміновому порядку скликано позачергову сесію") позачергову сесію Броварської міської ради виключно для вирішення питання щодо створення нових комунальних підприємств. Відеозапис сесійного засідання [можна переглянути на нашому сайті](https://mpz.brovary.org/26-te-sesiyne-zasidannya-brovarskoyi-miskoyi-radi-video/ "26-те сесійне засідання Броварської міської ради – ВІДЕО")
