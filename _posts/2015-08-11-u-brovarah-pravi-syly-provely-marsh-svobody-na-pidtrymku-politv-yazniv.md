---
title: "У Броварах «праві» сили провели Марш Свободи на підтримку політв’язнів"
date: 2015-08-11
author: 
  username: "komarovskyj"
  display_name: "Комаровський Олексій"
categories: 
  - "hromada"
  - "aktsiyi-zahodi"
tags: 
  - "brovary"
  - "buzyna"
  - "vibir-redaktsiyi"
  - "militsiya"
  - "novini"
  - "praviy-sektor"
  - "svoboda"
---

**Близько сотні людей, переважно у чорних футболках та балаклавах, із запаленими файєрами та використанням піротехніки, скандуючи патріотичні та подекуди досить агресивні лозунги, пройшли цієї неділі по центральних вулицях Броварів маршем на підтримку політв’язнів. Цей захід представнкиів «правих» сил викликав і в перехожих, і в користувачів соціальних мереж діаметрально протилежну реакцію - від захоплення до відвертого неприйняття.**

Такі акції проходять нині по всій Україні - на підтримку осіб, які зараз перебувають у місцях позбавлення чи обмеження волі. Йдеться зокрема про активістів, громадських діячів та бійців-добровольців **Андрія Медведька** (члена ВО «Свобода») та **Денис Поліщука,** члена партії «Воля» **Юрія Павленка** та бійця добровольчого батальйону «Айдар» **Вікторію Заверуху.** Перших двох затримано за підозрою у вбивстві журналіста та публіциста Олеся Бузини, Павленко підозрюється в організації масових заворушень, а дівчині висунуто підозру у вбивстві колишніх працівників спецпідрозділу «Беркут».

[![марш політвязнів (7)](https://mpz.brovary.org/wp-content/uploads/2015/08/marsh-politvyazniv-7.jpg)](https://mpz.brovary.org/wp-content/uploads/2015/08/marsh-politvyazniv-7.jpg)

[![марш політвязнів (10)](https://mpz.brovary.org/wp-content/uploads/2015/08/marsh-politvyazniv-10.jpg)](https://mpz.brovary.org/wp-content/uploads/2015/08/marsh-politvyazniv-10.jpg)

У Броварах недільного вечора 9 серпня зібралися юнаки та дівчата, які пов'язують себе з ультраправими силами. Зокрема до заходу долучились представники **ВМГО «Сокіл»**, **ВО «Свобода»**, **ГО «Моноліт»**, **ГО «Welcome to Brovary»**, **«Ultras Brovary»** та інші активісти й спільноти. В якийсь момент до молоді, яка зібралася на Майдані Свободи, під’їхали дві «газельки», з яких вийшли чоловіки та хлопці — коротко стрижені, у камуфляжі та в спортивному взутті або берцах. У натовпі зашепотіли: «Правий сектор», хоча самі молодики не афішували, хто вони, лиш згодом, коли учасники пішли маршем, над колоною замайоріли червоно-чорні стяги, які використовує, зокрема, і «Правий сектор».

[![марш політвязнів (19)](https://mpz.brovary.org/wp-content/uploads/2015/08/marsh-politvyazniv-19.jpg)](https://mpz.brovary.org/wp-content/uploads/2015/08/marsh-politvyazniv-19.jpg)

[![марш політвязнів (22)](https://mpz.brovary.org/wp-content/uploads/2015/08/marsh-politvyazniv-22.jpg)](https://mpz.brovary.org/wp-content/uploads/2015/08/marsh-politvyazniv-22.jpg)

[![марш політвязнів (12)](https://mpz.brovary.org/wp-content/uploads/2015/08/marsh-politvyazniv-12.jpg)](https://mpz.brovary.org/wp-content/uploads/2015/08/marsh-politvyazniv-12.jpg)

Якщо дівчата в колоні не дотримувалися якогось дресс-коду, то юнаки здебільшого мали чітко визначену кольорову гаму: чорні футболки, майки або теніски, знизу — спортивні або камуфляжні штани та спортивне взуття або берці. Було помітно, що учасники (як, до речі, і анонсували) принесли піротехніку, однак, на зауваження, що її використання суперечить закону, практично ніяк не реагували.

[![марш політвязнів (2)](https://mpz.brovary.org/wp-content/uploads/2015/08/marsh-politvyazniv-2.jpg)](https://mpz.brovary.org/wp-content/uploads/2015/08/marsh-politvyazniv-2.jpg)

[![марш політвязнів (4)](https://mpz.brovary.org/wp-content/uploads/2015/08/marsh-politvyazniv-4.jpg)](https://mpz.brovary.org/wp-content/uploads/2015/08/marsh-politvyazniv-4.jpg)

Організатори заходу визначили: спочатку марш у підтримку політв’язнів, потім — хода до броварського міськвідділу міліції, щоб висловити там публічне обурення несправедливого, на думку учасників мітингу, затримання і тримання в камерах попереднього слідства їх побратимів. При цьому хода до броварської міліції мала більше символічний характер, адже активістів затримувала не броварська міліція та й перебувають вони не на території Броварів. Хоча, забігаючи наперед, «галасу» мітингарі наробили чимало, запалюючи під відділком файєри та «бахкаючи» петардами.

[![марш політвязнів (24)](https://mpz.brovary.org/wp-content/uploads/2015/08/marsh-politvyazniv-24.jpg)](https://mpz.brovary.org/wp-content/uploads/2015/08/marsh-politvyazniv-24.jpg)

[![марш політвязнів (26)](https://mpz.brovary.org/wp-content/uploads/2015/08/marsh-politvyazniv-26.jpg)](https://mpz.brovary.org/wp-content/uploads/2015/08/marsh-politvyazniv-26.jpg)

План заходу дещо змінився, коли до організаторів підійшли представники місцевої «самооборони» та демобілізовані учасники АТО і попросили перенести ходу на пізніший термін. Як виявилося, біля Броварської міської ради у цей час збиралися вдови та сім’ї бійців АТО, щоб разом їхати на оздоровлення та відпочинок до Одеської області.

Попри аргументи, що хода ультраправих сил, за словами представників самооборони, «не зовсім відповідає атмосфері, яка панує серед групи вдів та дітей, а тому бажано провести марш пізніше», організатори вирішили лише змінити маршрут — і покрокували правою стороною по бульвару Незалежності, а далі традиційно вулицею Короленка і Лагунової знову до центру міста.

[![марш політвязнів (29)](https://mpz.brovary.org/wp-content/uploads/2015/08/marsh-politvyazniv-29.jpg)](https://mpz.brovary.org/wp-content/uploads/2015/08/marsh-politvyazniv-29.jpg)

[![марш політвязнів (31)](https://mpz.brovary.org/wp-content/uploads/2015/08/marsh-politvyazniv-31.jpg)](https://mpz.brovary.org/wp-content/uploads/2015/08/marsh-politvyazniv-31.jpg)

[![марш політвязнів (33)](https://mpz.brovary.org/wp-content/uploads/2015/08/marsh-politvyazniv-33.jpg)](https://mpz.brovary.org/wp-content/uploads/2015/08/marsh-politvyazniv-33.jpg)

Під час самої ходи учасники палили файєри, кидали на узбіччя петарди та вигукували різні гасла, як патріотичні, так і радикальні. Деякі перехожі сприймали ходу позитивно, деякі — ні. На те були підстави, адже «бахкали» петарди часто біля людей, що йшли назустріч або ж під вікнами будинків, крім того, подекуди звучали гасла з нецензурними словами. А серед перехожих були і маленькі діти, і одна вагітна жінка, і сім’я з немовлям у візочку…  Організатори ж акції, зі свого боку, просили окремих її учасників не вдаватися до подібних дій та не піддаватися на провокації.

[![марш політвязнів (37)](https://mpz.brovary.org/wp-content/uploads/2015/08/marsh-politvyazniv-37.jpg)](https://mpz.brovary.org/wp-content/uploads/2015/08/marsh-politvyazniv-37.jpg)

[![марш політвязнів (39)](https://mpz.brovary.org/wp-content/uploads/2015/08/marsh-politvyazniv-39.jpg)](https://mpz.brovary.org/wp-content/uploads/2015/08/marsh-politvyazniv-39.jpg)

[![марш політвязнів (49)](https://mpz.brovary.org/wp-content/uploads/2015/08/marsh-politvyazniv-49.jpg)](https://mpz.brovary.org/wp-content/uploads/2015/08/marsh-politvyazniv-49.jpg)

[![марш політвязнів (55)](https://mpz.brovary.org/wp-content/uploads/2015/08/marsh-politvyazniv-55.jpg)](https://mpz.brovary.org/wp-content/uploads/2015/08/marsh-politvyazniv-55.jpg)

[![марш політвязнів (41)](https://mpz.brovary.org/wp-content/uploads/2015/08/marsh-politvyazniv-41.jpg)](https://mpz.brovary.org/wp-content/uploads/2015/08/marsh-politvyazniv-41.jpg)

[![марш політвязнів (62)](https://mpz.brovary.org/wp-content/uploads/2015/08/marsh-politvyazniv-62.jpg)](https://mpz.brovary.org/wp-content/uploads/2015/08/marsh-politvyazniv-62.jpg)

Коли ж мітингуючі нарешті дісталися броварського міськвідділу міліції, там до петард та файєрів додалися різні кричалки про міліцію також в лайливій формі.

[![марш політвязнів (64)](https://mpz.brovary.org/wp-content/uploads/2015/08/marsh-politvyazniv-64.jpg)](https://mpz.brovary.org/wp-content/uploads/2015/08/marsh-politvyazniv-64.jpg)

[![марш політвязнів (67)](https://mpz.brovary.org/wp-content/uploads/2015/08/marsh-politvyazniv-67.jpg)](https://mpz.brovary.org/wp-content/uploads/2015/08/marsh-politvyazniv-67.jpg)

[![марш політвязнів (69)](https://mpz.brovary.org/wp-content/uploads/2015/08/marsh-politvyazniv-69.jpg)](https://mpz.brovary.org/wp-content/uploads/2015/08/marsh-politvyazniv-69.jpg)

[![марш політвязнів (102)](https://mpz.brovary.org/wp-content/uploads/2015/08/marsh-politvyazniv-102.jpg)](https://mpz.brovary.org/wp-content/uploads/2015/08/marsh-politvyazniv-102.jpg)

[![марш політвязнів (122)](https://mpz.brovary.org/wp-content/uploads/2015/08/marsh-politvyazniv-122.jpg)](https://mpz.brovary.org/wp-content/uploads/2015/08/marsh-politvyazniv-122.jpg)

[![марш політвязнів (125)](https://mpz.brovary.org/wp-content/uploads/2015/08/marsh-politvyazniv-125.jpg)](https://mpz.brovary.org/wp-content/uploads/2015/08/marsh-politvyazniv-125.jpg)

[![марш політвязнів (133)](https://mpz.brovary.org/wp-content/uploads/2015/08/marsh-politvyazniv-133.jpg)](https://mpz.brovary.org/wp-content/uploads/2015/08/marsh-politvyazniv-133.jpg)

Експресивно-динамічний захід, в революційному, але водночас анархічному дусі, завершився несподівано швидко — молодь, виконавши державний гімн як завершальний акт маршу, миттю розійшлася. Залишивши по собі досить суперечливі, але однозначно сильні емоції.

[![марш політвязнів (28)](https://mpz.brovary.org/wp-content/uploads/2015/08/marsh-politvyazniv-28.jpg)](https://mpz.brovary.org/wp-content/uploads/2015/08/marsh-politvyazniv-28.jpg)

[![марш політвязнів (71)](https://mpz.brovary.org/wp-content/uploads/2015/08/marsh-politvyazniv-71.jpg)](https://mpz.brovary.org/wp-content/uploads/2015/08/marsh-politvyazniv-71.jpg)

[![марш політвязнів (113)](https://mpz.brovary.org/wp-content/uploads/2015/08/marsh-politvyazniv-113.jpg)](https://mpz.brovary.org/wp-content/uploads/2015/08/marsh-politvyazniv-113.jpg)

[![марш політвязнів (116)](https://mpz.brovary.org/wp-content/uploads/2015/08/marsh-politvyazniv-116.jpg)](https://mpz.brovary.org/wp-content/uploads/2015/08/marsh-politvyazniv-116.jpg)

**Фото - Микола Кожемяко**
