---
title: "Вони працюють: ДАІ відреагувало на скаргу громадянина"
date: 2015-07-16
categories: 
  - "novyny"
tags: 
  - "brovary"
  - "dai"
  - "militsiya"
  - "novini"
  - "porushnyky-pdd"
---

**Громадяни скаржаться - ДАІ реагує. Зокрема, після звернення небайдужого броварчанина з наданням фотодоказів порушення правил дорожнього руху ДАІ притягнуло водія-порушника до відповідальності.**

Нещодавно один з броварських активістів [розмістив](https://www.facebook.com/groups/brovary/permalink/1070935422936423/) у соцмережах фотографії з місця ДТП на вул.Київській. Через дорожньо-транспортну подію на дорозі утворилася тягнучка і не всі водії терпляче чекали своєї черги, аби проїхати - дехто порушував і обїжджав затор по зустрічній смузі. Таких порушників зафіксувала камера активіста: фото авто і водіїв зявилися у мережі, серед них був зокрема й маршрутний автобус "Бровари-Київ" №403-А.

[![11695861_1625699321017430_2648083360372307146_n](https://mpz.brovary.org/wp-content/uploads/2015/07/11695861_1625699321017430_2648083360372307146_n.jpg)](https://mpz.brovary.org/wp-content/uploads/2015/07/11695861_1625699321017430_2648083360372307146_n.jpg)

Проте активіст не лише пообурювався у соцмережах, він пішов далі: написав заяву про "автобус-порушник" до міліції й АТП, до якого приписана маршрутка. І результати не затрималися: відділення ДАІ з обслуговування м.Бровари та Броварського району вже сьогодні [повідомило](https://www.facebook.com/brovary.dai/photos/a.1620957081491654.1073741828.1620953004825395/1625699321017430/?ENGINE=1):

\[quote\]

До відділення ДАІ надійшло звернення небайдужого мешканця міста, в якому він повідомив про порушення Правил дорожнього руху водієм маршрутного автобусу одного з автоперевізників міста, додавши відповідні фотографії. Дане звернення було оперативно розглянуто працівниками ДАІ, встановлено водія, який керував транспортним засобом та останнього притягнуто до адміністративної відповідальності за порушення передбачене ч.1 ст.122 КУпАП. Відділення ДАІ з обслуговуванню м.Бровари та Броварського району завжди відкрите до взаємодії з громадою!

\[/quote\]
