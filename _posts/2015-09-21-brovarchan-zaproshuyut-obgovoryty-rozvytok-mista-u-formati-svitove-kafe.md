---
title: "Броварчан запрошують обговорити розвиток міста у форматі \"світове кафе\""
date: 2015-09-21
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "nova-krayina"
  - "novini"
  - "strategichna-sesiya"
---

**Цієї середи, 23 вересня, у Броварах за ініціативи Київської обласної державної адміністрації та громадянської платформи "Нова країна" відбудеться Стратегічна сесія у форматі "Світового кафе" (World cafe).  Під час заходу тривалістю 4 години організатори планують за участі представників місцевої громади визначити, яким шляхом має розвиватися місто Бровари. Початок - о 15:00. Місце проведення - Концерт-Хол ТРЦ «Термінал» (вул. Київська, 316).**

> Нагадаємо, це вже другий захід щодо обговорення розвитку Броварів: 28 лютого активісти громадської ініціативи "Нове місто - Бровари" провели [стратегічну сесію по виробленню Візії міста](https://mpz.brovary.org/brovarchan-zaproshuyut-razom-stvoriti-viziyu-novogo-mista/) із залученням експертів "Нової країни". Учасники першого заходу планують долучитись до другого - щоб поділитись своїми напрацюваннями.

"_Бровари спроможні реалізувати найкращий досвід України та світу. Громада міста довела, що може відстоювати свої права. Тож час подумати про плани на майбутнє. Будинок не будують без проекту та прив’язки до місцевості. І хто як не громада Броварів має вирішувати, яким шляхом має розвиватися наше місто?_", - [зазначають](https://www.facebook.com/events/1494043534252717/) організатори події у соціальній мережі Фейсбук.

[![Світове кафе](https://mpz.brovary.org/wp-content/uploads/2015/09/Svitove-kafe.jpg)](https://mpz.brovary.org/wp-content/uploads/2015/09/Svitove-kafe.jpg)

> "За ініціативою першого заступника голови Київської обласної державної адміністрації Льва Парцхаладзе, ми проводимо стратегічну сесію у форматі Світового кафе (World cafe). Такий формат широко використовується в Європі в різних сферах: як у бізнесі, так і в освіті та державному управлінні. Світове кафе — альтернативний спосіб обговорення та вирішення актуальних питань із активним залученням громади, що надає можливість задіювати великі групи людей до генерації ідей для розвитку населеного пункту. Приходьте, будемо проектувати Бровари разом!"

Обов'язкова реєстрація учасників проходить за **[цим посиланням](https://docs.google.com/forms/d/1FSwQO9qRA7-tOZtwTJqov6lBFUFK5PNZyVE9OwwyxYk/viewform?c=0&w=1)**.
