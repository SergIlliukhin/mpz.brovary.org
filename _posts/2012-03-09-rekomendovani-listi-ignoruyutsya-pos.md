---
title: "Рекомендовані листи ігноруються посадовцями?"
date: 2012-03-09
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "basejny"
  - "zherebtsova"
  - "kp-orts"
  - "rizanenko"
  - "fedorenko"
  - "fesko"
---

![](https://mpz.brovary.org/wp-content/uploads/2012/03/Людмила-Жеребцова-КП-ОРЦ.jpg "Людмила Жеребцова - КП ОРЦ")Чи є Комунальне підприємство "Оздоровчо-реабілітаційний центр" (КП ОРЦ) збитковим? - це питання [раніше вже підіймалося](https://mpz.brovary.org/%d0%b4%d1%96%d1%8f%d0%bb%d1%8c%d0%bd%d1%96%d1%81%d1%82%d1%8c-%d0%ba%d0%bf-%d0%be%d0%b7%d0%b4%d0%be%d1%80%d0%be%d0%b2%d1%87%d0%be-%d1%80%d0%b5%d0%b0%d0%b1%d1%96%d0%bb%d1%96%d1%82%d0%b0%d1%86%d1%96/ "Діяльність КП “Оздоровчо-реабілітаційний центр” є збитковою?") на "Маєш Право Знати" і, продовжуючи пошуки істини, я вирішив надіслати до **Людмили Жеребцової** - директора КП ОРЦ ще кілька інформаційних запитів, а саме я попросив надати мені:

- копію Статуту КП ОРЦ;
- копію рішення виконкому Броварської міської ради про затвердження тарифів КП ОРЦ;
- копії договорів оренди між КП ОРЦ та ПП Феско;
- копію фінансового звіту КП ОРЦ за 2011 рік;

<!--more-->

> Нагадаю, що пані Жеребцова за сумісництвом є депутатом Броварської міської ради, членом Партії Регіонів і особою, наближеною до **Сергія Федоренка** - директора ПП Феско та очільника броварської Партії Регіонів.

Пам'ятаючи про те, як Павло Різаненко [намагався особисто в руки передати свої запити](https://mpz.brovary.org/kerivnik-baseynu-fesko-prihovuye-informatsiyu-pro-diyalnist-pidpriyemstva/ "Керівник басейну ПП “Феско” приховує інформацію про діяльність підприємства – ВІДЕО") Людмилі Жеребцовій і чим все це закінчилося, я вирішив надіслати до КП ОРЦ **рекомендованого цінного листа з описом вкладеного** - безпрограшний, як мені тоді здавалося, варіант. Лист було надіслано 25.01.2012, вартість листа: **13,56 грн**.

[![](https://mpz.brovary.org/wp-content/uploads/2012/03/Рекомендоване-повідомлення.jpg "Рекомендоване повідомлення")](https://mpz.brovary.org/wp-content/uploads/2012/03/Рекомендоване-повідомлення.jpg)[![](https://mpz.brovary.org/wp-content/uploads/2012/03/Опис-цінного-листа.jpg "Опис цінного листа")](https://mpz.brovary.org/wp-content/uploads/2012/03/Опис-цінного-листа.jpg)[![](https://mpz.brovary.org/wp-content/uploads/2012/03/Квитанція-Відправлення.jpg "Квитанція Відправлення")](https://mpz.brovary.org/wp-content/uploads/2012/03/Квитанція-Відправлення.jpg)[![](https://mpz.brovary.org/wp-content/uploads/2012/03/Цінний-лист.jpg "Цінний лист")](https://mpz.brovary.org/wp-content/uploads/2012/03/Цінний-лист.jpg)

Оскільки відповідь на інформаційний запит мала надійти впродовж 5 днів, але так і не надійшла, то було зрозуміло, що щось там не так. Сьогодні я отримав повідомлення, що мій цінний рекомендований лист повертається мені з поясненням _"по истечению срока"_. А це означає, що працівники КП ОРЦ відмовились забирати рекомендований лист, який надійшов на адресу підприємства. Мало того, для отримання назад свого листа мені потрібно було ще додатково сплатити **6,36 грн**!

[![](https://mpz.brovary.org/wp-content/uploads/2012/03/Повідомлення-про-повернення.jpg "Повідомлення про повернення")](https://mpz.brovary.org/wp-content/uploads/2012/03/Повідомлення-про-повернення.jpg)[![](https://mpz.brovary.org/wp-content/uploads/2012/03/Квитанція-Отримання.jpg "Квитанція Отримання")](https://mpz.brovary.org/wp-content/uploads/2012/03/Квитанція-Отримання.jpg)

> Отже, в результаті маємо наступну ситуацію: \* "чисті" поштові витрати склали **20 грн**; \* в очікуванні відповіді втрачено 6 тижнів! \* відповідь на інформаційні запити так і не отримано!

Пані Жеребцова не приймає запити особисто в руки, забороняє працівникам їх реєструвати, та ще й не забирає з пошти рекомендовані листи! То що ж вони там приховують в КП "Оздоровчо-реабілітаційний центр" і скільки грошей з міського бюджету було "відмито" на рахунки ПП Феско, яке орендує у КП ОРЦ приміщення басейну школи №9?

**Що порадите? Яким чином можемо притягнути знахабнілого керівника комунального підприємства до відповідальності?**

**P.S.** В очікуванні відповіді від пані Жеребцової я паралельно надіслав запит щодо фінансового звіту до виконкому, в якому попрохав перенаправити його до КП ОРЦ, яке є розпорядником даної інформації. Міський голова перенаправив запит до Жеребцової по "своїх каналах", тому вона його точно отримала. Ну що ж - чекатимемо на відповідь. _(**уточнення:** під "своїми каналами" автор мав на увазі, що запит міського голови було надіслано Жеребцовій рекомендованим листом від виконавчого комітету - авт.)_

[![](https://mpz.brovary.org/wp-content/uploads/2012/03/Запит-до-міської-ради.jpg "Запит до міської ради")](https://mpz.brovary.org/wp-content/uploads/2012/03/Запит-до-міської-ради.jpg)[![](https://mpz.brovary.org/wp-content/uploads/2012/03/Відповідь-Сапожка.jpg "Відповідь Сапожка")](https://mpz.brovary.org/wp-content/uploads/2012/03/Відповідь-Сапожка.jpg)[![](https://mpz.brovary.org/wp-content/uploads/2012/03/Лист-Сапожка-до-Жеребцової-1.jpg "Лист Сапожка до Жеребцової - 1")](https://mpz.brovary.org/wp-content/uploads/2012/03/Лист-Сапожка-до-Жеребцової-1.jpg)[![](https://mpz.brovary.org/wp-content/uploads/2012/03/Лист-Сапожка-до-Жеребцової-2.jpg "Лист Сапожка до Жеребцової - 2")](https://mpz.brovary.org/wp-content/uploads/2012/03/Лист-Сапожка-до-Жеребцової-2.jpg)
