---
title: "Броварські добровольці віддячили своїм юним благодійникам"
date: 2014-12-26
author: 
  username: "lisova"
  display_name: "Лідія Стрельченко"
categories: 
  - "kolonka-avtora"
tags: 
  - "ato"
  - "brovary"
  - "vibir-redaktsiyi"
  - "volonteri"
  - "dity"
  - "dopomoga-ato"
  - "koordinatsiyniy-tsentr"
  - "soldat"
  - "fortuna"
coverImage: "wp-content/uploads/2014/12/Dobrovoltsi-dityam-DSC_9337.jpg"
---

**Напередодні новорічних свят броварські волонтери від Координаційного центру допомоги військовим, броварського осередку ВО "Свобода" та солдати, які нині перебувають на ротації, завітали до двох навчальних закладів - броварської приватної загальноосвітньої школи "Фортуна" та на курси англійської мови для дітей. Саме ці діти, їхні вчителі й батьки постійно збирають і передають кошти та необхідні речі для фронту.** 

Ці зустрічі були покликані насамперед налагодити зворотній зв'язок між тими, хто збирає і передає допомогу й тими, хто її одержує на передовій. Особливо такий зв'язок важливий для дітей. Заходи вийшли дуже хвилюючими абсолютно для всіх учасників. Діти нарешті мали нагоду побачити "справжніх солдатів" і поспілуватися з ними. На обох зустрічах навчальним колективам передали українські державні прапори, привезені волонтерами з зони АТО - з підписами військових.

[![Добровольці дітям DSC_9257](https://mpz.brovary.org/wp-content/uploads/2014/12/Dobrovoltsi-dityam-DSC_9257.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9257.jpg)

У приватній школі "Фортуна" волонтерів і двох вояків із добровольчого батальйону "Карпатська Січ" зустріли школярі та педагогічний колектив на чолі з Тамарою Євгеніївною Мажугою. Діти читали свої вірші, дарували військовим обереги й малюнки. Один із воїнів зізнався: солдати, одержуючи на передовій листівки від дітей, розчулюються до сліз, хоч якими б мужніми та сильними б не були. Це й зрозуміло: кожен відразу згадує рідних та близьких, які залишилися вдома. Завдяки цим посланням солдати розуміють: те, що вони роблять, потрібно насамперед поколінню, яке підростає.

[![Добровольці дітям DSC_9245](https://mpz.brovary.org/wp-content/uploads/2014/12/Dobrovoltsi-dityam-DSC_9245.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9245.jpg)

[![Добровольці дітям DSC_9256](https://mpz.brovary.org/wp-content/uploads/2014/12/Dobrovoltsi-dityam-DSC_9256.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9256.jpg)

На зустрічі з "фортунівцями" у патріотичному пориві всі присутні співали гімн. І щиро дякували одне одному. Ні вчителі, ні діти не хотіли швидко відпускати гостей. Атмосфера зустрічі була справді затишною і навіть "домашньою".

[![Добровольці дітям DSC_9262](https://mpz.brovary.org/wp-content/uploads/2014/12/Dobrovoltsi-dityam-DSC_9262.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9262.jpg)

Майже відразу відбулася наступна зустріч - із дітьми дошкільного та молодшого шкільного віку, яких навчає англійської мови Любов Лавренюк. Тут для воїнів також підготували подарунки - солодощі, обереги, ялинкові прикраси. Усе це передадуть на фронт - захисникам України, які зустрічатимуть свята далеко від своїх домівок.

[![Добровольці дітям DSC_9337](https://mpz.brovary.org/wp-content/uploads/2014/12/Dobrovoltsi-dityam-DSC_9337.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9337.jpg)

[![Добровольці дітям DSC_9318](https://mpz.brovary.org/wp-content/uploads/2014/12/Dobrovoltsi-dityam-DSC_9318.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9318.jpg)

[![Добровольці дітям DSC_9383](https://mpz.brovary.org/wp-content/uploads/2014/12/Dobrovoltsi-dityam-DSC_9383.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9383.jpg)

Дітлахи поставили військовим і серйозне філософське запитання:"Чи важко бути солдатом?". "Не важко, - відповіли захисники, - якщо любиш свою Батьківщину та маєш підтримку від маленьких патріотів. Можливо, фізично й буває важко, але коли одержуєш подяку від дітей, розумієш, що все це - недарма". Вихованці підготували для гостей невелику програму - заспівали новорічні пісні англійською мовою "Jingle bells" та  "We wish you a Merry Christmas". По завершенні зустрічі - традиційна фотосесія і традиційне небажання дітлахів швидко відпускати солдатів.

[![Добровольці дітям DSC_9415](https://mpz.brovary.org/wp-content/uploads/2014/12/Dobrovoltsi-dityam-DSC_9415.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9415.jpg)

[![Добровольці дітям DSC_9406](https://mpz.brovary.org/wp-content/uploads/2014/12/Dobrovoltsi-dityam-DSC_9406.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9406.jpg)

[![Добровольці дітям DSC_9411](https://mpz.brovary.org/wp-content/uploads/2014/12/Dobrovoltsi-dityam-DSC_9411.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9411.jpg)

Такі зустрічі в броварських навчальних закладах відбуватимуться й надалі, стаючи доброю традицією. Цього разу вдалося вкотре переконатися, що потужний "енергообмін" просто необхідний і волонтерам, і солдатам, і нашим наймолодшим патріотам.

[![Добровольці дітям DSC_9390](https://mpz.brovary.org/wp-content/uploads/2014/12/Dobrovoltsi-dityam-DSC_9390.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9390.jpg)

[![Добровольці дітям DSC_9350](https://mpz.brovary.org/wp-content/uploads/2014/12/Dobrovoltsi-dityam-DSC_9350.jpg)](https://mpz.brovary.org/wp-content/uploads/2014/12/Dobrovoltsi-dityam-DSC_9350.jpg)
