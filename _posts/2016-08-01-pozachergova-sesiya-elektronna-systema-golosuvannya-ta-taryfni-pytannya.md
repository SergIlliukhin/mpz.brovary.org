---
title: "Позачергова сесія: електронна система голосування та \"тарифні питання\""
date: 2016-08-01
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "bmr"
  - "brovary"
  - "golosuvannya"
  - "elektronne-golosuvannya"
  - "novini"
  - "poimenne-golosuvannya"
  - "pozachergova"
  - "rpl"
  - "sesiya"
  - "tarifi"
coverImage: "wp-content/uploads/2012/07/Bud_vlya-m_skoyi-radi-zagalniy-plan-3.jpg"
---

**Завтра, 2 серпня, відбудеться 16-та позачергова сесія Броварської міської ради - про це йдеться у сьогоднішньому [розпорядженні](https://brovary-rada.gov.ua/documents/24189.html) міського голови. Головною темою позачергової сесії стане довгоочікуване запровадження електронної системи поіменного голосування. Також депутати планують затвердити формальне питання щодо закріплення за деякими о****бранцями місць в сесійній залі. І наприкінці розглядадимуть "тарифні питання".**

Як зазначено в розпорядженні, позачергова сесія розпочнеться завтра, **2 серпня, о 14:00** у приміщенні малої зали броварського міськвиконкому. На розгляд винесено всього 4 питання.

1. Про внесення змін до рішення Броварської міської ради від 17.12.2015 року № 05-02-07 «Про затвердження Регламенту Броварської міської ради VІІ скликання».
2. Про внесення змін до рішення Броварської міської ради від 17.12.2015 року № 04-02-07 «Про закріплення депутатів Броварської міської ради VII скликання за робочими місцями у сесійній залі міськвиконкому».
3. Про звернення депутата Броварської міської ради VІІ скликання Андрієвського В.А., голови Броварської міської організації Радикальної Партії Олега Ляшка, до Верховної Ради України та Кабінету Міністрів України.
4. _Різне_: Про розгляд резолюції тарифного мітингу.

Як вказано в [проекті рішення](https://brovary-rada.gov.ua/documents/24190.html) першого питання, депутатам пропонують запровадити електронну систему поіменного голосування «Рада Голос». Для цього необхідно внести декілька змін до регламенту міськради.

Слід зауважити, що потребу встановити таку систему [розглядають](brovary.pravo-znaty.org.ua/poimenne-golosuvannya-u-miskij-radi-oglyad-isnuyuchyh-propozytsij/) і  [обговорюють](https://mpz.brovary.org/anons-u-chetver-prezentuvatymut-systemy-elektronnogo-golosuvannya-dlya-brovarskoyi-miskrady/) із початку цього року. Причина – після набуття чинності законодавчих змін про поіменне голосування сесії міськради в Броварах іноді тривають день-два. Адже кожне голосування доводиться проводити шляхом підписування паперових протоколів, що затягується на 15-20 хв. на одне рішення.

Нагадаємо, що вже 4 серпня відбудеться [чергова сесія Броварської міської ради](https://mpz.brovary.org/anons-4-serpnya-vidbudetsya-chergova-sesiya-brovarskoyi-miskoyi-rady/), на яку винесено рекордну кількість питань – 60. Броварські чиновники вказують: у разі ухвалення депутатами рішення, вони мають намір реалізувати електронне голосування вже під час проведення чергової сесії 4 серпня.

У [другому питанні](https://brovary-rada.gov.ua/documents/24191.html) порядку денного завтрашньої сесії обранцям пропонують пересадити декількох депутатів, серед яких: Андрієвський, Кочубей, Тютюник, Бельский, Чередник та Лопатюк.

У [третьому](https://brovary-rada.gov.ua/documents/24192.html) та четвертому пунктах ідеться про тарифну політику, депутати від РПЛ пропонують міській раді підримати звернення голови фракції Андрієвського В.А. до Верховної Ради України та Кабінету Міністрів щодо запровадження мораторію на підвищення тарифів житлово-комунальних послуг та пов'язаних з цим подальших дій.
