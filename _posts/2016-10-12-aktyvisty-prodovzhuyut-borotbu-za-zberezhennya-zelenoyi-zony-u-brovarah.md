---
title: "Активісти продовжують боротьбу за збереження зеленої зони у Броварах"
date: 2016-10-12
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "alyans-novobud"
  - "andriy-sauk"
  - "brovary"
  - "budivnitstvo"
  - "vibir-redaktsiyi"
  - "virubka-derev"
  - "demalyans"
  - "zberezhennya-lisu"
  - "zrizannya-derev"
  - "meshkantsi"
  - "novini"
  - "onlajn-petytsiyi"
  - "protest"
  - "stop-budivnytstvu-na-symonenka-chornovola"
coverImage: "wp-content/uploads/2016/10/14519896_1113906868646076_7935556102444733412_n.jpg"
---

**У Броварах місцеві мешканці об'єдналися проти будівництва нових багатоповерхівок та за збереження лісопаркової зони. Після [мітингу](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/) 7 жовтня на місці майбутнього будівництва, на розі вулиць Чорновола та Симоненко, наступного дня активісти [пішли](https://mpz.brovary.org/pislya-mityngu-aktyvisty-prodovzhyly-dialog-z-alyans-novobud-v-miskradi/) до міської влади. Там вони спілкувалися з міським головою та головним архітектором міста, тоді ж місцевий депутат, що захищає інтереси мешканців, заявив, що почав процес скликання позачергової сесії з цього приводу. У той же час мешканці** **об’єднались в ініціативну групу, створили [групу](https://www.facebook.com/groups/354018628272525/?fref=ts) у FB «СТОП Будівництву на Симоненка-Чорновола», [сайт](http://save.brovary.org/) під назвою «Врятувати Парк Сосновий – Бровари» та [петицію](http://petition.brovary.org/2115-Vryatuvati-park-IV-zhitlovogo-rajonu-mista-Brovari) на сервері онлайн-петицій від "ДемАльянсу". Збір коштів, листівки, онлайн-трансляція з будівельного майданчику, прес-конференція в УНІАН - мешканці продовжують активну боротьбу за ліс.**

Зараз активні мешканці збирають всі матеріали що стосуються земельної ділянки, на якій забудовник "Альянс Новобуд" хоче побудувати чергові висотки і знищити 50-річні сосни. На [сайті](http://save.brovary.org/) «Врятувати Парк Сосновий – Бровари» активісти опублікували копії актів обстежень даної земельної ділянки.

Згідно [акту обстеження](http://save.brovary.org/akt-obstezhennya-dilyanky-2007-rik-derev-ne-znajshly/) ділянки від **19 жовтня 2007 року** дерев на ній не знайшли. Члени комісії визнали, на вказаній території знаходиться чагарникова рослинність. Багаторічних дерев комісія у складі Сапожка, Трощенка, Андрєєва, Рибакової, Багмут та інших-  не побачила.

\[caption id="attachment\_61257" align="aligncenter" width="600"\][![14492375_1112473402122346_1942307206638436517_n](https://mpz.brovary.org/wp-content/uploads/2016/10/14492375_1112473402122346_1942307206638436517_n.jpg)](https://mpz.brovary.org/wp-content/uploads/2016/10/14492375_1112473402122346_1942307206638436517_n.jpg) "Чагарники" на розі Симоненка і Чорновола\[/caption\]

Згідно ж нового [акту обстеження](http://save.brovary.org/akt-obstezhennya-zelenyh-nasadzhen-vid-16-05-2016/) цієї ж ділянки від **16 травня 2016 року** знищенню підлягають **127** дерев, середній вік яких сягає **50** років. Тобто інформаційні висновки двох актів абсолютно різні. Все це активісти розглядають як підробку документів. Депутат Броварської міської ради **Андрій Саук** (ДемАльянс) [подав заяву](https://www.facebook.com/groups/354018628272525/permalink/356550714685983/) в поліцію щодо підробки акту обстеження 2007 року.

[![14572846_1116532211716875_3364617131780239295_n](https://mpz.brovary.org/wp-content/uploads/2016/10/14572846_1116532211716875_3364617131780239295_n.jpg)](https://mpz.brovary.org/wp-content/uploads/2016/10/14572846_1116532211716875_3364617131780239295_n.jpg)

[![14590521_1116532198383543_700465380185055609_n](https://mpz.brovary.org/wp-content/uploads/2016/10/14590521_1116532198383543_700465380185055609_n.jpg)](https://mpz.brovary.org/wp-content/uploads/2016/10/14590521_1116532198383543_700465380185055609_n.jpg)

[![14517388_1116532135050216_1762854813997269919_n](https://mpz.brovary.org/wp-content/uploads/2016/10/14517388_1116532135050216_1762854813997269919_n.jpg)](https://mpz.brovary.org/wp-content/uploads/2016/10/14517388_1116532135050216_1762854813997269919_n.jpg)

Також депутат Саук ініціював скликання позачергової сесії. **13** депутатів Броварської міської ради підписали звернення до міського голови Ігоря Сапожка щодо скликання цієї сесії. На ній розглядатимуть питання про скасування рішення виконкому щодо вирубки дерев, розірвання договору оренди із забудовником та розробки проекту щодо внесення змін в детальний план території IV житлового району.

[![skver](https://mpz.brovary.org/wp-content/uploads/2016/10/skver.png)](https://mpz.brovary.org/wp-content/uploads/2016/10/skver.png)

До рятування лісу долучаються все більше небайдужих мешканців Броварів. Про це свідчить створена [петиція](http://petition.brovary.org/2115-Vryatuvati-park-IV-zhitlovogo-rajonu-mista-Brovari) про збереження існуючої лісопаркової зони площею **5,4 га**, що створили на сайті онлайн-петицій від ДемАльянсу. Більше **340** голосів були зібрані в рекордний час – менше ніж за дві доби.

Зараз територія лісу огороджена будівельним парканом та знаходиться під охороною. Забудовники обіцяли не вести поки що на цій ділянці будівельних робіт. Проте мешканці вирішили спостерігати за територією та встановили відеоспостереження з онлайн-трансляцією, яку можна переглядати на [сайті](http://save.brovary.org/).

[![14572774_1177391475655939_4681578101508662837_n](https://mpz.brovary.org/wp-content/uploads/2016/10/14572774_1177391475655939_4681578101508662837_n.jpg)](https://mpz.brovary.org/wp-content/uploads/2016/10/14572774_1177391475655939_4681578101508662837_n.jpg)

Наразі активісти шукають кошти для оплати юристів із земельних питань, готуються до прес-конференції в УНІАН, що [відбудеться](https://www.facebook.com/groups/354018628272525/permalink/356318448042543/) **13 жовтня з 12:30 до 13:20**, та чекають позачергової сесії міської ради.

**Фото - з групи "СТОП Будівництву на Симоненка-Чорновола"**
