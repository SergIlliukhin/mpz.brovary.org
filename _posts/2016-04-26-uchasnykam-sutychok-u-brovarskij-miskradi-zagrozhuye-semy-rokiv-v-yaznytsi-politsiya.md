---
title: "Учасникам сутичок у броварській міськраді загрожує до семи років в’язниці, - поліція"
date: 2016-04-26
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "vibir-redaktsiyi"
  - "zdorovets"
  - "kriminal"
  - "miska-rada"
  - "novini"
  - "sapozhko"
  - "svoboda"
  - "sesiya"
  - "sutichki"
  - "huliganstvo"
coverImage: "wp-content/uploads/2016/04/DSC_8179.jpg"
---

**Броварський міськвідділ ГУ Національної поліції у Київській області відкрив кримінальне провадження за фактом масових заворушень під час сесії Броварської міської ради 18 березня 2015 року. Про це йдеться у відповіді поліцейських на інформаційний запит «Маєш право знати».**

Так, у документі йдеться про те, що слідчим відділом броварського міськвідділку відкрито кримінальне провадження за п.2 ст. 296 Кримінального кодексу України «Хуліганство» - «грубе порушення громадського порядку з мотивів явної неповаги до суспільства, що супроводжується особливою зухвалістю чи винятковим цинізмом».

[![фото](https://mpz.brovary.org/wp-content/uploads/2016/04/foto-5.jpg)](https://mpz.brovary.org/wp-content/uploads/2016/04/foto-5.jpg)

У пункті четвертому даної статті, по якому і відкрито провадження, зокрема зазначається: «ті самі дії, якщо вони вчинені із застосуванням вогнепальної або холодної зброї чи іншого предмета, спеціально пристосованого або заздалегідь заготовленого для нанесення тілесних ушкоджень». Санкція даної статті передбачає покарання у вигляді позбавлення волі на строк до семи років.

Нагадаємо, що 18 березня під час спроби провести сесію міської ради, в залі засідань [розпочалася сутичка](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/), спровокована тим, що охорона мера **Ігоря Сапожка** та секретаря міської ради **Олексія Здоровця** блокувала вхід до зали народним депутатам від ВО «Свобода», у результаті вхід до зали був розблокований у силовий спосіб активістами "Легіону Свободи". У самій залі після цього розпочалися сутички із застосуванням сльозогінного газу.

<iframe src="https://www.youtube.com/embed/YHnkumF15PU" width="560" height="315" frameborder="0" allowfullscreen="allowfullscreen"></iframe>

У результаті сутичок секретар міської ради Олексій Здоровець був змушений тікати від своїх колишніх однопартійців, вистрибнувши з вікна кабінету міського голови, що на другому поверсі будівлі. З того моменту Олексій Здоровець не з’являється ні на сесіях міськради, ні на робочому місці секретаря.
