---
title: "АНОНС: На Черняховського розкажуть про права співвласників багатоквартирних будинків"
date: 2015-09-08
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "zhkg"
  - "novini"
  - "osbb"
  - "resursniy-tsentr-osbb"
---

**Із серпня цього року у Броварах триває роз’яснювальна кампанія щодо реалізації прав мешканців багатоквартирних будинків як шляхом створення ОСББ, так і через загальні збори співвласників. Найближча інформаційна зустріч з експертами відбудеться 10 вересня, о 19:00 по вулиці** **Черняховського, 23В. Про це на своєму офіційному сайті [повідомляє](http://docs.brovary.org/p27241/07.09.2015) Броварська міська рада.**

Організовують захід Управління житлово-комунального господарства та Ресурсний центр ОСББ м. Бровари. Раніше подібні зустрічі відбулись із мешканцями Грушевського, 15, Постишева, 1 і [Незалежності, 12В](https://mpz.brovary.org/anons-zavtra-na-bulvari-nezalezhnosti-12v-rozkazhut-pro-prava-spivvlasnykiv-bagatokvartyrnyh-budynkiv/).

> Нагадуємо вам,  шановні броварчани, що управління житлово-комунального господарства готове надати вам усіляку підтримку щодо проведення  установчих зборів ОСББ, зборів співвласників будинку, а також повний супровід та допомогу від ініціативи про створення, реєстрації,  до діяльності та вирішення проблемних питань.
> 
> Отже, всім хто бажає створити у своєму будинку юридичну особу – об’єднання співвласників багатоквартирного будинку, пропонуємо скористатися викладеними на сторінці управління житлово-комунального господарства матеріалами або звернутися безпосередньо до управління ЖКГ,  контактна особа –  Нетеса Ольга Вікторівна тел. **5-20-16.**
> 
> Крім того нагадуємо, що в місті діє ГО “Ресурсний центр ОСББ” до складу якого увійшли досвідчені голови ОСББ, які можуть надати практичні поради.
> 
> Також  повідомляємо, що  у разі прийняття рішення ОСББ  щодо призначення управителя, управління ЖКГ надасть рекомендації щодо досвідчених голів та управителів ОСББ, які здійснюють управління багатоквартирними будинками в нашому місті на високому рівні та зможуть бути залучені до управління в новостворених ОСББ.
