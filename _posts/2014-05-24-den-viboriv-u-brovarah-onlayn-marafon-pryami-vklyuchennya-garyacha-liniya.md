---
title: "День виборів у Броварах: онлайн-марафон, прямі включення, \"гаряча лінія\""
date: 2014-05-24
author: 
  username: "pravoZnaty"
  display_name: "Маєш право знати"
tags: 
  - "arhiv"
  - "arhiv-marafonu"
  - "brovary"
  - "vibir-redaktsiyi"
  - "vibori"
  - "vibori-prezidenta"
  - "vibori-prezidenta-2014"
  - "den-onlayn"
  - "mayesh-pravo-znati"
  - "marafon"
  - "nastup"
  - "novini"
  - "ovk-97"
  - "okrug-97"
---

**[![Онлайн](https://mpz.brovary.org/wp-content/uploads/2013/09/Onlayn.jpg)](https://mpz.brovary.org/wp-content/uploads/2013/09/Onlayn.jpg)25 травня, у День виборів Президента України, команда "Маєш право знати" планує висвітлювати перебіг подій в Броварах у режимі онлайн-марафону та робити прямі включення з виборчих дільниць й "гарячих точок". Також у нас працюватиме "гаряча інформаційна лінія", на яку можна буде телефонувати й повідомляти про надзвичайні ситуації, пов'язані з виборами у Броварах.**

Зокрема ми плануємо тримати наших читачів в курсі того, чи всі дільниці розпочнуть свою роботу вчасно, оперативно повідомлятимемо про поточну явку виборців протягом дня, інформуватимемо, чи не має незаконної агітації на дільницях та по місту, як працюють виборчі дільниці та чи відбуваються порушення виборчого законодавства. Після закриття дільниць у фокусі нашої уваги опиниться процес підрахунку голосів та встановлення результатів виборів.

Прямі вкючення з виборчих дільниць та окружкому, штабів кандидатів, штабу самооборони та можливих "гарячих точок" ми плануємо робити кожні 2 години, починаючи з 9-ої години ранку. Додатково ми анонсуватимемо прямі включення на наших сторінках у соцмережах “**[ВКонтакті](http://vk.com/public33385818)”** та “**[Фейсбук](http://www.facebook.com/pravo.znaty.brovary)**“, тож радимо підписуватись на них, щоб першими дізнаватись усе найважливіше.

> У випадку виявлення порушень виборчого законодавства чи інших підозрілих або надзвичайних ситуацій, телефонуйте на нашу "гарячу лінію" **(068) 706-09-46** або пишіть на електронну пошту **info@pravo-znaty.org.ua.**

Під час парламентських виборів 2012 року ми вже робили подібний [інтернет-марафон](https://mpz.brovary.org/internet-marafon-okrug-97-garyacha-tochka-viboriv-20-12/). З архівом наших повідомлень можна ознайомитись за [цим посиланням](https://mpz.brovary.org/arhiv-internet-marafonu-okrug-97-garyacha-tochka-viboriv-20).

**АРХІВ ІНТЕРНЕТ-МАРАФОНУ**

[26 травня о 3:02](http://vk.com/wall-33385818_5131)

Публікуємо результати паралельного підрахунку 100 % голосів по м. Бровари - від штабу кандидата Петра Порошенка: Петро Порошенко - 67,8 % Юлія Тимошенко - 9,6 % Олег Ляшко - 8,7 % Анатолій Гриценко - 5,1 % Сергій Тигіпко - 2,8 %

[25 травня о 23:46](http://vk.com/wall-33385818_5129)

О 24:00 дивіться прямі включення журналістів "Маєш право знати" з ОВК та ДВК у "Прометеї": [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5129)

Окружна виборча комісія нарешті розпочала прийом бюлетенів від ДВК

![](http://cs618124.vk.me/v618124900/804e/qMp8RvpBuX8.jpg)

[25 травня о 22:53](http://vk.com/wall-33385818_5127)

Вмикайте о 23:00 юстрім-канал "Маєш право знати" та дізнавайтесь свіжу інформацію про те, як підраховуються голоси броварчан, за посиланням: [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5127)

[25 травня о 22:49](http://vk.com/wall-33385818_5126)

Чому окружна виборча комісія у Броварах досі не розпочала прийом бюлетенів від ДВК, які вже вишукувались у чергу, дивіться у стрімі Аліни Дяченко з ОВК № 98: [http://www.ustream.tv/recorded/48027446](http://vk.com/away.php?to=http%3A%2F%2Fwww.ustream.tv%2Frecorded%2F48027446&post=-33385818_5126)

[25 травня о 22:45](http://vk.com/wall-33385818_5125)

Як проходить підрахунок голосів на дільниці у 9 школі, дивіться у "прямому включенні" Тараса Шако за посиланням: [http://www.ustream.tv/recorded/48027186](http://vk.com/away.php?to=http%3A%2F%2Fwww.ustream.tv%2Frecorded%2F48027186&post=-33385818_5125)

[25 травня о 22:44](http://vk.com/wall-33385818_5124)

Що зараз відбувається на виборчій дільниці в МКЦ "Прометей" - дивіться у стрімі Андрія Качора, який був зроблений о 22:00 [http://www.ustream.tv/recorded/48026710](http://vk.com/away.php?to=http%3A%2F%2Fwww.ustream.tv%2Frecorded%2F48026710&post=-33385818_5124)

[25 травня о 21:57](http://vk.com/wall-33385818_5123)

Вмикайте юстрім-канал "Маєш право знати" - зараз там розпочнеться "пряме включення" з броварських виборчих дільниць: [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5123).

[25 травня о 21:20](http://vk.com/wall-33385818_5122)

Маємо підсумки щодо явки броварчан на виборчих дільницяхі! Як повідомляє броварський штаб Петра Порошенка, 55 764 мешканця нашого міста взяли участь у виборах Президента України. Це складає 70,35 % від загальної кількості виборців. Загалом по 98 округу, до складу якого входять Бровари, явка в середньому складає 66,4%. За інформацією штаба, у нашому місті найвищий показник по округу.

[25 травня о 20:54](http://vk.com/wall-33385818_5121)

Рівно о 21:00 журналісти "Маєш право знати" планують розпочати "прямі включення" з дільниць у "Прометеї" та 9 школі, а також з окружної комісії. Переходьте за посиланням та дивіться стріми з трьох різних "точок подій" - [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5121).

[25 травня о 20:46](http://vk.com/wall-33385818_5120)

Фото з серії "А тим часом в ОВК". Поки на дільницях кипить робота з сортування бюлетенів та підрахунку голосів, в окружній виборчій комісії спокійно й майже порожньо. Члени ОВК поступово готуються до свого етапу роботи, який розпочнеться уже зовсім скоро і триватиме у кращому разі до ранку.

![](http://cs618124.vk.me/v618124900/7ff6/P2qkYMNczc8.jpg)

[25 тра о 19:59](http://vk.com/wall-33385818_5119)

Щойно офіційно завершився етап голосування у День виборів. Однак попереду ще чимало роботи. Відтак "Маєш право знати" переходить у посилений режим інформування броварчан про хід виборчого процесу у нашому місті. Починаючи з 21:00, ми плануємо щогодини робити розширені "прямі включення" з трьох різних точок - двох різних ДВК та ОВК. Тобто на початку кожної години ми будемо робити стріми по 5 хвилин з кожної локації, тобто загалом хронометраж включень - 15 хвилин.[25 травня о 19:40](http://vk.com/wall-33385818_5118) За інформацією начальника сектору з охорони громадського порядку Руслана Отроха, у Броварах у День виборів не було зафіксовано жодного порушення порядку. Як загалом у броварській міліції оцінюють перебіг виборів у нашому місті та які заходи було вжито, щоб запобігти провокаціям, дивіться у відеозаписі нашого чергового прямого включення за посиланням: [http://www.ustream.tv/recorded/48017626](http://vk.com/away.php?to=http%3A%2F%2Fwww.ustream.tv%2Frecorded%2F48017626&post=-33385818_5118)

[25 тра о 19:10](http://vk.com/wall-33385818_5117)

Поки триває остання година Дня виборів, ми вирішили проаналізувати явку броварчан станом на 15:00 та дізнатись, на якій ДВК виборці були найбліьш активні у першій половині дня, а де мешканці не поспішали визначати майбутнє своєї країни.З'ясувалось, що найвища явка - 57,7 % - на дільниці № 321247, що розташована у фойє Броварського професійного ліцею. Тут голосують мешканці приватного сектору з вул. Старченка, Воїнів-інтернаціоналістів, Декабристів, Залізничної та ін. (біля вокзалу).Друге місце посіла дільниця № 321228, у якій станом на 15:00 проголосувало 51,9 % виборців. Вона розташована в актовій залі Броварського вищого училища фізичної культури. Тут голосують мешканці району "Зелена галявина" та котеджної забудови біля "Купави".Третє місце отримала дільниця № 321236 з явкою 50,8 %, яка розмістилась в МКЦ "Прометей" і в якій голосують жителі бульв. Незалежності.

Також поріг понад 50 % подолали ще три дільниці - у 3 школі, 6 школі та 8 школі.

Найгірший результат стосовно явки станом на 15:00 показала дільниця № 321240, де до обіду проголосувало лише 36,8 % виборців. Вона розташована у школі № 5 і тут голосують жителі вул. Малокиївської, Київської та Короленка.

Також низький результат показали виборці дільниці № 321255 з явкою 39,99%. Ця ДВК розмістилась у школі № 2 і призначена для голосування виборців початку вул. Олімпійської.

І ще цікавий факт. Третє місце з кінця посіла дільниця № 321229 з явкою 42%. Вона розташована поряд з одним з лідерів цього рейтингу - ДВК № 321228 - у приміщенні спортучилища. Однак якщо мешканці елітних житлових районів вранці проявили неабияку виборчу активність, то їх сусіди з приватного сектору через дорогу відзначились пасивністю.

У будь-якому разі це все - проміжні дані і за ними не можна оцінювати загальну активність виборців Броварів. Підсумкові висновки можна будете зробити вже після закриття дільниць, коли будуть відомі остаточні дані щодо явки броварчан.

![](http://cs613516.vk.me/v613516900/cdb0/REph0_slqZ0.jpg)

[25 травня о 18:48](http://vk.com/wall-33385818_5116)

Дивіться о 19:00 чергове пряме включення команди "Маєш право знати" у рамках онлайн-марафону. Цього разу наші журналісти прямують до відділку міліції, щоб з'ясувати, яка ситуація з охороною громадського порядку у Броварах у День виборів, чи були якісь інциденти та яких заходів посилення було вжито зважаючи на ситуацію в країні. Не пропустіть прямий ефір та переходьте за посиланням [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5116). РЕПОСТ, будь ласка!

![](http://cs613516.vk.me/v613516900/cda2/1NTO7FgzDNc.jpg)

[25 травня о 18:39](http://vk.com/wall-33385818_5115)

Чим закінчився похід журналістів "Маєш право знати" до броварського штабу кандидата Юлії Тимошенко та хто вийшов поспілкуватись зі ЗМІ під час прямого включення та чи вдалось нам потрапити до приміщення, дивіться у відеозаписі за посиланням: [http://www.ustream.tv/recorded/48009284](http://vk.com/away.php?to=http%3A%2F%2Fwww.ustream.tv%2Frecorded%2F48009284&post=-33385818_5115)

[25 травня о 16:46](http://vk.com/wall-33385818_5114)

О 17:00 - чергове включення команди "Маєш право знати" з ключових точок дня виборів у Броварах - [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5114). Зараз прямуємо до броварського штабу Тимошенко, хочемо взяти їхній коментар з приводу перебігу виборів у нашому місті. Не пропустіть і РЕПОСТ! ;)

[25 травня о 16:35](http://vk.com/wall-33385818_5113)

В день виборів будь-яка передвиборча агітація заборонена законом. Однак багато агітаційних матеріалів, розклеєних протягом кампанії, лишаються на стовпах і парканах і сьогодні. Водночас деякі кандидати рекламують себе перед виборцями і прихованим способом: не називаючи прямо власне прізвища, використовуючи передвиборчу стилістику, а інколи… імена власних родичів, як це зробив кандидат Коновалюк, на день виборів перетворившись з «Валерія» на «Валерію».

![](http://cs613516.vk.me/v613516715/101f2/eoDl88cWZXM.jpg)

[25 тра о 16:29](http://vk.com/wall-33385818_5112)

Публікуємо відеозапис прямого включення "Маєш право знати", зробленого о 15:00 в окружній комісії. Наші журналісти планували поспілкуватись з головою ОВК № 98, однак через численні телефонні дзвінки повноцінної розмови не вийшло. Натомість на відео можна вживу побачити, як саме працює та чим займається у День виборів окружком та його новий очільник.

[25 тра о 16:02](http://vk.com/wall-33385818_5111)

37 275 броварчан зробили свій вибір щодо майбутнього Президента України - таку інформацію станом на 15:00 годину повідомляє штаб одного з кандидатів. Це становить 47,6 % від загальної кількості осіб, що мають право голосу. Відтак попереду вирішальні 6 годин, які залишились до кінця дня виборів. А ми продовжуємо наш онлайн-марафон на [https://mpz.brovary.org](http://vk.com/away.php?to=http%3A%2F%2Fpravo-znaty.org.ua&post=-33385818_5111) та готуємось до наступного прямого включення о 17:00. ПЕРЕПОСТ, пліз!

[25 тра о 15:38](http://vk.com/wall-33385818_5110)

За повідомленням нашого журналіста, який ходив голосувати на дільницю в МКЦ "Прометей", черг на ДВК немає, а члени комісії сидять задоволені, що вже на 14:00 у них була явка понад 50%. Більш точні дані щодо явки виборців станом на 15:00 по всіх броварських дільницях ми плануємо повідомити вже найближчим часом.

[25 тра о 14:44](http://vk.com/wall-33385818_5109)

о 15:00 - чергове включення "Маєш право знати" з броварського окружкому №98. Говоритимемо про явку виборців, порушення на дільницях та оцінку виборчого процесу станом на цей час від членів ОВК. Вмикайте нас за посиланням о 15:00! [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5109)

![](http://cs613516.vk.me/v613516715/1016f/1De24WmCgt8.jpg)

[25 тра о 13:37](http://vk.com/wall-33385818_5108)

Публікуємо відеозапис нашого третього "прямого включення" у рамках онлайн-марафону "День виборів у Броварах": [http://www.ustream.tv/recorded/48002495](http://vk.com/away.php?to=http%3A%2F%2Fwww.ustream.tv%2Frecorded%2F48002495&post=-33385818_5108). Цього разу журналісти "Маєш право знати" завітали до передвиборчого штабу кандидата Петра Порошенка у Броварах. На запитання журналістки Аліни Дяченко відповідав Павло Різаненко. Після розмови знімальній групі вдалось потрапити до call-центру штабу. Наступне пряме включення заплановане на 15:00. Ми збираємось знову завітати до окружної виборчої комісії № 98, щоб з'ясувати як загалом День виборів проходить у Броварах.

[25 тра о 12:51](http://vk.com/wall-33385818_5107)

Вмикайте о 13:00 юстрім-канал "Маєш право знати" [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5107). Ми плануємо робити пряме включення з броварського штабу кандидата Порошенка. ПЕРЕПОСТ, БУДЬ ЛАСКА!

![](http://cs613516.vk.me/v613516900/cc02/9Ek_HVqK67w.jpg)

[25 тра о 12:28](http://vk.com/wall-33385818_5105)

Для тих, хто пропустив наше пряме включення об 11:00 з виборчої дільниці у школі № 6, публікуємо посилання, за яким можна переглянути відеозапис. Журналісти "Маєш право знати" поспілкувались з головою ДВК, а також попитали виборців, які виходили з дільниці, за кого вони голосували. Білшість людей охоче розповіли, кого бачать наступним Президентом України, проте дехто відмовився повідомити про свій вибір.

[Посилання www.ustream.tv](http://vk.com/away.php?to=http%3A%2F%2Fwww.ustream.tv%2Frecorded%2F47999608&post=-33385818_5105)

[25 тра о 12:12](http://vk.com/wall-33385818_5104)

Як повідомляють спостерігачі, на дільниці, що розташована у приміщенні Броварського професійного ліцею, стався один інцидент. На ДВК прийшла людина з вадами зору, щоб проголосувати, та звернулась за допомогою. Один з членів ДВК допоміг цій особі підійти до кабінки, проте до самого місця голосування не заходив. Відповідно до законодавства у таких випадках голова ДВК має попросити когось з виборців супроводити людину до кабіни, а не робити це сам чи залучати членів ДВК.

[25 тра об 11:59](http://vk.com/wall-33385818_5103)

Станом на 11:00 явка на виборчих дільницях у Броварах за становить 18,7 % виборців. На 41 ДВК вже проголосувало близько 14 600 броварчан. Загальна кількість виборців у нашому місті - близько 78 300 осіб (без урахування уточнених даних). А тим часом наш марафон триває. Вже за годину ми плануємо зробити чергове "пряме включення". Стежте за нашими повідомленнями у соціальних мережах та на сайті [https://mpz.brovary.org](http://vk.com/away.php?to=http%3A%2F%2Fpravo-znaty.org.ua&post=-33385818_5103)

![](http://cs613516.vk.me/v613516900/cbbd/h0xjvirlo1A.jpg)

[25 тра о 10:56](http://vk.com/wall-33385818_5102)

Уже через 5 хвилин дивіться пряме включення наших журналістів з дільниці, розташованої у 6 школі за посиланням: [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5102)

[25 тра о 10:51](http://vk.com/wall-33385818_5101)

За повідомленням нашого журналіста, дільниці 5 школи працюють в нормальному режимі. Хоч і спекотно, це не перешкоджає волевиявленню броварчан. Люди вітають один одного з виборами :)

![](http://cs613516.vk.me/v613516900/cbb5/BeYZCYjJJPI.jpg)

[25 тра о 10:48](http://vk.com/wall-33385818_5100)

За інформацією броварського штабу кандидата Петра Порошенка, спостерігачі повідомили про два інциденти. Біля дільниці у 10 школі була помічена людина з кількома паспортами, однак при спробі з'ясувати та розібратись у ситуації, чоловік зник. А от на ДВК, розташованому у 9 школі, виборець прийшов проголосувати за адресою, вказаною у запрошенні, однак на місці виявилось, що його дільниця розташована в іншому місці. Проте ситуацію вже вирішили, людину перенаправили за правильною адресою.

[25 тра о 10:43](http://vk.com/wall-33385818_5099)

На дільниці в 9 школі велика активність виборців. Голосування відбувається спокійно, черг немає

![](http://cs613516.vk.me/v613516900/cbac/diBBR0lEWsE.jpg)

[25 тра о 10:34](http://vk.com/wall-33385818_5098)

Вже за півгодини, об 11:00, чергове пряме включення журналістів МПЗ в рамках сьогоднішнього онлайн-марафону. Плануємо ефір з однієї з дільниць - вмикайте наш ustream-канал об 11:00 [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5098)

![](http://cs613516.vk.me/v613516715/100a0/AprgU15toME.jpg)

[25 тра о 9:54](http://vk.com/wall-33385818_5096)

Як повідомили члени дільничної комісії, розташованої у школі № 2 на Торгмаші, на ранковому засіданні ДВК були присутні спостерігачі лише від двох кандидатів - Тимошенко та Порошенка. За словами нашого джерела, це дуже нетиповий випадок, адже зазвичай у засіданнях перед відкриттям дільниць беруть участь спостерігачі від значно більшої кількості кандидатів, щоб контролювати процес виборів від самого початку.

[25 тра о 9:47](http://vk.com/wall-33385818_5095)

Дільниця № 321236, що розташована в МКЦ "Прометей". Члени комісії "з порогу" намагались заборонити зйомку нашому кореспонденту. Після короткого юридичного лікнепу, члени ДВК припинили подібні дії. Продовжуємо об'їзд дільниць.

![](http://cs613431.vk.me/v613431900/e364/sbFR1QZuJVs.jpg)

[25 тра о 9:29](http://vk.com/wall-33385818_5093)

У той час, як в ОВК ще збирають інформацію про відкриття всіх 149 дільниць округу № 98 та обробили лише 75% ДВК, у броварському штабі одного з кандидатів уже мають остаточні дані - усі дільниці розпочали свою роботу вчасно і без пригод. А ми тим часом продовжуємо наш марафон й нагадуємо, що у разі виявлення порушень виборчого законодавства або інших надзвичайних ситуацій, телефонуйте нам на "гарячу лінію" (068) 706-09-46

[25 тра о 9:22](http://vk.com/wall-33385818_5091)

Щойно повідомили, що біля шахового клубу зібралась група підозрілих людей спортивної зовнішності у кількості близько 20 осіб. Це насторожує перехожих, особливо зважаючи на те, що молодики нібито розпивають алкогольні напої. Група журналістів "Маєш право знати" вже вирушила на місце, щоб перевірити цю інформацію.

Коли наші журналісти прибули на вказане місце, там уже нікого не було, тому з'ясувати, хто це був та що робив, неможливо. Скоріше за все, це справді були звичайні спортсмени після тренування.

[25 тра о 9:12](http://vk.com/wall-33385818_5090)

Якщо ви раптом пропустили наше пряме включення з окружної виборчої комісії, де член ОВК Олексій Скочко розповів про початок роботи дільниць, можете переглянути відеозапис за посиланням: [http://www.ustream.tv/recorded/47997021](http://vk.com/away.php?to=http%3A%2F%2Fwww.ustream.tv%2Frecorded%2F47997021&post=-33385818_5090)

[25 тра о 8:56](http://vk.com/wall-33385818_5089)

Через 3 хвилини дивіться на юстрім-каналі "Маєш право знати" [http://www.ustream.tv/channel/pravoznaty](http://vk.com/away.php?to=http%3A%2F%2Fwww.ustream.tv%2Fchannel%2Fpravoznaty&post=-33385818_5089) перше "пряме включення" наших журналістів з окружної виборчої комісії щодо того, чи всі дільниці розпочали свою роботу вчасно і без пригод.

[25 тра о 8:50](http://vk.com/wall-33385818_5088)

За повідомленням членів ДВК, броварський міський голова Ігор Сапожко кілька хвилин тому проголосував на дільниці, що розташована у 1 школі. За кого мер Броварів віддав свій голос та кого бачить наступним Президентом України, відповідно до законодавства, залишиться таємницею голосування !["</p](http://vk.com/images/blank.gif)
