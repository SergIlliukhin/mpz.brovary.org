---
title: "\"Визначали, визначаємо і будемо визначати…\", або пивний фестиваль замість Алеї спортивної слави"
date: 2013-09-09
author: 
  username: "mobi"
  display_name: "Марина Рубайло"
categories: 
  - "kolonka-avtora"
tags: 
  - "aleya-sportivnoyi-slavi"
  - "brovarska-initsiativa"
  - "mobi"
  - "sport"
  - "fizkultura"
coverImage: "wp-content/uploads/2013/09/aGhyJ3s6evQ.jpg"
---

**«Визначали, визначаємо і будемо визначати, аж поки хтось не змінить нас на посаді», - складається враження, що саме таке гасло у очільників нашого міста.**

Подавши звернення у лютому 2013 року щодо створення у м. Бровари [Алеї спортивної слави](https://mpz.brovary.org/molodomu-pokolinnyu-potribni-geroyi/), її проект, орієнтовні списки спортсменів, підписи на підтримку ідеї від спортсменів і тренерів міста, навіть знайшовши кошти, ми були впевнені, що уже 14 вересня на День фізкультури і спорту відбудеться відкриття. Проте за 7 місяців наші очільники так і не «визначили  місце встановлення алеї спортивної слави та не узгодили списки спортсменів».

[![13559](https://mpz.brovary.org/wp-content/uploads/2013/09/13559.jpg)](https://mpz.brovary.org/wp-content/uploads/2013/09/13559.jpg) [![aGhyJ3s6evQ](https://mpz.brovary.org/wp-content/uploads/2013/09/aGhyJ3s6evQ.jpg)](https://mpz.brovary.org/wp-content/uploads/2013/09/aGhyJ3s6evQ.jpg)

Нас запевнили, що ця ідея буде втілена у життя в найближчому майбутньому. Тож молодіжній організації «Броварська ініціатива» та всім броварчанам залишається лише чекати, коли це «втілення в життя» відбудеться. Маємо надію, що Алею спортивної слави не спіткає доля Алеї героїв СРСР і що її відкриття не використають як піар-хід на найближчих виборах.

А 14 веренся, у День фізкультури і спорту, коли по всій країні стартує «Олімпійський урок», ініційований Національним олімпійським комітетом, броварчанам пропонують масштабну подію - пивний фестиваль. Може, ми щось пропустили і розпивання пива включи в програму Олімпійських ігор і до атрибутів здорового способу життя? Тож маємо нагоду відсвяткувати втрату Броварами статусу міста молодості, краси і спорту. Будьмо!

[![img080](https://mpz.brovary.org/wp-content/uploads/2013/09/img080.jpg)](https://mpz.brovary.org/wp-content/uploads/2013/09/img080.jpg)         [![img079](https://mpz.brovary.org/wp-content/uploads/2013/09/img079.jpg)](https://mpz.brovary.org/wp-content/uploads/2013/09/img079.jpg)
