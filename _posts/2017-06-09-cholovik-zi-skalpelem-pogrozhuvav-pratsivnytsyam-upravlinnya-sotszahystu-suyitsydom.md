---
title: "Чоловік зі скальпелем погрожував працівницям управління соцзахисту суїцидом"
date: 2017-06-09
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "bezpeka-zhyttya"
  - "brovary"
  - "vibir-redaktsiyi"
  - "mobilni-patrulni"
  - "napad"
  - "novini"
  - "psyhichno-hvoryj"
  - "upravlinnya-sotsialnogo-zahystu"
  - "chinovniki"
coverImage: "wp-content/uploads/2017/06/4-1.jpg"
---

**6 червня неадекватний чоловік увірвався в кабінет спеціалістів броварського управління соціального захисту населення та, погрожуючи скальпелем і суїцидом на очах у людей, вимагав терміново вирішити його проблему. Розв'язати ситуацію допомогли нові [«мобільні» патрульні](https://mpz.brovary.org/brovarski-mobilni-patrulni-atovtsi-druzhynnyky-yakyh-ne-vystachaye/), які затримали психічнохворого, а поліція доставила його в лікарню м. Глеваха. Однак Васильківський міськрайонний суд у примусовому лікуванні психічнохворого відмовив і... відпустив його на волю. Тепер працівники управління соцзахисту чекають на черговий візит неадекватного чоловіка. Подробиці події – у нашому матеріалі.**   

_«Сьогодні_ (**6 червня** – авт.)_, приблизно о 11:40 в опорний пункт "Безпека життя" звернулась громадянка міста Бровари з проханням про допомогу. В адміністративній будівлі міської ради у кабінеті 208 знаходиться невідомий чоловік_ _і__з пр__е__дметом__,_ _схожим на мед__ичний_ _скальпель, який не випускав працівницю адміністрації з кабінету та погрожував їй самогубством__»,_ \- [написав на своїй сторінці](http://www.facebook.com/aleksei.demchuk.3/posts/1273928209386660) у групі «Бровари» на FB  охоронець ТОВ «Безпека життя» **Олексій Демчук.**

\[caption id="attachment\_71167" align="aligncenter" width="600"\][![](https://mpz.brovary.org/wp-content/uploads/2017/06/Oleksij-Demchuk.jpg)](https://mpz.brovary.org/wp-content/uploads/2017/06/Oleksij-Demchuk.jpg) Олексій Демчук (праворуч)\[/caption\]

\[caption id="attachment\_71162" align="aligncenter" width="600"\][![](https://mpz.brovary.org/wp-content/uploads/2017/06/1-2.jpg)](https://mpz.brovary.org/wp-content/uploads/2017/06/1-2.jpg) "Мобільний" патрульний пункт біля "Варуса"\[/caption\]

Як розповів нашим журналістам сам учасник подій Олексій, після того, як до них звернулася працівниця управління соцзахисту, він із товаришем по службі терміново вирушив на допомогу. Коли охоронці піднялися на 2-й поверх адмінбудівлі, де розташовано управління, побачили молодика зі скальпелем у руці, який заблокував вихід працівниці із кабінету. «_Ми спробували поговорити з ним, -_ веде далі Олександр. - _Чоловік намагався нам розповісти проблему, але так як він то плакав, то кричав, то погрожував, зрозуміти його було складно»._ Розуміючи, що чоловік у неадекватному стані і може заподіяти акт суїциду чи завдати шкоди присутнім, патрульні попросили незнайомця кинути скальпель на підлогу та заспокоїтися. Однак останній не реагував. А коли молодий чоловік спробував вдарити себе скальпелем по руці, патрульні застосували фізичну силу: правопорушника знешкодили, заблокували, а потім передали його поліції. Серед тих, хто проводив затримання, Олександр називає позивні колег: Чех, Ворон, Морпех, Проворний. Всі вони, каже патрульний, члени Всеукраїнського громадського об'єднання ветеранів АТО - «мобільні» патрульні з ТОВ «Безпека життя».

\[caption id="attachment\_71165" align="aligncenter" width="600"\][![](https://mpz.brovary.org/wp-content/uploads/2017/06/3-1.jpg)](https://mpz.brovary.org/wp-content/uploads/2017/06/3-1.jpg) Адмінбудівля на Майдані Свободи. Управління соціального захисту населення - ІІ поверх\[/caption\]

У **Людмили Володимирівни –** головної спеціалістки управління, під час розповіді тремтять руки і голос: _«Він прийшов до юриста, а так як вона на лікарняному, почав кричати на мене та незрозуміло, що вимагати. І якщо я не зроблю цього, то зараз вскриє собі вени. І вийняв скальпель. Конкретно що він вимагав, я так і не зрозуміла, але у нього якісь проблеми із братом, який нібито заважає йому жити»._

**Світлана,** спеціалістка управління соцзахисту, яка і викликала на допомогу «мобільних» патрульних, згадує_: «АТОвці за 30 секунд вже були на місці, а поліція приїхала тільки через 40 хвилин. За цей час з нами могло трапитися що завгодно»._

Як розповіла начальниця управління соцзахисту **Алла Петренко,** вони обслуговують особливий контингент людей, серед яких є і психічнохворі. Власне, чоловік, який погрожував скальпелем жінці, також психічнохворий, каже Алла Петренко. Він стоїть на обліку в місцевого психіатра, і приходив в управління зі своїм також психічнохворим братом уже неодноразово. Та подібного не траплялося. Хоча, каже начальниця, це не одиничний випадок неадекватної поведінки відвідувачів: те, що в управлінні кричать, гримають дверима, погрожують – часті речі. Однак до цього «домовлятися» із складними відвідувачами вдавалося, кажуть працівники.

\[caption id="attachment\_71163" align="aligncenter" width="450"\][![](https://mpz.brovary.org/wp-content/uploads/2017/06/1-1.jpg)](https://mpz.brovary.org/wp-content/uploads/2017/06/1-1.jpg) Затриманий. Фото Олексія Демчука\[/caption\]

[![](https://mpz.brovary.org/wp-content/uploads/2017/06/Bezymyannyj-1.png)](https://mpz.brovary.org/wp-content/uploads/2017/06/Bezymyannyj-1.png)

За словами Алли Петренко, після затримання поліція відвезла правопорушника у м. Глеваха для примусового лікування. Однак для безкоштовного лікування потрібне рішення суду. **8 червня** у Васильківському міськрайонному суді відбулося засідання. _«Сьогодні мені зателефонував наш броварський психіатр, який був на засіданні суду, і повідомив, що хворого чоловіка, як виявилося, ще й двічі засудженого, суд відпустив на волю. Тепер із острахом знову очікуємо на його візит»,_ \- каже Алла Петренко.

За інформацією начальниці сектору моніторингу Броварського відділу поліції **Ірини Віцелару**, повідомлення про випадок занесено до журналу єдиного обліку. Щоб кваліфікувати дії затриманого як адміністративне чи кримінальне правопорушення, проводиться перевірка.

А поки поліція вирішує як кваліфікувати дії правопорушника, працівники управління думають, як убезпечити себе від психічнохворого та подібних візитерів. Найперше, що зробили, взяли контакти в «мобільних» патрульних.

**Фото - авторки, Олексія Демчука**
