---
title: "Антиалкогольний рейд в парку \"Перемога\": сутички, скандали та перші затримані - HromadskeBro.tv"
date: 2015-06-19
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "hromadskebro-tv"
  - "antyalkogolnyj-rejd"
  - "brovary"
  - "gromadske-telebachennya"
  - "park-peremoga"
  - "reyd"
coverImage: "wp-content/uploads/2015/06/Antyalkogolnyj-rejd_Image00094.jpg"
---

12 червня броварські активісти, представники громадських формувань та дільничний міліціонер вийшли в парк "Перемога" на антиалкогольний рейд. Поблизу відкритого концертного майданчику "Ракушка" за шаховими столами громадські контролери помітили групу молодиків напідпитку. Замість гри в шахи хлопці відкрито розпивали алкоголь, поводилися агресивно, на журналістів відреагували лайкою та погрозами. Після сутичок з громадськими активістами молоді люди намагалися залишити місце пригоди, однак правоохоронці та представники громадських формувань затримали порушників громадського порядку та доставили у міліцейське відділення. Інші любителі випити в парку реагували на рейд переважно адекватно та з розумінням. Після роз'яснювальної роботи більшість з них обіцяли в майбутньому не вживати спиртне у громадських місцях. Громадські активісти позитивно оцінили свій перший антиалкогольний рейд та пообіцяли проводити такі заходу регулярно.
