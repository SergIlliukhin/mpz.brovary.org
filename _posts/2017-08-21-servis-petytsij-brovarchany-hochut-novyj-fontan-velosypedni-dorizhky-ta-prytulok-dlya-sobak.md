---
title: "Сервіс петицій: броварчани хочуть новий фонтан, велосипедні доріжки та притулок для собак"
date: 2017-08-21
categories: 
  - "hromada"
  - "novyny"
tags: 
  - "breaking-news"
  - "bezprytulni-sobaky"
  - "brovary"
  - "velosypedni-dorizhky"
  - "vibir-redaktsiyi"
  - "novini"
  - "perevirka-yakosti-perevezen"
  - "petytsiyi"
  - "servis-petytsij"
  - "fontan"
---

**З травня у нашому місті [працює](https://mpz.brovary.org/u-brovarah-zapratsyuvaly-elektronni-petytsiyi-lider-nabrav-65-golosiv-za-dobu/) офіційний сервіс електронних петицій від Броварської міської ради. З того часу [дві петиції](https://petition.brovary-rada.gov.ua/petitions/?tp=3&cn=-1) вже отримали достатню кількость голосів (250) та були розглянуті міською владою: про облаштування кругового руху на вулиці Київській та про зупинку будівництва автомийок та АЗС. Ще 5 петицій набрали більше чверті потрібних голосів.**

Наразі [популярними](https://petition.brovary-rada.gov.ua/petitions/?tp=2&cn=-1) петиціями у Броварах є:

- Будівництво нового фонтану у центральному парку міста
- Облаштування велосипедних доріжок у м.Бровари
- Перевірка пасажирського транспорту та створення громадської ради за контролем якості перевезень
- Будівництво нової автомагістралі Бровари-Київ
- Облаштування притулку для безпритульних собак та функціонування служби відлову і перевезення собак

[![](https://mpz.brovary.org/wp-content/uploads/2017/08/9110003.jpg)](https://mpz.brovary.org/wp-content/uploads/2017/08/9110003.jpg)

Автором найпопулярнішої петиції про [будівництво фонтану в парку](https://petition.brovary-rada.gov.ua/petition/?pid=17) є активіст **Олександр Плахов**. Станом на 21 серпня під зверненням підписалася **131** людина. До кінця строку подачі петиції залишилося **83 дні**.

> ОБЛАШТУВАННЯ НОВОГО СУЧАСНОГО ФОНТАНУ У ЦЕНТРАЛЬНОМУ ПАРКУ НА МІСЦІ ІСНУЮЧОГО ФОНТАНА-ОДОРОБЛА ЗА ПРИКЛАДОМ ВСТАНОВЛЕНИХ ФОНТАНІВ У М. КИЄВІ НА ПОШТОВІЙ ПЛОЩІ, У М. БОРИСПІЛЬ ТА М. ІРПІНЬ. НОВИЙ СТРУМІННИЙ ФОНТАН ЗАКРИТОГО ТИПУ З ПІДСВІТКОЮ БУДЕ НЕ ТІЛЬКИ ПРИКРАСОЮ ОНОВЛЕНОГО ПАРКУ, А Й ПРИНЕСЕ КУПУ ЗАДОВОЛЕННЯ БРОВАРЧАНАМ У СПЕКОТНУ ПОГОДУ; СТАНЕ ОСОБЛИВИМ МІСЦЕМ У ПАРКУ ДЛЯ ЙОГО ВІДВІДУВАННЯ.

[![](https://mpz.brovary.org/wp-content/uploads/2017/08/1115558.jpg)](https://mpz.brovary.org/wp-content/uploads/2017/08/1115558.jpg)

А от строк петиції про [велодоріжки](https://petition.brovary-rada.gov.ua/petition/?pid=9) за авторства активістки **Надії Лещик** добігає кінця: залишилося усього **7 днів**, а звернення набрало **106** голосів.

> 1) ОБЛАШТУВАННЯ ВЕЛОСИПЕДНИХ ДОРІЖОК ПОЗА МЕЖАМИ АВТОМОБІЛЬНИХ ДОРІГ, З ВІДПОВІДНОЮ РОЗМІТКОЮ, ШИРИНОЮ НЕ МЕНШЕ 1,5 М ЗА МАРШРУТАМИ: МАРШРУТ №1. БУЛЬВАР НЕЗАЛЕЖНОСТІ ВІД БУД.№1 ДО БУД. №20, ВУЛИЦЯ СИМОНА ПЕТЛЮРИ ВІД. БУД. №21 ДО БУД.№25, ВУЛИЦЯ КИЇВСЬКА ВІД БУД.№265 ДО БУД. №241, ВУЛИЦЯ ГАГАРІНА ВІД. БУД.№1 ДО БУД. №15 МАРШРУТ №2 ВУЛИЦЯ КОРОЛЕНКО ВІД. БУД. №67 ДО БУД. №13 МАРШРУТ №3 ВЕЛОСИПЕДНІ ДОРІЖКИ В МІСЬКОМУ ПАРКУ ПЕРЕМОГА 2) РОЗРОБИТИ ПРОГРАМУ ОБЛАШТУВАННЯ ТА РОЗВИТКУ ВЕЛОСИПЕДНИХ ДОРІЖОК У М. БРОВАРИ ДО 2022 РОКУ

[![](https://mpz.brovary.org/wp-content/uploads/2017/08/1443622081_bezpritulni-sobaki-problema-vidkrita.jpg)](https://mpz.brovary.org/wp-content/uploads/2017/08/1443622081_bezpritulni-sobaki-problema-vidkrita.jpg)

**7 днів** залишилося і петиції про [безпритульних собак](https://petition.brovary-rada.gov.ua/petition/?pid=10) (автор - **Марія Ковба**). Наразі петиція набрала **62** голоси.

> ОСТАНІМ ЧАСОМ СТАЛО БАГАТО ВИПАДКІВ, КОЛИ БЕЗПРИТУЛЬНІ СОБАКИ ПОВОДЯТЬСЯ НЕ ПРОГНОЗОВАНО ТА АГРЕСИВНО ПО ВІДНОШЕНЮ ДО ДІТЕЙ І ДОРОСЛИХ. ВЕЛИКА КІЛЬКІСТЬ ТАКИХ СОБАК ГУРТУЄТЬСЯ У СТАЇ ПО 5- 10 ОСОБИН І ОБИРАЄ СОБІ ДЛЯ ПЕРЕБУВАННЯ ТЕРИТОРІЮ МІСЦЬ ГРОМАДСЬКОГО ПРИЗНАЧЕННЯ: ПАРКИ, СКВЕРИ, ДИТЯЧІ ПЛОЩАДКИ, САДОЧКИ АБО РИНКИ. ЦЕ ЗМУШУЄ ЛЮДЕЙ УНИКАТИ МІСЦЬ СКУПЧЕННЯ ТВАРИН ТА ВІДМОВЛЯТИТЬ ВІД ВИКОРИСТАННЯ ЧАСТИНИ ДИТЯЧОЇ ІНФРАСТРУКТУРИ АБИ УНИКНУТНУТИ РИЗИКІВ ДЛЯ СЕБЕ АБО ДЛЯ ДІТЕЙ. КІЛЬКІСТЬ СОБАК НЕ КОНТРОЛЬОВАНО ЗРОСТАЄ З КОЖНИМ РОКОМ І ПОДАЛЬШЕ ВІДКЛАДАННЯ ПРОБЛЕМИ ЛИШЕ ЇЇ ЗАГОСТРЮЄ. ПРОШУ ВИРІШИТИ ПИТАННЯ БЕЗПРИТУЛЬНИХ СОБАК ШЛЯХОМ ПОБУДОВИ ПРИТУЛКУ І УТРИМАННЯ ЇХ НА ТЕРИТОРІЇ ПРИТУЛКУ, А ТАКОЖ ЗАБЕЗПЕЧИТИ РОБОТУ СЛУЖБИ, ЯКА БУДЕ ЗА ЗВЕРНЕННЯМИ МІСТЯН ПРОВОДИТИ ВІДЛОВ І ПЕРЕВЕЗЕННЯ СОБАК ДО ПРИТУЛКУ.

[![](https://mpz.brovary.org/wp-content/uploads/2017/08/Pozhezha-Rozvylka-marshrutka-411_00023.jpg)](https://mpz.brovary.org/wp-content/uploads/2017/08/Pozhezha-Rozvylka-marshrutka-411_00023-1024x768.jpg)

Петицію про [перевірку пасажирського транспорту](https://petition.brovary-rada.gov.ua/petition/?pid=13), ініційовану молодіжним активістом **Валентином Гаврищуком**, підписало **97** осіб, і вона має ще **15 днів** до кінця строку подачі.

> У ЗВ’ЯЗКУ З НЕЩОДАВНЬОЮ ТЕХНІЧНОЮ [АВАРІЄЮ АВТОБУСА ПІД №411](https://mpz.brovary.org/na-rozvyltsi-spalahnula-zgorila-vshhent-411-marshrutka-obijshlosya-bez-zhertv-foto/), ПРОШУ БРОВАРСЬКИЙ ВИКОНКОМ ЗВЕРНУТИСЬ ДО ПЕРЕВІЗНИКІВ, ЩО ЗДІЙСНЮЮТЬ ПЕРЕВЕЗЕННЯ ЗА МАРШРУТОМ БРОВАРИ - КИЇВ З ВИМОГОЮ НЕГАЙНОГО ПРОВЕДЕННЯ ТЕХНІЧНОЇ ПЕРЕВІРКИ ТА ОБСЛУГОВУВАННЯ ВСІХ АВТОБУСІВ. ТАКОЖ, ПРОШУ ПІДНЯТИ ПИТАННЯ ПРО СТВОРЕННЯ ГРОМАДСЬКОЇ РАДИ ЗА КОНТРОЛЕМ ЯКОСТІ ПАСАЖИРСЬКИХ ПЕРЕВЕЗЕНЬ ЗА МАРШРУТОМ БРОВАРИ – КИЇВ.

[![](https://mpz.brovary.org/wp-content/uploads/2017/08/3221114.jpg)](https://mpz.brovary.org/wp-content/uploads/2017/08/3221114.jpg)

**79** голосів "за" має петиція щодо [будівництва магістралі Бровари-Київ](https://petition.brovary-rada.gov.ua/petition/?pid=15). Автором є журналіст та активіст **Дмитро Карпій**. Хоча голосування закінчиться через 41 день, ця петиція має статус: "виконано" від міської ради.

> СПІЛЬНО З КИЇВСЬКОЮ МІСЬКОЮ РАДОЮ РОЗРОБИТИ ПРОЕКТ ІЗ ПОДАЛЬШИМ БУДІВНИЦТВОМ АВТОМАГІСТРАЛІ ЧЕРЕЗ БИКІВНЯНСЬКИЙ ЛІС ВІД ПРОСПЕКТУ РОМАНА ШУХЕВИЧА (КИЇВ) ДО ВУЛ. ЛІСОВОЇ (БРОВАРИ), ІЗ РОЗВ'ЯЗКАМИ З ВИЇЗДАМИ ДО ВУЛИЦЬ ШЕВЧЕНКА, В'ЯЧЕСЛАВА ЧОРНОВОЛА ТА КИЇВСЬКОЇ В БРОВАРАХ. ЗАДЛЯ МОЖЛИВОСТІ ЗДІЙСНЕННЯ ПРОЕКТУ НЕВІДКЛАДНО ІНІЦІЮВАТИ СУДОВІ ПРОЦЕСИ ЩОДО ПОВЕРНЕННЯ У ВЛАСНІСТЬ ТЕРИТОРІАЛЬНОЇ ГРОМАДИ БРОВАРІВ ПЕРЕДАНИХ У ПРИВАТНУ ВЛАСНІСТЬ ЗЕМЕЛЬ У МЕЖАХ ВІДВЕДЕННЯ ВУЛ. В'ЯЧЕСЛАВА ЧОРНОВОЛА. НА ЗОБРАЖЕННІ - ПРИБЛИЗНЕ ТРАСУВАННЯ НОВОЇ АВТОМАГІСТРАЛІ.

Нагадаємо, **2 петиції** вже набрали достатню кількість голосів та були розглянуті міською владою. Петицію щодо [облаштування кругового руху](https://petition.brovary-rada.gov.ua/petition/?pid=7) на перехрестях Київська-Гагаріна, Київська-Короленка та Київська-Петлюри [розглянув](http://brovary-rada.gov.ua/documents/27389.html) міськвиконком та передав на розгляд управління ЖКГ, аби те надало пропозиції по будівництву цих об'єктів Технічній раді. Авторкою звернення зазначена **Олександра Дудар**. Іншу петицію про [зупинку будівництва АЗС та автомийок](https://petition.brovary-rada.gov.ua/petition/?pid=14), за авторства активіста **Пилипа Духлія**, [розглядав](http://brovary-rada.gov.ua/documents/27390.html) виконом, а також її винесли на розгляд сесії 15 серпня і тоді [депутати її не підтримали](https://mpz.brovary.org/deputaty-ne-pidtrymaly-petytsiyu-pylypa-duhliya-pro-zaboronu-budivnytstva-azs-ta-avtomyjok/).
