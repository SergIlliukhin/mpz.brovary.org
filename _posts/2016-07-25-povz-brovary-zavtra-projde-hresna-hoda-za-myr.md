---
title: "Повз Бровари завтра пройде \"хресна хода за мир\""
date: 2016-07-25
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vo-svoboda"
  - "novini"
  - "politsiya"
  - "hresna-hoda"
coverImage: "wp-content/uploads/2016/07/1013604271.jpg"
---

**"Хресна хода за мир", організована УПЦ МП, просувається до Києва. Учасникам ходи заблокували вхід до Бориспіля, тож ходоки вирушать до столиці через Броварську окружну. Наразі вони зупинилися на окружній біля Борисполя, завтра ходу очікують під Броварами. Вороже налаштовані активісти закидали учасників ходи яйцями. Громадський порядок охороняє Нацполіція та Нацгвардія, намагаючись не допустити зіткнень.**

Зараз на окружній дорозі під Борисполем проходить "хресна хода за мир", яку організувала Українська православна церква Московського патріархату, повідомляють всеукраїнські ЗМІ, зокрема [Hromadske](http://hromadske.ua/posts/khresnu-khodu-ne-pustyly-v-boryspil). Близько 400 учасників просуваються в бік української столиці.

Місцева влада Борисполя [заборонила](http://hromadske.ua/posts/boryspilska-miskrada-zaboronyla-vpuskaty-khresnu-khodu-v-misto) проведення ходи вулицями Борисполя, також ходоків зустрів мітинг з 200 осіб на в'їзді до міста. Учасники мітингу проти ходи закидали вірян яйцями та часником. Як повідомляють ЗМІ, Нацгвардія втрутилась, намагаючись не допустити зіткнення, і відтіснила агресивно налаштованих активістів. Учасники ходи продовжують молиться і закривають ікони, щоб їх не пошкодили.

За інформацією активістів, наразі хода має намір переночувати і завтра вирушити в напрямку Броварів. Як повідомив "Маєш право знати" прес-секретар ГУ НП в Київській області **Микола Жукович**, хода оминатиме наше місто і пройде окружною дорогою. _"Ми супроводжуємо колону і забезпечуємо охорону громадського порядку,"_ - повідомив представник Нацполіції.

Нагадаємо, просування ходи до столиці через Бровари [намагалися зупинити](https://www.facebook.com/groups/347598268730938/permalink/655464947944267/) броварські "свободівці" та збиралися інціювати скликання з цього приводу позачергової сесії міськради.

_Відео від Громадського телебачення, 24 липня 2016:_

<iframe src="https://www.youtube.com/embed/BTMn5K1IfvA" width="560" height="315" frameborder="0" allowfullscreen="allowfullscreen"></iframe>

Про те, що хода повертає з Борисполя на Бровари, також [написав](https://www.facebook.com/grytsenko.alex/posts/10210095132845023?pnref=story) на своїй сторінці в Фейсбуці **Олексій Гриценко**, зокрема, він засудив дії націоналістів з Добровольчого руху ОУН.

[![гриц](https://mpz.brovary.org/wp-content/uploads/2016/07/gryts.jpg)](https://mpz.brovary.org/wp-content/uploads/2016/07/gryts.jpg)

[![13620339_10210095096004102_6479363550790330074_n](https://mpz.brovary.org/wp-content/uploads/2016/07/13620339_10210095096004102_6479363550790330074_n.jpg)](https://mpz.brovary.org/wp-content/uploads/2016/07/13620339_10210095096004102_6479363550790330074_n.jpg)

[![13769430_10210095095284084_7025196117834030031_n](https://mpz.brovary.org/wp-content/uploads/2016/07/13769430_10210095095284084_7025196117834030031_n.jpg)](https://mpz.brovary.org/wp-content/uploads/2016/07/13769430_10210095095284084_7025196117834030031_n.jpg)

Нагадаємо, що на початку червня з Донецькій області у напрямку до Києва вирушила "хресна хода за мир", яку організувала Українська православна церква Московського патріархату. Учасники ходи планують прибути до Києва 27 липня. Віряни УПЦ МП та низка російських ЗМІ позиціонують ходу як заклик до примирення, прощення та закінчення російсько-української війни. З іншого боку, хода розглядається як провокативна політична акція, спрямована на дестабілізацію ситуації та збурення українців. Також міністр МВД України [закликає](http://news.liga.net/news/society/11668478-avakov_krestnyy_khod_ne_smozhet_destabilizirovat_situatsiyu_v_kieve.htm) радикальні проукраїнські сили "охолонути і не закручувати енергію".

**Фото - зі сторінки у Фейсбуці Олексія Гриценка**
