---
title: "У Броварах відкрили меморіальну дошку загиблим за Україну Дмитру Янченку та Сергію Москаленку"
date: 2016-05-25
categories: 
  - "brovary"
  - "novyny"
tags: 
  - "2-ga-shkola"
  - "brovary"
  - "vidkrittya"
  - "vibir-redaktsiyi"
  - "memorialni-doshky"
  - "memorialni-tablychky"
  - "moskalenko"
  - "novini"
  - "yanchenko"
---

**Сьогодні зранку біля центрального входу до 2-ої школи відбулися офіційні урочистості. На фасаді навчального закладу відкрили меморіальну дошку двом мешканцям міста, полеглим у сучасній російсько-українській війні** **– [Дмитру Янченку](https://mpz.brovary.org/lyudina-sontse-istoriya-poleglogo-geroya-z-brovariv-dmitra-yanchenka/) та [Сергію Москаленку](https://mpz.brovary.org/vichna-slava-brovarchani-proveli-v-ostannyu-put-troh-geroyiv/).**  

Як зазначають родичі та побратими загиблих, обоє героїв були учнями 2-ої школи. Саме через це місцем для встановлення пам’ятної таблички обрали цей навчальний заклад.

Участь в урочистостях взяли міські чиновники, учні школи та побратими загиблих. Відкриття меморіальної дошки тривало недовго – близько півгодини.

Слід зазначити, що сьогодні також відбулось [перше засідання](https://mpz.brovary.org/anons-tsiyeyi-seredy-vidbudetsya-pershe-zasidannya-komisiyi-vidpovidalnoyi-za-dekomunizatsiyu-u-brovarah/) комісії Броварської міської ради з питань найменувань та пам’ятних знаків. Дорадчий орган ухвалив ініціювати встановлення пам’ятних знаків на честь інших загиблих воїнів із Броварів – Ігоря Завірюхіна, Аркадія Голуба та Олега Онікієнка.

_Фото – Віктор Крук_
