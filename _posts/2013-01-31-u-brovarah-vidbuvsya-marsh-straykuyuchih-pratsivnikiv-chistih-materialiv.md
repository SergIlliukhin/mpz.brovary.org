---
title: "У Броварах відбувся марш страйкуючих працівників «Чистих матеріалів»"
date: 2013-01-31
author: 
  username: "trydence"
  display_name: "Дмитро Карпій"
categories: 
  - "aktsiyi-zahodi"
tags: 
  - "vibir-redaktsiyi"
  - "zaslani"
  - "karas"
  - "kolektiv"
  - "noyeviy"
  - "novini"
  - "profspilka"
  - "simutin"
  - "sapozhko"
  - "smirnov"
  - "strayk"
  - "trudovi-prava"
  - "chisti-materiali"
coverImage: "wp-content/uploads/2013/01/Image00078.jpg"
---

[![Image00078](https://mpz.brovary.org/wp-content/uploads/2013/01/Image00078.jpg)](https://mpz.brovary.org/wp-content/uploads/2013/01/Image00078.jpg)Вчора, 30 січня, працівники ТОВ «Чисті матеріали» пройшлися маршем бульваром Незалежності від свого підприємства до будівлі Броварської міської ради з вимогами забезпечити дотримання трудових прав колективу. За словами організаторів, керівництво «Чистих матеріалів» досі не відреагувало на вимоги робітників, які ще 27 січня [оголосили безстроковий страйк](https://mpz.brovary.org/straykuyuchi-pratsivniki-zablokuvali-robotu-pidpriyemstva-u-brovarah/). Більше того, воно вдається до погроз, аби змусити працівників відновити роботу. Саме це і стало причиною проведення ходи до установи з метою вручити Броварському міському голові **Ігорю Сапожку** звернення з проханням втрутитись у ситуацію.

Робітники почали збиратися поблизу Броварського заводу Пластмас, на території якого ТОВ «Чисті матеріали» орендує приміщення, ще з 8:00. Підтримати страйкарів приїхали активісти ВО «Свобода» та депутат Броварської міської ради **Роман Сімутін**.

У переддень, 29 січня, керівництво підприємства оголосило, що страйк є незаконними, а також пригрозило дисциплінарним покаранням або звільненням робітників, що беруть у ньому участь.

[![Копия DSC01231](https://mpz.brovary.org/wp-content/uploads/2013/01/Kopiya-DSC01231.jpg)](https://mpz.brovary.org/wp-content/uploads/2013/01/Kopiya-DSC01231.jpg)

Це неабияк розлютило працівників, які зранку 30 січня на прохідній стали вимагати, щоб керівник «Чистих матеріалів» **Сергій Кузьменков** вийшов до них.

[![Image00020](https://mpz.brovary.org/wp-content/uploads/2013/01/Image00020.jpg)](https://mpz.brovary.org/wp-content/uploads/2013/01/Image00020.jpg)

За словами активістів, директор закрився на підприємстві разом із декількома некваліфікованими робітниками, яких поставив до роботи на виробничі установки. Близько 9:00 Кузьменков таки вийшов до страйкуючих, яких знову став звинувачувати у незаконності їхніх дій. На це активісти відповіли, що не стануть до роботи, поки їхні вимоги не будуть виконані та їм не забезпечать «людські умови праці». Директор, після словесної перепалки, послався на брак часу та спробував вийти з холу назовні. Розлючені люди заблокували двері, після чого Кузьменков зник за прохідною у приміщенні.

[![Image00024](https://mpz.brovary.org/wp-content/uploads/2013/01/Image00024.jpg)](https://mpz.brovary.org/wp-content/uploads/2013/01/Image00024.jpg)

[![Image00037](https://mpz.brovary.org/wp-content/uploads/2013/01/Image00037.jpg)](https://mpz.brovary.org/wp-content/uploads/2013/01/Image00037.jpg)

Незабаром робітники, допідписувавши звернення до міського голови та міськрайонного прокурора, вийшли на вулицю. Сформувавши колону у кількості близько 50 людей, страйкарі рушили бульваром Незалежності у бік центру.

[![Image00019](https://mpz.brovary.org/wp-content/uploads/2013/01/Image00019.jpg)](https://mpz.brovary.org/wp-content/uploads/2013/01/Image00019.jpg)

[![Image00058](https://mpz.brovary.org/wp-content/uploads/2013/01/Image00058.jpg)](https://mpz.brovary.org/wp-content/uploads/2013/01/Image00058.jpg)

[![Image00064](https://mpz.brovary.org/wp-content/uploads/2013/01/Image00064.jpg)](https://mpz.brovary.org/wp-content/uploads/2013/01/Image00064.jpg)

В районі перетину з вул. Короленка активісти дістали заготовлені плакати з надписами _«Панщину скасовано 1861 р.», «Ми не мавпи, за банани не працюємо»,  «Вимагаємо доплат за шкідливі умови праці», «Навіть каторжани не працюють 24 години на добу»_ тощо.

[![Image00071](https://mpz.brovary.org/wp-content/uploads/2013/01/Image00071.jpg)](https://mpz.brovary.org/wp-content/uploads/2013/01/Image00071.jpg)

[![Image00079](https://mpz.brovary.org/wp-content/uploads/2013/01/Image00079.jpg)](https://mpz.brovary.org/wp-content/uploads/2013/01/Image00079.jpg)

[![Image00083](https://mpz.brovary.org/wp-content/uploads/2013/01/Image00083.jpg)](https://mpz.brovary.org/wp-content/uploads/2013/01/Image00083.jpg)

[![Image00084](https://mpz.brovary.org/wp-content/uploads/2013/01/Image00084.jpg)](https://mpz.brovary.org/wp-content/uploads/2013/01/Image00084.jpg)

Під час ходи учасники вигукували гасла_: «Кузьменкова на нари», «Нема справедливості – буде страйк», «Олігархів на ножі», «Робітник – не раб», «Геть трудове кріпацтво», «Слава Україні! Героям слава!»_ Акцію охороняли працівники міліції, які жодним чином не втручалася у мирний захід. Пересічні люди сприймали колону демонстрантів по-різному: хтось не розумів і дивувався, хтось казав «молодці», хтось ігнорував, але негативу ніхто з перехожих не виявляв.

[![Image00108](https://mpz.brovary.org/wp-content/uploads/2013/01/Image00108.jpg)](https://mpz.brovary.org/wp-content/uploads/2013/01/Image00108.jpg)

[![Image00112](https://mpz.brovary.org/wp-content/uploads/2013/01/Image00112.jpg)](https://mpz.brovary.org/wp-content/uploads/2013/01/Image00112.jpg)

Дійшовши до Броварської міської ради, робітники розташувалися навпроти центрального входу в адмінбудівлю. На площі відбувся мітинг, де перед страйкарями виступили організатори та депутати.

[![Image00133](https://mpz.brovary.org/wp-content/uploads/2013/01/Image00133.jpg)](https://mpz.brovary.org/wp-content/uploads/2013/01/Image00133.jpg)

[![Image00132](https://mpz.brovary.org/wp-content/uploads/2013/01/Image00132.jpg)](https://mpz.brovary.org/wp-content/uploads/2013/01/Image00132.jpg)

**Юрій Ноєвий**, член ВО «Свобода, закликав трудовий колектив бути солідарним з працівниками інших заводів. Як приклад він навів «Завод порошкової металургії», де нині, за його словами, схожа ситуація. На його думку, людям треба об’єднуватися і тиснути на владу разом, а також вчитися один у одного. Також «свободівець» зазначив, що працівникам не слід боятися звільнення, тим паче, що зараз робітничі спеціальності у попиті на ринку праці.

[![Image00140](https://mpz.brovary.org/wp-content/uploads/2013/01/Image00140.jpg)](https://mpz.brovary.org/wp-content/uploads/2013/01/Image00140.jpg)

[![Image00141](https://mpz.brovary.org/wp-content/uploads/2013/01/Image00141.jpg)](https://mpz.brovary.org/wp-content/uploads/2013/01/Image00141.jpg)

[![Image00143](https://mpz.brovary.org/wp-content/uploads/2013/01/Image00143.jpg)](https://mpz.brovary.org/wp-content/uploads/2013/01/Image00143.jpg)

Депутат Броварської міської ради **Роман Сімутін** наголосив на проблемах, які існують на підприємстві. Він вважає, що влада тримає робітничий клас за «кріпаків», причому не лише фізичних кріпаків, а й моральних: робить усе, аби люди не протестували, не виходили на акції… Сімутін запевнив, що він, як депутат, звертатиметься до підприємства, влади та добиватиметься забезпечення дотримання прав працівників.

[![Image00165](https://mpz.brovary.org/wp-content/uploads/2013/01/Image00165.jpg)](https://mpz.brovary.org/wp-content/uploads/2013/01/Image00165.jpg)

Під час виступів активістів, до мітингу підійшов міський голова **Ігор Сапожко**, якому надали слово. Він запевнив, що знає про проблему на ТОВ «Чисті матеріали» та тримає її під контролем. За словами мера, він мав розмову з міським прокурором і переконаний, що директор підприємства буде притягнений до відповідальності та що проти нього буде відкрито кримінальне провадження. Сапожко також зазначив, що створить своїм розпорядженням тимчасову комісію із розслідування цього випадку.

[![Image00157](https://mpz.brovary.org/wp-content/uploads/2013/01/Image00157.jpg)](https://mpz.brovary.org/wp-content/uploads/2013/01/Image00157.jpg)

**Микола Смірнов**, член ВО «Свобода», який також одночасно є працівником ТОВ «Чисті матеріали» та головним організатором страйку та маршу, зачитав вимоги колективу, після чого делегація робітників рушила до кабінету міського голови.

[![Image00169](https://mpz.brovary.org/wp-content/uploads/2013/01/Image00169.jpg)](https://mpz.brovary.org/wp-content/uploads/2013/01/Image00169.jpg)

[![Image00176](https://mpz.brovary.org/wp-content/uploads/2013/01/Image00176.jpg)](https://mpz.brovary.org/wp-content/uploads/2013/01/Image00176.jpg)

Результатом спілкування, за словами Юрія Ноєвого, стало створення комісії, до якої увійшов і Микола. На думку активістів, міському голові розголос цього питання не подобається, але він намагається діяти конструктивно.

Слід зазначити, що під час мітингу до працівників підприємства підходила жінка, яка назвалась представницею Координаційної ради профспілок у Броварському районі, що співпрацює з містом Бровари. Пані запропонувала «об’єднатися» та «боротися іншим способом», запевнивши, що влада не причетна до проблем, з якими прийшли страйкарі.

[![Image00172](https://mpz.brovary.org/wp-content/uploads/2013/01/Image00172.jpg)](https://mpz.brovary.org/wp-content/uploads/2013/01/Image00172.jpg)

Пізніше до мітингувальників підійшли чоловік та жінка, які назвались представниками Національної служби посередництва та примирення у м. Києві та Київській області (_державна організація – авт._).

[![Image00178](https://mpz.brovary.org/wp-content/uploads/2013/01/Image00178.jpg)](https://mpz.brovary.org/wp-content/uploads/2013/01/Image00178.jpg)

[![Image00185](https://mpz.brovary.org/wp-content/uploads/2013/01/Image00185.jpg)](https://mpz.brovary.org/wp-content/uploads/2013/01/Image00185.jpg)

Вони стали переконувати протестувальників у тому, що робітники не мають вживати слово «страйк», оскільки згідно із законом, вони не мають колективного договору, а тому, використовуючи це слово, роблять шкоду собі, адже можуть бути притягнені до відповідальності за зрив роботи підприємства.

Обидва випадки активісти розцінили як провокації, спрямовані на зупинення чи «пригашення» страку та протестної активності робітників. Роман Сімутін на перший випадок також заявив, що профспілки у Броварах не є незалежними.

Після завершення мітингу робітники організованою колоною попрямували офіційно зареєструвати звернення до Ігоря Сапожка у відповідному відділі міської ради (розташованому на бульв. Незалежності, 2), а також відправили делегата зі зверненням до Броварського міськрайонного прокурора Миколи Гарника.

_Звернення до міського голоси Ігоря Сапожка:_

[![Image00006](https://mpz.brovary.org/wp-content/uploads/2013/01/Image00006.jpg)](https://mpz.brovary.org/wp-content/uploads/2013/01/Image00006.jpg) [![Image00007](https://mpz.brovary.org/wp-content/uploads/2013/01/Image00007.jpg)](https://mpz.brovary.org/wp-content/uploads/2013/01/Image00007.jpg) [![Image00008](https://mpz.brovary.org/wp-content/uploads/2013/01/Image00008.jpg)](https://mpz.brovary.org/wp-content/uploads/2013/01/Image00008.jpg)

_Звернення до міськрайонного прокурора Миколи Гарника:_

[![Image00002](https://mpz.brovary.org/wp-content/uploads/2013/01/Image00002.jpg)](https://mpz.brovary.org/wp-content/uploads/2013/01/Image00002.jpg) [![Image00003](https://mpz.brovary.org/wp-content/uploads/2013/01/Image00003.jpg)](https://mpz.brovary.org/wp-content/uploads/2013/01/Image00003.jpg) [![Image00004](https://mpz.brovary.org/wp-content/uploads/2013/01/Image00004.jpg)](https://mpz.brovary.org/wp-content/uploads/2013/01/Image00004.jpg) [![Image00005](https://mpz.brovary.org/wp-content/uploads/2013/01/Image00005.jpg)](https://mpz.brovary.org/wp-content/uploads/2013/01/Image00005.jpg)

**Відео подій від ГК "Наступ"**

<iframe src="http://www.youtube.com/embed/CWdWu1mIYk0" height="360" width="640" allowfullscreen frameborder="0"></iframe>
