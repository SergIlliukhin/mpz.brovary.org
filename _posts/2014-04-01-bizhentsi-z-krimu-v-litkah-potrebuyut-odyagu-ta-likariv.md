---
title: "Біженці з Криму в Літках потребують одягу та лікарів"
date: 2014-04-01
tags: 
  - "bizhentsi"
  - "vibir-redaktsiyi"
  - "dopomoga"
  - "krim"
  - "litki"
  - "novini"
---

**[![jk](https://mpz.brovary.org/wp-content/uploads/2014/04/jk.jpg)](https://mpz.brovary.org/wp-content/uploads/2014/04/jk.jpg)Днями на базу відпочинку «Метро», що в селі Літки Броварського району прибуло півcотні біженців з Кримського півострову. Люди приїхали цілими родинами, багато з приїжджих – кримські татари, крім дорослих на базі відпочинку проживають і 15 дітей віком від півтора року.**

Як розповіла «Маєш право знати» координатор цієї групи біженців **Мілана Мгеладзе**, станом на сьогодні гості з Криму забезпечені харчуванням: на заклик допомогти родинам біженців швидко відгукнулися броварчани та мешканці столиці. Однак люди потребують сезонного одягу та взуття, засобів особистої гігієни, а для дітей – противірусних препаратів, позаяк малеча погано переносить зміни клімату.

Водночас термінової допомоги люди просять для жінки, котра страждає на діабет та є інсулінозалежною. Людині потрібна постійна консультація лікаря-ендокринолога, відтак мешканці бази відпочинку «Метро» звертаються до медиків з проханням посприяти у вирішенні цієї проблеми.

\[caption id="attachment\_25131" align="aligncenter" width="614"\][![10014857_642296812509890_1579657641_o](https://mpz.brovary.org/wp-content/uploads/2014/04/10014857_642296812509890_1579657641_o.jpg)](https://mpz.brovary.org/wp-content/uploads/2014/04/10014857_642296812509890_1579657641_o.jpg) Користувачі соціальних мереж намалювали карту-маршрут, як потрапити на б\\в "Метро" в с. Літки\[/caption\]

Проте найбільше біженці сьогодні хочуть знайти роботу, аби, за їхніми словами, «не сидіти на шиї» у добрих людей, котрі надали їм тимчасовий прихисток. Кримчани прагнуть працювати, аби власноруч заробляти на прожиття для себе та своїх родин.

**Детально про потреби біженців, що оселились на базі відпочинку в Літках, можна розпитати у їхнього координатора Мілани Мгеладзе за телефоном 068 325 78 39.**
