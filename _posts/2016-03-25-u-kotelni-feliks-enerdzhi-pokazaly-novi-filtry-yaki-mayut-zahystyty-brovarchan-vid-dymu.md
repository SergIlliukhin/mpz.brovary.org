---
title: "У котельні \"Фелікс Енерджі\" показали нові фільтри, які мають захистити броварчан від диму"
date: 2016-03-25
author: 
  username: "tatuuum"
  display_name: "Тетяна Панкратьєва"
categories: 
  - "brovary"
  - "novyny"
tags: 
  - "brovary"
  - "novini"
  - "tverdopalivni-kotelni"
  - "filtry"
  - "feliks-enerdzhi-grup"
coverImage: "wp-content/uploads/2016/03/IMG_5280.jpg"
---

**В броварській котельні "Фелікс Енерджі", що розташована на розі вулиць Симоненка і Шевченка, встановили нові фільтри. Вчора їх продемонстрували делегації місцевих мешканців з житлового комплексу "Купава". Екскурсанти залишилися задоволені побаченим і сподіваються, що відтепер будуть дихати чистим повітрям.**

Більше року триває спілкування групи активістів, що [скаржилися на сморід та попіл з котельні](https://mpz.brovary.org/tverdopalivni-kotelni-u-brovarah-meshkantsi-skarzhatsya-chinovniki-bachat-perspektivu/), з представниками компанії "Фелікс Енерджі", яка встановила чимало твердопаливних котелень по місту. Люди і [скарги писали](https://mpz.brovary.org/brovarchani-napisali-skargu-na-smorid-vid-kotelni-shho-z-tsogo-viyshlo/), і до котельні як на роботу ходили, і добивалися [встановлення  нових фільтрів](https://mpz.brovary.org/u-tverdopalyvnij-kotelni-na-symonenka-vstanovleno-dodatkovyj-filtr-dlya-ochyshhennya-povitrya/). А сморід все не зникав. Зрештою компанія пообіцяла замінити фільтри - і от показала результати.

\[caption id="attachment\_53895" align="aligncenter" width="600"\]![котельня (8)](https://mpz.brovary.org/wp-content/uploads/2016/03/kotelnya-8.jpg) Новий фільтр "циклон", чорного кольору - посередині. Старий, сірий - зліва\[/caption\]

\[caption id="attachment\_53889" align="aligncenter" width="600"\]![котельня (2)](https://mpz.brovary.org/wp-content/uploads/2016/03/kotelnya-2.jpg) Ініціативна група (Андрій Саук, Ірина Нікітчина, Вадим Андрієвський, Анна Калина) розмовляють з техдиректором котельні\[/caption\]

_"Ми закупили два нові фільтри, циклони, і встановили їх на двох котлах протягом останніх двох тижнів, -_ розповідає **Едуард Мхеян**, техдиректор котельні. - _Зробити це змогли посеред опалювального сезону, тому що тут у нас третій котел - резервний, він і працював, а згодом поставимо новий фільтр і на нього. В іншій нашій котельні біля 9-ї школі поставимо такий же фільтр, коли діти підуть на канікули, зараз вимкнути опалення не можемо - там в нас лише один котел"._ 

\[caption id="attachment\_53958" align="aligncenter" width="600"\][![boilers](https://mpz.brovary.org/wp-content/uploads/2016/03/boilers.png)](https://mpz.brovary.org/wp-content/uploads/2016/03/boilers.png) Власники котелен розробили для броварчан спеціальну інфографіку, в який пояснюють, що місту дають твердопаливні агрегати\[/caption\]

![котельня (6)](https://mpz.brovary.org/wp-content/uploads/2016/03/kotelnya-6.jpg)

![котельня (7)](https://mpz.brovary.org/wp-content/uploads/2016/03/kotelnya-7.jpg)

[Нагадаємо](https://mpz.brovary.org/novi-kotelni-dovodyat-brovarchan-do-kypinnya-lyudy-vymagayut-prypynyty-travlyu-chornym-dymom/), під час останнього візиту до котельні представники компанії розповідали, що придбані ними фільтри, які встановлені на всіх котлах, виявилися неякісними, тож вони намагаються повернути їх виробнику. Проте не стали очікувати заміни і купили нові - ці, кажуть, "правильні". У компанії сподіваються, що нарікань більше не буде і скарги броварчан припиняться.

![котельня (4)](https://mpz.brovary.org/wp-content/uploads/2016/03/kotelnya-4.jpg)

![котельня (1)](https://mpz.brovary.org/wp-content/uploads/2016/03/kotelnya-1.jpg)

Після відвідування котельні делегація залишилася задоволена. _"Дійсно, протягом останніх двох тижнів смороду не було,_ - каже присутній депутат міськради **Андрій Саук**, мешканець ЖК "Купава", - _сподіваюся, що питання з котельнею нарешті закрито. Проте тут, біля нашого житлового комплексу, розташовані ще якісь незрозумілі споруди чи то бараки, з труб яких також йде смердючий дим, та й приватний сектор в сезон "димить" непогано. І з цим потрібно теж щось робити, бо не лише одна котельня в усьому винна"._

**Фото - Світлана Яцив**
