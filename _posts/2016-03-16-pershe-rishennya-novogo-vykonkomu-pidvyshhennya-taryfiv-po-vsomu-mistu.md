---
title: "Перше рішення нового виконкому: підвищення тарифів за \"комуналку\" по всьому місту"
date: 2016-03-16
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "vibir-redaktsiyi"
  - "vykonkom"
  - "vinogradova"
  - "golubovskyj"
  - "zdorovets"
  - "komunalka"
  - "kuznetsov"
  - "novini"
  - "reznik"
  - "sapozhko"
  - "tarifi"
coverImage: "wp-content/uploads/2016/03/IMG_3882.jpg"
---

**Новий склад виконавчого комітету, затверджений вчора на позачерговій сесії міської ради, сьогодні зібрався на своє перше засідання. Першим рішенням виконкому стало [підвищення квартплати з боку всіх ЖЕКів міста](https://brovary-rada.gov.ua/rishennja_vykonavchogo_komitetu): як повідомляє депутат Олексій Здоровець від «Свободи», у середньому по місту тарифи зростуть на 20 копійок за квадратний метр.**

Водночас ні на офіційному сайті, ні в повідомленнях відповідальних посадовців не вказується, як у відсотковому співвідношенні зростуть ціни. Детально лише з новими тарифами можна ознайомитися за посиланнями:

[Нові тарифи у ЖЕК №1](https://onedrive.live.com/view.aspx?resid=72571393D4771099!6303&ithint=file%2cdoc&app=Word&authkey=!AGXJGvq1WQJt5y0)

[Нові тарифи ЖЕК №2](https://onedrive.live.com/view.aspx?resid=72571393D4771099!6306&ithint=file%2cdocx&app=Word&authkey=!ADGY8Lq0hr2llHQ)

[Нові тарифи ЖЕК №3](https://onedrive.live.com/view.aspx?resid=72571393D4771099!6307&ithint=file%2cdocx&app=Word&authkey=!ADIYsxAgYPQcH44)

[Нові тарифи ЖЕК №4](https://onedrive.live.com/?cid=72571393d4771099&id=72571393D4771099%216308&authkey=%21AKz9fZlOtOKyij4)

[Нові тарифи ЖЕК №5](https://onedrive.live.com/view.aspx?resid=72571393D4771099!6304&ithint=file%2cdocx&app=Word&authkey=!ACIeLccfJWZKTyc)

<iframe src="https://www.youtube.com/embed/i8PXojnYEac" width="560" height="315" frameborder="0" allowfullscreen="allowfullscreen"></iframe>

Нагадаємо, що новий склад виконавчого комітету був проголосований учора, 15 березня під час позачергової сесії Броварської міської ради. Наразі до складу виконкому входять шість осіб:

1. **Сапожко Ігор Васильович**, міський голова
2. **Здоровець Олексій Михайлович**, секретар міської ради, обраний за списками ВО "Свобода"
3. **Резнік Олександр Вікторович**, заступник міського голови, обраний депутатом міськради за списками партії "Батьківщина"
4. **Голубовський Григорій Павлович** - заступник міського голови
5. **Виноградова Лариса Миколаївна** - заступник міського голови
6. **Кузнєцов Костянтин Валентинович** - керуючий справами виконкому.

Депутати, що підтримали це рішення, відкинули пропозиції громадськості включити до складу виконкому представників громадських організацій, а також представників усіх фракцій міської ради. "За" наявний склад виконкому вчора проголосували 20 з 34 присутніх міських депутатів.

Зокрема у повному складі запропонований Ігорем Сапожком виконком підтримав сам міський голова, у повному складі фракція партії "Єдність" (**В. Оксютенко, В. Лемпіцький, Т. Мельник, Т. Тоцька, Л. Темченко, Л. Сенько**), фракція УКРОП (**П. Бабич, М. Зінченко, В. Білокінь**), фракція "Батьківщини" (**В. Резнік, Б. Дудко, С. Бельський**), фракція Радикальної партії Ляшка (**В. Андрієвський, В. Коваленко**). Окрім того, дане рішення також підтримав позафракційний **Андрій Лопатюк**, депутат від "Самопомочі" **Максим Семенов**, секретар міськради **Олексій Здоровець** (обраний від "Свободи"), ще один "свободівець" **Василь Кочубей** та депутат від "Солідарності" **Юрій Чередник**. У зв'язку з даним голосуванням фракції "Свободи" та "Солідарності" виключили зі своїх лав Кочубея та Чередника відповідно.
