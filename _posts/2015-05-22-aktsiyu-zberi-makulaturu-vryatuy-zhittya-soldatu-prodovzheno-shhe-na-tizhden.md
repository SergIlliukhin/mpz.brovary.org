---
title: "Акцію «Збери макулатуру — врятуй життя солдату» продовжено ще на тиждень"
date: 2015-05-22
author: 
  username: "pravoZnaty"
  display_name: "Маєш право знати"
categories: 
  - "hromada"
  - "aktsiyi-zahodi"
tags: 
  - "aktsiya"
  - "ato"
  - "brovary"
  - "makulatura"
  - "novini"
  - "papir"
---

[![PICT0016](https://mpz.brovary.org/wp-content/uploads/2015/05/PICT0016.jpg)](https://mpz.brovary.org/wp-content/uploads/2015/05/PICT0016.jpg)

**Зваживши, що 22 травня у школах завершуються денні заняття лише у старшокласників, а уроки у середніх та молодших класів продовжуються аж до 29 травня, організатори акції  «[Збери макулатуру — врятуй життя солдату](https://mpz.brovary.org/u-brovarah-startuvala-aktsiya-zberi-makulaturu-vryatuy-zhittya-soldatu/)» прийняли рішення — продовжити її ще на тиждень. До того ж, дитячі садки після 22-го травня також продовжують працювати.**

Не в останню чергу на користь такого рішення зіграв і той факт, що учні шкіл та їхні батьки, а також батьки дітлахів у дитсадочках активно несуть макулатуру до тимчасових пунктів прийому, то ж організатори не мають наміру зупиняти цей запал. Якісь заклади менше, якісь більше — головне, що це робиться щиро, із розумінням значимості такого заходу.

**Транспорт їздитиме два дні**

Порадившись у телефонному режимі з більшістю навчальних закладів, організатори дійшли висновку, що завершити акцію потрібно до 29 травня, оскільки вже в п’ятницю по броварських школах буде лунати «останній дзвоник», і в такий день буде, м’яко кажучи, не до макулатури. Тож транспорт підприємства, яке виступило скупником макулатури по найвищій на сьогодні ціні, - ТОВ «Бровари-Вторма» - буде об’їжджати школи та дитячі дошкільні заклади **27** та **28** **травня**.

![PICT0005 (2)](https://mpz.brovary.org/wp-content/uploads/2015/05/PICT0005-2-e1432226971624.jpg)

При цьому ТОВ «Бровари-Вторма» нагадує, що бажано було б, якби макулатура була перев’язана або ж складена в коробках, пакетах або мішках.

[![PICT0014](https://mpz.brovary.org/wp-content/uploads/2015/05/PICT0014-e1432227040989.jpg)](https://mpz.brovary.org/wp-content/uploads/2015/05/PICT0014.jpg)

**… врятуй життя Артема Нагайчука**

Цікаво підійшли до акції у загальноосвітній школі №7. Там на спільній нараді учні та педагоги [прийняли рішення](http://www.bsch7.org.ua/blog/2015/05/20/zberi-makulaturu-vryatuy-zhittya-uchnyu-nashoyi-shkoli/) віддати кошти, які виручать за макулатуру, родині учня 9-го класу Артема Нагайчука, який у даний час перебуває на терміновому лікуванні у центрі радіаційної медицини у місті Гомель (Білорусь).

\[caption id="attachment\_38147" align="aligncenter" width="450"\][![11248341_997086200332052_6019707270211655983_n](https://mpz.brovary.org/wp-content/uploads/2015/05/11248341_997086200332052_6019707270211655983_n.jpg)](https://mpz.brovary.org/wp-content/uploads/2015/05/11248341_997086200332052_6019707270211655983_n.jpg) Артем Нагайчук\[/caption\]

У Київському обласному онкологічному диспансері Артему встановлено діагноз лімфома Ходжкіна (лімфогрануломатоз) змішано-клітинний варіант, стадія ІІІВ, а лікування та реабілітація довготривале та дороге. Загальноміська акція якраз стала у пригоді, і можливо, вона хоч трішки допоможе Артемкові у його лікуванні.

**Усе — добровільно**

У соціальних мережах з'явилась інформація про те, що батькам деяких дитсадочків вихователі дітей нібито поставили вимоги: не маєш макулатури — принось гроші, в обов’язковому порядку і із зазначенням конкретної суми. Така інформація змусила організаторів навіть зробити у соціальних мережах заяву: акція — лише добровільна, не допускаються жодні прояви участі в ній у примусовому порядку, а подібні форми участі — або ж власна ініціатива навчально-виховних закладів чи окремих вихователів, або ж якесь непорозуміння.

[![PICT0004 (2)](https://mpz.brovary.org/wp-content/uploads/2015/05/PICT0004-2-e1432228120477.jpg)](https://mpz.brovary.org/wp-content/uploads/2015/05/PICT0004-2.jpg)

Нагадаємо, що у рамках «Збери макулатуру — врятуй життя солдату» приймаються:

> _— відходи виробництва білого паперу (крім газетного): папір для друку, письма, креслення, малювання, основа світлочутливого паперу ті інші види білого паперу_ _— відходи виробництва всіх видів білого паперу у вигляді обрізків з ліновкою і чорно-білою або кольоровою полосою: папір для другу, письма, діаграм, малювання_ _— використані мішки паперові невологостійкі, без бітумної пропитки і армованих шарів_ _— відходи виробництва і споживання гофрованого картону, а також паперу і картон, які застосовуються при його виробництві._ _— відходи виробництва і споживання картону всіх видів (крім електроізоляційного, кровельного і взуттєвого) з чорно-білим або кольоровим друком_ _— використані книги, журнали, брошури, проспекти, каталоги, блокноти, зошити, записні книжки, плакати і інші види продукції поліграфічної промисловості, а також білого паперу з друком, без обкладинок, перепльотів та ін._ _— відходи виробництва і споживання газет та газетного паперу_ _— паперові гільзи, шпулі (без стрижня і пробок), втулки (без покриття і пропитки)._

_**Зібрані кошти можна буде передати волонтерам, які допомагають солдатам АТО:**_

> _— в Координаційний центр допомоги військовим (вул. Постишева, 1 В). Телефон: **097-685-50-23**_ _— в «Зелену палатку» на Майдані Свобода. **097-376-98-01**_ _— волонтерській групі Віталія Корнета. **068-875-55-35**_
> 
> _Йтимуть вони на придбання одягу, захисної амуніції, тактичного спорядження та технічного обладнання для військових, що перебувають в АТО._
> 
> _Координатор проекту — Олексій Комаровський. **067-209-88-56.**_
