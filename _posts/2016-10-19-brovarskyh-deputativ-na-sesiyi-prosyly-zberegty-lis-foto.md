---
title: "Броварських депутатів на сесії просили зберегти ліс - ФОТО, ВІДЕО"
date: 2016-10-19
categories: 
  - "hromada"
  - "aktsiyi-zahodi"
tags: 
  - "alyans-novobud"
  - "brovary"
  - "budivnitstvo"
  - "vibir-redaktsiyi"
  - "deputati"
  - "zeleni-nasadzhennya"
  - "novini"
  - "sesiya"
  - "stop-budivnytstvu-na-symonenka-chornovola"
---

**Позачергова сесія Броварської міської ради 18 жовтня, половина питань якої стосувалася конфліктної ситуації навколо будівництва на місці лісу на розі Симоненка-Чорновола, не підтримала вимоги громади, що прийшла на сесію. Натомість депутати вирішили шукати "компроміс".**

До початку сесії біля корпусу броварського виконкому зібралися активні громадяни, що виступають проти знищення лісу на місці будівництва багатоповерхівок "Альянс Новобуд".

[![sesiya-lis-symonenka-7](https://mpz.brovary.org/wp-content/uploads/2016/10/sesiya-lis-symonenka-7.jpg)](https://mpz.brovary.org/wp-content/uploads/2016/10/sesiya-lis-symonenka-7.jpg)

Після нетривалого мітингу частина людей перемістилася в сесійну залу, забивши її вщент. Мешканці тримали у руках зелені кульки та плакати, мали зелені стрічки на одязі. На вулиці залишилася група підтримки, переважно мами з дітьми. Під музичний супровід вони скандували та намагалися привернути увагу депутатів до своїх вимог.

[![sesiya-lis-symonenka-10](https://mpz.brovary.org/wp-content/uploads/2016/10/sesiya-lis-symonenka-10.jpg)](https://mpz.brovary.org/wp-content/uploads/2016/10/sesiya-lis-symonenka-10.jpg)

\[caption id="attachment\_61692" align="aligncenter" width="600"\][![sesiya-lis-symonenka-9](https://mpz.brovary.org/wp-content/uploads/2016/10/sesiya-lis-symonenka-9.jpg)](https://mpz.brovary.org/wp-content/uploads/2016/10/sesiya-lis-symonenka-9.jpg) Броварські діти намалювали декілька десятків малюнків, вони просять залишити їм ліс\[/caption\]

Депутати приступили до розгляду [питання](http://brovary-rada.gov.ua/documents/24614.html) "Про розірвання договору оренди земельної ділянки з ПП "Делавер". Шумні дебати та суперечки тривали дві години. Спочатку перед присутніми виступив депутат **Андрій Саук** (ДемАльянс), саме до нього звернулися місцеві мешканці за підтримкою їхніх інтересів, та пояснив ситуацію із [забудовою на клаптику лісу](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/) на розі вулиць Симоненка-Чорновола (детальніше див.[прес-конференцію](https://mpz.brovary.org/brovarchany-daly-pres-konferentsiyu-v-unian-shhodo-vyrubky-derev-v-misti/) активістів в УНІАН). Є як порушення у процедурах та документах, так зокрема, 10 років тому коміся, що обстежувала ділянку, не побачила багаторічних сосен, а лише рілля та чагарники. Так є і загальна ситуація в місті з забудовою, що склалася за роки перебування мера при владі та яка вже зайшла в глухий кут, - вважає депутат.

\[caption id="attachment\_61703" align="aligncenter" width="600"\][![sesiya-lis-symonenka-20](https://mpz.brovary.org/wp-content/uploads/2016/10/sesiya-lis-symonenka-20.jpg)](https://mpz.brovary.org/wp-content/uploads/2016/10/sesiya-lis-symonenka-20.jpg) Андрій Саук\[/caption\]

Виступили і забудовники: **Юрій Мавродієв** ("Алекса Груп") та **Сергій Караваньский** ("Альянс Новобуд"). Вони показали нову експлікацію, згідно якої обіцяють разом з початком будівництва житла - почати 1-шу та 2-гу черги парку, що разом складе більше 4 га. За словами забудовників, парк буде готовий наступного року, ще до закінчення зведення будинків.

\[caption id="attachment\_61728" align="aligncenter" width="600"\][![sesiya-lis-symonenka-31](https://mpz.brovary.org/wp-content/uploads/2016/10/sesiya-lis-symonenka-31.jpg)](https://mpz.brovary.org/wp-content/uploads/2016/10/sesiya-lis-symonenka-31.jpg) Юрій Мавродієв (Алекса Груп)\[/caption\]

\[caption id="attachment\_61708" align="aligncenter" width="600"\][![sesiya-lis-symonenka-38](https://mpz.brovary.org/wp-content/uploads/2016/10/sesiya-lis-symonenka-38.jpg)](https://mpz.brovary.org/wp-content/uploads/2016/10/sesiya-lis-symonenka-38.jpg) Сергій Караванський (Альянс Новобуд)\[/caption\]

[![sesiya-lis-symonenka-32](https://mpz.brovary.org/wp-content/uploads/2016/10/sesiya-lis-symonenka-32.jpg)](https://mpz.brovary.org/wp-content/uploads/2016/10/sesiya-lis-symonenka-32.jpg)

Свою позицію висловлювали мешканці, що були присутні на засіданні: їхня позиція була чітка - ніяких компромісів, ні вирубуванню лісу, недовіра обіцянкам забудовника. Згадували відсутність нових об'єктів соціальної інфраструктури, переповненість шкіл, садочків, говорили про недодержання будівельних норм у вже існуючому житловому комплексі - відсутність дитячих майданчиків та паркомісць, критикували побудований паркінг.

\[caption id="attachment\_61725" align="aligncenter" width="600"\][![sesiya-lis-symonenka-28](https://mpz.brovary.org/wp-content/uploads/2016/10/sesiya-lis-symonenka-28.jpg)](https://mpz.brovary.org/wp-content/uploads/2016/10/sesiya-lis-symonenka-28.jpg) Павло Дубленич, місцевий мешканець: "Садочки і школи переповнені, в групах по 40 осіб, моя дитина вимушена спати на ліжечку з іншою"\[/caption\]

[![sesiya-lis-symonenka-30](https://mpz.brovary.org/wp-content/uploads/2016/10/sesiya-lis-symonenka-30.jpg)](https://mpz.brovary.org/wp-content/uploads/2016/10/sesiya-lis-symonenka-30.jpg)

[![sesiya-lis-symonenka-13](https://mpz.brovary.org/wp-content/uploads/2016/10/sesiya-lis-symonenka-13.jpg)](https://mpz.brovary.org/wp-content/uploads/2016/10/sesiya-lis-symonenka-13.jpg)

Забудовники, що свого часу отримали ділянку від ПП "Делавер" і, до речі, відмовилися оголосити суму угоди, мовляв, комерційна таємниця, - нагадали, що вже двічі вклали кошти в проектування (перший проект було відхилено) та не один рік сплачували оренду, тож у разі розірвання договору бюджет міста повинен буде відшкодувати їм не один десяток мільйонів гривень.

[![sesiya-lis-symonenka-12](https://mpz.brovary.org/wp-content/uploads/2016/10/sesiya-lis-symonenka-12.jpg)](https://mpz.brovary.org/wp-content/uploads/2016/10/sesiya-lis-symonenka-12.jpg)

[![sesiya-lis-symonenka](https://mpz.brovary.org/wp-content/uploads/2016/10/sesiya-lis-symonenka.jpg)](https://mpz.brovary.org/wp-content/uploads/2016/10/sesiya-lis-symonenka.jpg)

В цьому забудовника підтримали фракції "БПП" та "Самопоміч". **Леонід Черепейнік** (БПП) зауважив, що фракція "ДемАльянс" неналежно підготувалася до сесії, позиція слабка, рішення про розірвання договору забудовник зможе оскаржити у суді. Він назвав поганою практикою самовільно забирати ділянки у будь-яких забудовників (проте акцентував, що забудовники повинні добросовісно сплачувати адекватні інвестиційні внески при будівництві житла, без "знижок"). В залі навіть прозвучало слово "рейдерство", на що відреагувала помічник депутата **Ірина Нікітчина**: _"Ніколи рейдери не захоплювали землю для рекреаційних потреб - щоби побудувати парк"._ Зрештою депутат Черепейнік запропонував проголосувати за розірвання договору, але з наданням забудовнику іншої рівноцінної ділянки та відшкодуванням витрат.

\[caption id="attachment\_61710" align="aligncenter" width="600"\][![sesiya-lis-symonenka-40](https://mpz.brovary.org/wp-content/uploads/2016/10/sesiya-lis-symonenka-40.jpg)](https://mpz.brovary.org/wp-content/uploads/2016/10/sesiya-lis-symonenka-40.jpg) Ірина Нікітчина\[/caption\]

[![sesiya-lis-symonenka-34](https://mpz.brovary.org/wp-content/uploads/2016/10/sesiya-lis-symonenka-34.jpg)](https://mpz.brovary.org/wp-content/uploads/2016/10/sesiya-lis-symonenka-34.jpg)

За компроміс виступив голова фракції "Самопоміч" **Андрій Василенко**. Він підкреслив, що ситуація, яка зараз склалася, результат багаторічної безгосподарності міської влади в особі Ігоря Сапожка. Зараз - ми маємо плоди його діяльності. Проте розірвати договір - це не вихід, якщо забудовник каже, що зробить парк, можна йти йому назустріч, можна домовлятися про зменшення поверховості забудови, одним словом - шукати компроміс.

\[caption id="attachment\_61721" align="aligncenter" width="600"\][![sesiya-lis-symonenka-25](https://mpz.brovary.org/wp-content/uploads/2016/10/sesiya-lis-symonenka-25.jpg)](https://mpz.brovary.org/wp-content/uploads/2016/10/sesiya-lis-symonenka-25.jpg) Дмитро Бєлов, єдиний, хто підтримував забудовника та був агресивно налаштований проти активістів та деяких депутатів\[/caption\]

Присутні мешканці не зовсім розуміли: до чого йде справа, підтримують їхні вимоги депутати чи ні. Вони знову наполягали на тому, аби зберегти ліс та відмінити будівництво.

[![sesiya-lis-symonenka-39](https://mpz.brovary.org/wp-content/uploads/2016/10/sesiya-lis-symonenka-39.jpg)](https://mpz.brovary.org/wp-content/uploads/2016/10/sesiya-lis-symonenka-39.jpg)

Попри звинувачення, що лунали протягом сесії, міський голова поводився спокійно та майже не відповідав, адже йому закидають це не вперше: його безгосподарність, шалені темпи непродуманого будівництва та зв'язки із забудовниками, зокрема лобіювання інтересів "Альянс Новобуд". Але "собаки лают, караван идет": повністю підконтрольний виконком та підконтрольна депутатська більшість у міській раді дозволяє міському голові приймати потрібні рішення та керувати містом на власний розсуд. Цю ситуацію депутати не змогли переломити [на початку своєї каденції](https://mpz.brovary.org/poshuk-rishennya-cherez-dialog-gromada-vyznachalas-chy-dotsilno-negajno-vidpravlyaty-mera-u-vidstavku/), коли начебто вимальовувалася т.зв."опозиційна більшість", і згодом втратили ініціативу. Лише зацікавленність громади політичними процесами в місті та її підтримка, а також відкликання депутатів, т.зв. "тушок" (процес можна починати вже в жовтні цього року, через рік після виборів), зможе встановити баланс у міській раді.

\[caption id="attachment\_61697" align="aligncenter" width="600"\][![sesiya-lis-symonenka-14](https://mpz.brovary.org/wp-content/uploads/2016/10/sesiya-lis-symonenka-14.jpg)](https://mpz.brovary.org/wp-content/uploads/2016/10/sesiya-lis-symonenka-14.jpg) Депутат Валерій Іваненко (БПП): "У міста немає господаря"\[/caption\]

Зрештою депутати перейшли до голосування, проте результати були передбачуваними. Спочатку голосували за правку депутата Черепейніка - "розірвати договір з наданням рівноцінної ділянки та компенсації забудовнику". Її не підтримали: 9 за, 2 проти, 18 утрималися. "За" голосували лише фракції "ДемАльянс", "БПП" та депутати Здоровець та Мутило.

[![sesiya1](https://mpz.brovary.org/wp-content/uploads/2016/10/sesiya1.jpg)](https://mpz.brovary.org/wp-content/uploads/2016/10/sesiya1.jpg)

Затим проголосували за зняття проекту рішення на доопрацювання: 23 за, 1 проти, 5 утрималися. "Проти" голосував лише єдиний депутат - Олег Берестовий (ДемАльянс).

[![sesiya2](https://mpz.brovary.org/wp-content/uploads/2016/10/sesiya2-1.jpg)](https://mpz.brovary.org/wp-content/uploads/2016/10/sesiya2-1.jpg)

Розчаровані мешканці частково покинули залу, а депутати перейшли до розгляду наступних питань, які теж стосувалися будівництва та знищення зелених насаджень.

[![sesiya-lis-symonenka-11](https://mpz.brovary.org/wp-content/uploads/2016/10/sesiya-lis-symonenka-11.jpg)](https://mpz.brovary.org/wp-content/uploads/2016/10/sesiya-lis-symonenka-11.jpg)

[Питання](http://brovary-rada.gov.ua/documents/24615.html) друге "Про внесення змін до Детального плану території ІV мікрорайну": ініціатори проекту рішення (ДемАльянс) заявляли, що не була проведена процедура громадських слухань, зміни приймалися з порушеннями. Спочатку проект рішення намагалися зняти, але не вистачило голосів (18 за, 6 проти, 3 утрималися), проте в кінцевому підсумку і за рішення не проголосували (8 за, 2 проти, 16 утрималися). Результати поіменного голосування можна переглянути на сайті Броварської місцевої ради за [ЦИМ](https://onedrive.live.com/?authkey=%21AJ0Ue3TZcqxmXtU&cid=76CC13A1B9E773BD&id=76CC13A1B9E773BD%21937&parId=76CC13A1B9E773BD%21459&o=OneUp) посиланням.

\[caption id="attachment\_61720" align="aligncenter" width="600"\][![sesiya-lis-symonenka-24](https://mpz.brovary.org/wp-content/uploads/2016/10/sesiya-lis-symonenka-24.jpg)](https://mpz.brovary.org/wp-content/uploads/2016/10/sesiya-lis-symonenka-24.jpg) Депутат Андрій Саук: "Ні одне дерево в місті не падає без дозволу міського голови Ігоря Сапожка"\[/caption\]

Провалили депутати і третє [питання](http://brovary-rada.gov.ua/documents/24616.html) "Скасування рішення виконкому про надання дозволу на видалення зелених насаджень": 13 за, 0 проти, 15 утрималися. "За" голосували фракції "БПП", "ДемАльянс", "Самопоміч" та депутат Мутило.

[![sesiya3](https://mpz.brovary.org/wp-content/uploads/2016/10/sesiya3.jpg)](https://mpz.brovary.org/wp-content/uploads/2016/10/sesiya3.jpg)

_Повне відео сесії (2 частини) від "ВідеоПрозорість Бровари":_

<iframe src="https://www.youtube.com/embed/4HLw4-al49o" width="560" height="315" frameborder="0" allowfullscreen="allowfullscreen"></iframe>

<iframe src="https://www.youtube.com/embed/jmGZlKKkzbo" width="560" height="315" frameborder="0" allowfullscreen="allowfullscreen"></iframe>

Інші питання на сесії навпаки - прийняли. Не дивлячись на купу питань та зауважень, прийняли [Програму](http://brovary-rada.gov.ua/documents/24617.html) профілактики та лікування серцево-судинних захворювань, підтримали [звернення](http://brovary-rada.gov.ua/documents/24618.html) депутатів БМР до верховних органів влади та затвердили рішення про співфінансування проекту, що може реалізуватися за рахунок ДФРР (проектування та будівництво нової школи у Броварах).

[![sesiya-lis-symonenka-18](https://mpz.brovary.org/wp-content/uploads/2016/10/sesiya-lis-symonenka-18.jpg)](https://mpz.brovary.org/wp-content/uploads/2016/10/sesiya-lis-symonenka-18.jpg)

P.S. Після того, як на сесії рішення про розірвання договору з ПП Делавер було знято з розгляду, було запропоновано продовжити перемовини сьогодні, **19 жовтня**, о **13:00**.

P.P.S. Наступна зустріч планується **21 жовтня** о **13:00**, повідомила помічник депутата Ірина Нікітчина. Запрошуються представники всіх фракцій та громадськість.

**Фото - Світлана Яцив, відео - ["ВідеоПрозорість Бровари"](http://video.brovary.org/19-ta-pozachergova-sesiya-brovarskoyi-miskoyi-rady-7-go-sklykannya-brovary-18-zhovtnya-2016-roku/)**
