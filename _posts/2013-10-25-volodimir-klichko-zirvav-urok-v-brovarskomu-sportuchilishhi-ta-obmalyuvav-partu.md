---
title: "Володимир Кличко \"зірвав\" урок в спортучилищі та обмалював парту"
date: 2013-10-25
author: 
  username: "shako"
  display_name: "Тарас Шако"
tags: 
  - "bvufk"
  - "boks"
  - "brovary"
  - "vibir-redaktsiyi"
  - "volodimir-klichko"
  - "klichko"
  - "klichko-povyetkin"
  - "novini"
  - "sport"
  - "uchilishhe-fizichnoyi-kulturi"
  - "fond-brativ-klichkiv"
  - "chempion-svitu-z-boksu"
---

**[![кличко](https://mpz.brovary.org/wp-content/uploads/2013/10/klichko.jpg)](https://mpz.brovary.org/wp-content/uploads/2013/10/klichko.jpg)Наступного дня після [відвідин Броварів Віталієм Кличком](https://mpz.brovary.org/zustrich-z-chempionom-klichko-zibrav-anshlag-v-prometeyi/) до міста молодості, краси та спорту завітав і його молодший брат Володимир. 24 жовтня чемпіон світу з боксу приїхав до оновленого за кошти фонду Кличків броварського вищого училища фізичної культури, яке отримало від відомих благодійників понад 1,5 млн грн. На цей захід у навчальному закладі, де починав  свій боксерський шлях Володя, вирушило "МПЗ".**

Біля училища молодшого Кличка чекають студенти. До приїзду залишається ще півгодини. Двірник підводить останні штрихи – підмітає опале листя на подвір’ї.

Поки чемпіон запізнюється, в оновленому залі боксу перший тренер Володимира - Олександр Поліщук - працює з юними боксерами.

[![Володя Кличко училище 01](https://mpz.brovary.org/wp-content/uploads/2013/10/Volodya-Klichko-uchilishhe-01.jpg)](https://mpz.brovary.org/wp-content/uploads/2013/10/Volodya-Klichko-uchilishhe-01.jpg)

На вулиці для фанатів Кличка ведучий проводить вікторину. Хто найкраще знає чемпіонську біографію братів, отримує призи: футболки, зошити, шарфи.

«На скільки років Володимир молодший від Віталія?» - цікавиться ведучий. На кону приз – футболка. Учні намагаються вгадати, з юрби лунають різні версії. Нарешті ведучий знаходить переможця, що відповів правильно: різниця у віці між Віталієм та Володимиром складає 5 років.

![Володя Кличко училище 02](https://mpz.brovary.org/wp-content/uploads/2013/10/Volodya-Klichko-uchilishhe-02.jpg)

Невдовзі після того, як призи знайшли своїх володарів, на подвір’ї під традиційну «Сan't stop» з’являється Володимир Кличко. Колишнього вихованця зустрічають хлібом-сіллю.

[![Володя Кличко училище 03](https://mpz.brovary.org/wp-content/uploads/2013/10/Volodya-Klichko-uchilishhe-03.jpg)](https://mpz.brovary.org/wp-content/uploads/2013/10/Volodya-Klichko-uchilishhe-03.jpg)

[![Володя Кличко училище 05](https://mpz.brovary.org/wp-content/uploads/2013/10/Volodya-Klichko-uchilishhe-05.jpg)](https://mpz.brovary.org/wp-content/uploads/2013/10/Volodya-Klichko-uchilishhe-05.jpg)

Після оплесків чемпіон бере до рук мікрофон та розповідає про свої перші спортивні кроки в Броварах. Зокрема, Кличко згадав поєдинок із 120-кілограмовим суперником, який, за словами Володимира, нокаутовував усіх своїх супротивників на турнірі. «Його прізвище було Малий», - продовжує «сталевий молот». Присутні сміються.

Легший на кількадесят кілограмів Кличко побоювався суперника, але слова тренера після першого раунду змусили Володимира зібратись з силами, перебороти страх та пермогти Малого в 3-му раунді. «Про мою перемогу написали в газеті, і я вирізав цю статтю», - згадав Володя. Це була його перша поява в пресі, чим він неабияк гордився.

![Володя Кличко училище 06](https://mpz.brovary.org/wp-content/uploads/2013/10/Volodya-Klichko-uchilishhe-06.jpg)

Далі Кличко разом з пресою та вихованцями училища попрямував всередину навчального закладу. Йти довелось темними коридорами – в училищі зникло світло. Першим пунктом став оновлений зал для тренувань з вільної боротьби.  Зірковий гість привітав молодих спортсменів та викликав на спаринг добровольців. В незвичному для себе амплуа борця Кличко «для телекамер» застосував прийом та кинув "відчайдуха" на підлогу.

[![Володя Кличко училище 10](https://mpz.brovary.org/wp-content/uploads/2013/10/Volodya-Klichko-uchilishhe-10.jpg)](https://mpz.brovary.org/wp-content/uploads/2013/10/Volodya-Klichko-uchilishhe-10.jpg)

[![Володя Кличко училище 08](https://mpz.brovary.org/wp-content/uploads/2013/10/Volodya-Klichko-uchilishhe-08.jpg)](https://mpz.brovary.org/wp-content/uploads/2013/10/Volodya-Klichko-uchilishhe-08.jpg)

В залі для боксу тісно, молоді спортсмени вишикувались вздовж боксерських груш. Кличко-молодший тисне руку юним боксерам та піднімається на поміст зі своїм найпершим тренером Олександром Поліщуком. Володя одягає боксерські рукавиці: в ринзі починається тренування "на лапах".

[![Володя Кличко училище 12](https://mpz.brovary.org/wp-content/uploads/2013/10/Volodya-Klichko-uchilishhe-12.jpg)](https://mpz.brovary.org/wp-content/uploads/2013/10/Volodya-Klichko-uchilishhe-12.jpg)

«Я нічого не забув, я пам’ятаю все, чого мене навчив тренер. Тут я пройшов школу життя, тут формувався мій характер, завдяки якому я став тим, ким є», - пригадує  Володимир.

[![Володя Кличко училище 13](https://mpz.brovary.org/wp-content/uploads/2013/10/Volodya-Klichko-uchilishhe-13.jpg)](https://mpz.brovary.org/wp-content/uploads/2013/10/Volodya-Klichko-uchilishhe-13.jpg)

На згадку для вихованців училища  володар чемпіонських поясів разом з іншими відомими броварськими боксерами Юрієм Нужненком та Сергієм Дзіндзіруком як еталон залишив гіпсовий відбиток своїх рук.

[![Володя Кличко училище 16](https://mpz.brovary.org/wp-content/uploads/2013/10/Volodya-Klichko-uchilishhe-16.jpg)](https://mpz.brovary.org/wp-content/uploads/2013/10/Volodya-Klichko-uchilishhe-16.jpg) [![Володя Кличко училище 15](https://mpz.brovary.org/wp-content/uploads/2013/10/Volodya-Klichko-uchilishhe-15.jpg)](https://mpz.brovary.org/wp-content/uploads/2013/10/Volodya-Klichko-uchilishhe-15.jpg)

[![Володя Кличко училище 17](https://mpz.brovary.org/wp-content/uploads/2013/10/Volodya-Klichko-uchilishhe-17.jpg)](https://mpz.brovary.org/wp-content/uploads/2013/10/Volodya-Klichko-uchilishhe-17.jpg)

Кличко-молодший не оминув увагою кабінет іноземної мови. Володя зайшов якраз в той момент, коли його колишня викладачка англійської проводила заняття. Іменитий екс-учень «зірвав» урок та написав на парті «Здесь был Вова».

[![Володя Кличко училище 18](https://mpz.brovary.org/wp-content/uploads/2013/10/Volodya-Klichko-uchilishhe-18.jpg)](https://mpz.brovary.org/wp-content/uploads/2013/10/Volodya-Klichko-uchilishhe-18.jpg)

[![Володя Кличко училище 19](https://mpz.brovary.org/wp-content/uploads/2013/10/Volodya-Klichko-uchilishhe-19.jpg)](https://mpz.brovary.org/wp-content/uploads/2013/10/Volodya-Klichko-uchilishhe-19.jpg)

[![Володя Кличко училище 20](https://mpz.brovary.org/wp-content/uploads/2013/10/Volodya-Klichko-uchilishhe-20.jpg)](https://mpz.brovary.org/wp-content/uploads/2013/10/Volodya-Klichko-uchilishhe-20.jpg)

[![Володя Кличко училище 21](https://mpz.brovary.org/wp-content/uploads/2013/10/Volodya-Klichko-uchilishhe-21.jpg)](https://mpz.brovary.org/wp-content/uploads/2013/10/Volodya-Klichko-uchilishhe-21.jpg)

Поміж тим, чемпіон, який бездоганно володіє і німецькою, й англійською, наголосив на важливості знання мов міжнародного значення.

Завершив візит Володимир спілкуванням з пресою. Кличко-молодший зазначив, що фінансова підтримка броварського спортивного училища на ремонті кількох залів не завершиться. Крім того, їхній з братом фонд й надалі активно допомагатиме спортивним та освітнім закладам України. На думку чемпіона, відсутність нормального фінансування з боку держави в цих сферах надто гальмує розвиток української молоді та позбавляє їх можливості досягати успіхів. Кличко впевнений, що змінити ситуацію на краще під силу його старшому брату Віталію. Вирішити проблеми, пов’язані з недостатньою підтримкою  спорту, можна лише на законодавчому рівні, переконаний боксер.

[![Володя Кличко училище 22](https://mpz.brovary.org/wp-content/uploads/2013/10/Volodya-Klichko-uchilishhe-22.jpg)](https://mpz.brovary.org/wp-content/uploads/2013/10/Volodya-Klichko-uchilishhe-22.jpg)

Тема бою з Повєткіним теж не залишилась без уваги. Кличко вкотре зазначив, що з повагою ставиться до російського боксера і наголосив, що поєдинок не мав політичної складової. Журналісти запитували Володю, зокрема, про його наступного суперника. У відповідь Кличко назвав кілька можливих претендентів: поборотись за чемпіонські пояси, вірогідно, зможуть Вайлдер чи Ареола. Наприкінці ЗМІ запитали Володимира про його мрію. Після короткої паузи чемпіон зізнався, що найбільше мріє стати батьком.

[![Володя Кличко училище 24](https://mpz.brovary.org/wp-content/uploads/2013/10/Volodya-Klichko-uchilishhe-24.jpg)](https://mpz.brovary.org/wp-content/uploads/2013/10/Volodya-Klichko-uchilishhe-24.jpg)

На цьому спілкування зі ЗМІ завершилось, а натовп молодих фанатів обступив свого кумира, щоб отримати омріяний автограф та зробити фото з чемпіоном.

**Фото - Миколи Кожемяка**
