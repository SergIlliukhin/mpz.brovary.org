---
title: "Сапожко ставить ультиматум, депутати тримають позиції. У міськраді - новий виток політичної кризи"
date: 2016-02-24
author: 
  username: "pravoZnaty"
  display_name: "Маєш право знати"
categories: 
  - "vlada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "kryza"
  - "novini"
  - "sapozhko"
---

**Сьогодні о 14:00 мала відбутися позачергова сесія броварської міської ради щодо подолання [вчорашнього вето](https://mpz.brovary.org/sapozhko-naklav-veto-na-vchorashnye-rishennya-miskrady-ta-sklykaye-sesiyu-na-zavtra/) мера Ігоря Сапожка на рішення депутатів про затвердження нового складу виконкому.**

У разі ж, якби вето подолане не було (а вірогідність цього досить низька, адже потрібно дві третини депутатських голосів), міський голова планував подати на розгляд депутатів новий склад виконавчого комітету. Однак нічого із запланованого так і не відбулось: міська рада не змогла зібрати кворуму, необхідного для відкриття сесії. Ситуація у броварській владі знову зайшла у глухий кут.

\[caption id="attachment\_52442" align="aligncenter" width="600"\][![07D_2958](https://mpz.brovary.org/wp-content/uploads/2016/02/07D_2958.jpg)](https://mpz.brovary.org/wp-content/uploads/2016/02/07D_2958.jpg) Сьогодні у міській раді було не дуже людно\[/caption\]

Ще до початку засідання здавалося, що кворум має бути: в кулуарах міськради були представники усіх фракцій.

\[caption id="attachment\_52443" align="aligncenter" width="600"\][![IMG_3939](https://mpz.brovary.org/wp-content/uploads/2016/02/IMG_3939.jpg)](https://mpz.brovary.org/wp-content/uploads/2016/02/IMG_3939.jpg) "Гальорка" лівого крила була представлена "радикалами" та частиною "Свободи" в особі Василя Кочубея\[/caption\]

\[caption id="attachment\_52444" align="aligncenter" width="600"\][![IMG_3940](https://mpz.brovary.org/wp-content/uploads/2016/02/IMG_3940.jpg)](https://mpz.brovary.org/wp-content/uploads/2016/02/IMG_3940.jpg) "Батьківщина" сподівалась, що кворум таки збереться\[/caption\]

\[caption id="attachment\_52445" align="aligncenter" width="600"\][![IMG_3941](https://mpz.brovary.org/wp-content/uploads/2016/02/IMG_3941.jpg)](https://mpz.brovary.org/wp-content/uploads/2016/02/IMG_3941.jpg) Поки депутати безуспішно чекали кворуму, Віктор Малофієнко щось розповідав фракції "Єдність"\[/caption\]

\[caption id="attachment\_52446" align="aligncenter" width="600"\][![IMG_3947](https://mpz.brovary.org/wp-content/uploads/2016/02/IMG_3947.jpg)](https://mpz.brovary.org/wp-content/uploads/2016/02/IMG_3947.jpg) На сесію прийшла і вже колишній заступник мера Лариса Виноградова, яку депутати позавчора не затвердили на цій посаді\[/caption\]

Однак офіційно на сесію зареєструвалося лише 16 депутатів – переважно з числа промерських партій. Міський голова та апарат ради чекав близько півгодини, сподіваючись, що ось-ось вдасться знайти ще три депутати, які підпишуться в листі реєстрації. Не дочекалися.

\[caption id="attachment\_52447" align="aligncenter" width="600"\][![IMG_3962](https://mpz.brovary.org/wp-content/uploads/2016/02/IMG_3962.jpg)](https://mpz.brovary.org/wp-content/uploads/2016/02/IMG_3962.jpg) Працівниці апарату ради разом з Оксаною Мельник від "Єдності" до кінця сподівалися знайти необхідних 19 депутатських підписів. Трьох не вистачало\[/caption\]

\[caption id="attachment\_52448" align="aligncenter" width="600"\][![07D_2956](https://mpz.brovary.org/wp-content/uploads/2016/02/07D_2956.jpg)](https://mpz.brovary.org/wp-content/uploads/2016/02/07D_2956.jpg) Перелік депутатів, котрі зареєструвалися на сесію\[/caption\]

Зрештою, міський голова зайшов до зали та зайняв своє місце у президії, але виключно для того, щоб оголосити про відсутність кворуму.

\[caption id="attachment\_52449" align="aligncenter" width="600"\][![IMG_4011](https://mpz.brovary.org/wp-content/uploads/2016/02/IMG_4011.jpg)](https://mpz.brovary.org/wp-content/uploads/2016/02/IMG_4011.jpg) План Сапожка переобрати виконком сьогодні не вдався\[/caption\]

Відразу по цих словах мер збирався полишити залу, однак його спробував спинити лідер фракції Андрій Василенко, котрий оголосив, що має намір зробити заяву від імені фракції щодо ситуації, що склалася у броварській владі.

\[caption id="attachment\_52450" align="aligncenter" width="600"\][![IMG_3965](https://mpz.brovary.org/wp-content/uploads/2016/02/IMG_3965.jpg)](https://mpz.brovary.org/wp-content/uploads/2016/02/IMG_3965.jpg) Андрій Василенко хотів зробити заяву ще до оголошення сесії такою, що не відбулась\[/caption\]

Сапожко вже в порозі кинув: «потрібно було реєструватися на сесію» та пішов у власний кабінет проводити нараду із «своїми» фракціями міськради.

\[caption id="attachment\_52451" align="aligncenter" width="600"\][![IMG_4058](https://mpz.brovary.org/wp-content/uploads/2016/02/IMG_4058.jpg)](https://mpz.brovary.org/wp-content/uploads/2016/02/IMG_4058.jpg) Сапожко сьогодні знову злився на депутатів\[/caption\]

Одночасно з цим на депутатів «демократичної більшості» зі звинуваченнями у «саботажі» накинулися лояльні до мера активісти на чолі з **Іриною Ніловою.**

\[caption id="attachment\_52452" align="aligncenter" width="600"\][![IMG_3975](https://mpz.brovary.org/wp-content/uploads/2016/02/IMG_3975.jpg)](https://mpz.brovary.org/wp-content/uploads/2016/02/IMG_3975.jpg) Група підтримки Ігоря Сапожка\[/caption\]

Після короткої перепалки, лідер «Самопомочі» **Андрій Василенко** та його колега з фракції «Солідарність» **Леонід Черепейник** прямо в сесійній залі таки зробили заяву для ЗМІ. За словами Василенка, це узгоджена позиція трьох фракцій: «Самопомочі», «Солідарності» та «Демократичного Альянсу».

\[caption id="attachment\_52453" align="aligncenter" width="600"\][![07D_2985](https://mpz.brovary.org/wp-content/uploads/2016/02/07D_2985.jpg)](https://mpz.brovary.org/wp-content/uploads/2016/02/07D_2985.jpg) Андрій Василенко робить заяву для преси\[/caption\]

Суть заяви полягала в тому, що демократичні фракції міської ради вважають, що міський голова **Ігор Сапожко** зловживає своїм правом вето на рішення міськради. Василенко нагадав, що позавчора за рішення про новий склад виконавчого комітету проголосувала мало не рекордна кількість депутатів – 28, включно із самим міським головою який самі і поставив це питання на голосування.

Однак вже наступного дня Сапожко наклав на це рішення вето, чим спровокував новий виток політичної кризи в місті. За словами Василенка, така ситуація не впливає на виконання сервісних функцій міської влади: всі служби та управління працюють в штатному режимі, депутати працюють у профільних комісіях і т.д., однак криза поглиблюється в політичній частині. У звязку з цим Андрій Василенко закликав мера нарешті вийти на діалог та врахувати пропозиції міської ради щодо кадрових призначень у виконавчій вертикалі.

<iframe src="https://www.youtube.com/embed/ZRbyhEpvYbQ" width="560" height="315" frameborder="0" allowfullscreen="allowfullscreen"></iframe>

Відповідаючи на запитання журналістів Василенко повідомив, що зараз юристи вивчають питання оскарження накладеного Сапожком вето в судовому порядку, позаяк на думку депутатів, мер міг діяти у незаконний спосіб. Водночас Василенко пригадав, що під час минулого скликання міської ради мер Сапожко не переймався порушеннями регламенту під час голосування, інколи вносячи пропозиції просто з голосу поза порядком денним. Тоді це не ставало приводом для вето або скасування рішення ради, відтак у даному випадку очевидно йдеться про політичну складову питання, а не бажання дотриматися законності.

\[caption id="attachment\_52454" align="aligncenter" width="600"\][![IMG_3992](https://mpz.brovary.org/wp-content/uploads/2016/02/IMG_3992.jpg)](https://mpz.brovary.org/wp-content/uploads/2016/02/IMG_3992.jpg) Андрій Василенко та Леонід Черепейник\[/caption\]

Здавалося, що на цьому «політичний день» у Броварах завершено, однак потім зясувалося, що в цей час мер Сапожко за зачиненими дверима у власному кабінеті проводив закриту нараду з представниками «своїх» фракцій міськради, а також з лояльними до себе активістами.

\[caption id="attachment\_52455" align="aligncenter" width="600"\][![07D_3001](https://mpz.brovary.org/wp-content/uploads/2016/02/07D_3001.jpg)](https://mpz.brovary.org/wp-content/uploads/2016/02/07D_3001.jpg) Ігор Сапожко відразу після невдалої спроби провести сесію скликав до себе в кабінет наближених депутатів та активістів\[/caption\]

До кабінету мера зайшли кілька депутатів «демократичних партій» разом із журналістами, через що Сапожко змушений був припинити закриту нараду і перейти у сесійну залу.

[![07D_2961](https://mpz.brovary.org/wp-content/uploads/2016/02/07D_2961.jpg)](https://mpz.brovary.org/wp-content/uploads/2016/02/07D_2961.jpg)

Вже у залі в президію до Сапожка та новообраного секретаря міськради **Олексія Здоровця** приєднався народний депутат **Павло Різаненко.** Різаненко констатував, що у зв’язку із вчорашнім вето мера у Броварах розпочалась нова політична криза. За словами нардепа, для того, аби її розв’язати, потрібно почати «широкий діалог» усіх учасників політичного процесу, «забувши попередні образи і звинувачення».

\[caption id="attachment\_52457" align="aligncenter" width="600"\][![IMG_4015](https://mpz.brovary.org/wp-content/uploads/2016/02/IMG_4015.jpg)](https://mpz.brovary.org/wp-content/uploads/2016/02/IMG_4015.jpg) Павло Різаненко закликав сьогодні мера та депутатів до діалогу "без образ"\[/caption\]

На початку обговорення з цим нібито усі погодилися, однак взаєморозуміння припинилося в момент, коли знову торкнулися теми призначення заступників міського голови та керуючого справами виконкому.

Сапожко категорично заявив: він зробить все для того, аби його заступником із соціально-гуманітарних питань була призначена **Лариса Виноградова**, а керуючими справами виконкому – **Костянтин Кузнєцов**. Зауваження депутатів, що міська рада лише позавчора розглядала ці кандидатури і не затвердила їх, на міського голову жодним чином не подіяли. «Я буду вносити їх на голосування п'ять, десять, двадцять разів, поки ви за них не проголосуєте» - відрізав мер.

\[caption id="attachment\_52458" align="aligncenter" width="600"\][![IMG_4031](https://mpz.brovary.org/wp-content/uploads/2016/02/IMG_4031.jpg)](https://mpz.brovary.org/wp-content/uploads/2016/02/IMG_4031.jpg) Мер Сапожко заявив, що відкидає можливість компромісів з міською радою\[/caption\]

Така заява викликала сміх серед депутатів – стало остаточно зрозуміло, що у пошуку шляхів виходу з кризи міський голова абсолютно не зацікавлений і не готовий змінювати власну позицію або шукати компроміс з міською радою.

Пояснюючи свою категоричність Сапожко зазначив: заступників міського голови в принципі міняти не можна, бо ніхто інший, крім Голубовського, Виноградової чи Кузнєцова на своїх посадах працювати не зможе. «Заступнику мера, лише щоб увійти в курс справ потрібно щонайменше три місяці! Як їх можна змінювати? Ми не звикли так працювати!» - мер вже не приховував емоцій.

\[caption id="attachment\_52459" align="aligncenter" width="600"\][![IMG_4019](https://mpz.brovary.org/wp-content/uploads/2016/02/IMG_4019.jpg)](https://mpz.brovary.org/wp-content/uploads/2016/02/IMG_4019.jpg) Багатьом депутатом сьогодні стало ясно, що через позицію мера політична криза чимдалі поглиблюється\[/caption\]

Спонукати міського голову до пошуку компромісу, позаяк депутати не готові підтримувати екс-регіоналів, намагалась **Аліна Дяченко** з «ДемАльянсу», **Сергій Батюк** та **Леонід Черепейник** із «Солідарності» та інші депутати, однак їхні виступи перебивав або сам Сапожко або ж представники його інтересів, присутні у залі: зокрема екс-депутат Авксентій Гранат. Слово взяв також лідер фракції «Єдність» **Володимир Оксютенко**, який на початку свого виступу зазначив, що «Сапожко мені не друг і не кореш», однак потім почав проводити аналогії щодо заступників із людьми, котрі страждають на алкоголізм. Зрештою стало зрозуміло, що на здоровий діалог очікувати марно.

[![IMG_4049](https://mpz.brovary.org/wp-content/uploads/2016/02/IMG_4049.jpg)](https://mpz.brovary.org/wp-content/uploads/2016/02/IMG_4049.jpg)

Радіти розв’язці попередньої політичної кризи, яка тривала понад чотири місяці, місцевий політикум та броварчани змогли менше доби. Накладення Сапожком вето на рішення міськради остаточно розізлило депутатів і спровокувало «удар у відповідь»: ігнорування ними позачергової сесії. Шанси знайти бодай якийсь шлях виходу із ситуації знову вмерли через безкомпромісну позицію міського голови щодо Костянтина Кузнєцова та Лариси Виноградової. Наразі виглядає так, що боротьба мера з депутатами перейде переважно в зали судових засідань, через що питання оновлення влади та повноцінне функціонування всієї владної вертикалі міста знову залишиться у підвішеному стані.
