---
title: "Семиполки проти підвищення тарифів"
date: 2013-02-07
author: 
  username: "bruhov"
  display_name: "Володимир Брюхов"
categories: 
  - "kolonka-avtora"
coverImage: "wp-content/uploads/2013/02/56_main.jpg"
---

**Звернення ініціативної групи мешканців села Семиполки з питань місцевої ініціативи**

Пропозиція в порядку місцевої ініціативи про розгляд питання та прийняття рішення Семиполківською сільською радою щодо скасування підняття тарифів на житлово-комунальні послуги в с.Семиполки

26.12.2012 року виконавчий комітет Семиполківської сільської ради прийняв рішення про підвищення тарифів на воду та утримання будинків. Дане рішення прийнято з порушенням законів України, не винесено на обговорення і не доведено до громади с.Семиполки, а тому Суперечить Конституції та Законам України.

За результатами перевірки в 2012 p., державної фінансової інспекції КП «Надія» не є збитковим. Як випливає з матеріалів перевірки в 2010 році за комунальні послуги КП «Надія» отримало 1631953,68 грн., а витрати склали 1377000.00 грн. (1631953,68 - 1377000.00 = 254953,68) У 2011 отримано 2066199,84 грн., А витрати 1742000,00 грн. (2066199,84 -1742000,00 324199,84 грн.) **На підставі вище викладеного, вважаємо, що підстав для підвищення тарифів не було й немає**.

Згідно ст. ст. 19, 140 Конституції України органи державної влади та органи місцевого самоврядування зобов'язані діяти лише на підставі, в межах повноважень та у спосіб, що передбачені Конституцією України та законами України, місцеве самоврядування здійснюється територіальною громадою в порядку, встановленому законом, як безпосередньо, так і через органи місцевого самоврядування: сільські, селищні, міські ради та їх виконавчі органи.

У відповідності до ст. 1 Закону України "Про засади державної регуляторної політики у сфері господарської діяльності" регуляторний акт - це прийнятий уповноваженим регуляторним органом нормативно-правовий акт, який або окремі положення якого спрямовані на правове регулювання господарських відносин, а також адміністративних відносин між регуляторними органами або іншими органами державної влади та суб'єктами господарювання.

Рішення виконкому має ознаки нормативно-правового акта, оскільки воно регулює правовідносини між мешканцями житлових будинків та комунальними підприємствами, які надають послуги з обслуговування житлових будинків та прибудинкових територій; рішенням встановлені тарифи, які сплачуються за надані послуги, рішення застосовується неодноразово, а протягом часу, доки не буде змінено відповідні тарифи.

Статтею 8 закону України "Про засади державної регуляторної політики у сфері господарської діяльності" визначено, що стосовно кожного проекту регуляторного акта його розробником готується аналіз регуляторного впливу. Аналіз регуляторного впливу готується до оприлюднення проекту регуляторного акта з метою одержання зауважень та пропозицій. Відповідно до ст. 1 вказаного Закону аналіз регуляторного впливу - документ, який містить обґрунтування необхідності державного регулювання шляхом прийняття регуляторного акта, аналіз впливу,  який справлятиме регуляторний акт на ринкове середовище, забезпечення прав та інтересів суб'єктів господарювання, громадян та держави, а також обґрунтування відповідності проекту регуляторного акта принципам державної регуляторної політики. Статтею 33 даного Закону передбачено, що у разі внесення на розгляд засідання виконавчого органу влади проекту регуляторного акта без аналізу регуляторного впливу цей проект повертається його розробникові на доопрацювання.

Відповідно до ст. 36 цього Закону передбачено, що регуляторний акт не може бути прийнятий або схвалений уповноваженим на це органом чи посадовою особою місцевого самоврядування, якщо наявна хоча б одна з таких обставин: відсутній аналіз регуляторного впливу, проект регуляторного акта не був оприлюднений. Згідно п. 15 ст. 26 ЗУ «Про місцеве самоврядування в Україні» до повноважень сільської ради віднесено право скасування актів виконавчих органів ради, які не відповідають Конституції чи законам України, іншим актам законодавства, рішенням відповідної ради, прийнятим у межах її повноважень.

Враховуючи вказане вище  керуючись ст. 9 ЗУ «Про місцеве самоврядування в Україні» та наказу № 390 від 30.07.2012  МІНІСТЕРСТВО РЕГІОНАЛЬНОГО РОЗВИТКУ, БУДІВНИЦТВА ТА ЖИТЛОВО-КОМУНАЛЬНОГО ГОСПОДАРСТВА УКРАЇНИ  «Про затвердження Порядку доведення до споживачів інформації про перелік житлово-комунальних послуг, структуру цін/тарифів, зміну цін/тарифів з обґрунтуванням її необхідності та про врахування відповідної позиції територіальних громад»

ПРОСИМО:

\-       невідкладно розглянути на відкритому засіданні Семиполківської сільської ради за обов'язковою участю членів ініціативної групи з питань місцевої ініціативи цю пропозицію. -       розглянути питання та прийняти рішення Семиполківською сільською радою щодо скасування рішення виконкому Семиполківської сільської ради від 26.01.2012 року про підвищення тарифів на житлово-комунальні послуги для членів громади с.Семиполки

Додаток:   підписні листи на    арк.

З повагою, територіальна громада с.Семиполки Броварського району Київської області

02.02.2013 Брюхов В.Я. 57 жителей в/г семиполки
