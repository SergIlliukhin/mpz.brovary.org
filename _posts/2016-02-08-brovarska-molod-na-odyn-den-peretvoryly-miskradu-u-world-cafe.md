---
title: "Броварська молодь на один день перетворила міськраду на World Café"
date: 2016-02-08
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "world-cafe"
  - "brovary"
  - "vibir-redaktsiyi"
  - "krugliy-stil"
  - "molod"
  - "molod-brovariv"
  - "novini"
  - "svitove-kafe"
coverImage: "wp-content/uploads/2016/02/DSC_4935-1.jpg"
---

**5 лютого в стінах сесійної зали броварської міськради відбувся круглий стіл на тему  «Механізм та координація дій з питань реалізації молодіжної політики у місті Бровари» - принаймні так [повідомили на офіційному сайті](http://brovary-rada.gov.ua/pro-provedennya-kruglogo-stolu) Броварської міської ради.**

Однак по факту захід вийшов далеким від традиційного для органів влади офіціозу: організаторам вдалося провести його в динамічному вигляді та у модному сьогодні форматі World Cafe. Тож вже за дві години роботи учасниками круглого столу було випрацювано десятки ідей щодо розвитку молодіжного середовища Броварів, багато з яких можуть увійти в офіційну програму міської ради «Молодь Броварів» з відповідним фінансуванням.

> Формат World Cafe (світове кафе) широко використовується в Європі в різних сферах: як у бізнесі, так і в освіті та державному управлінні. Світове кафе — альтернативний спосіб обговорення та вирішення актуальних питань із активним залученням громади, що надає можливість задіювати великі групи людей до генерації ідей для розвитку населеного пункту.

[![DSC_4879](https://mpz.brovary.org/wp-content/uploads/2016/02/DSC_4879.jpg)](https://mpz.brovary.org/wp-content/uploads/2016/02/DSC_4879.jpg)

Щоправда, напередодні круглого столу були побоювання, що захід таки ризикує перетворитися на формальність та «зобов’язалівку» для броварських старшокласників і студентів, позаяк по школах працівники виконкому все ж встигли дати рознарядку завучам привести у п’ятницю до міськради певну кількість учнів. Тож як у «старі-добрі» радянські часи, невеличкі колони учнів на чолі із «вихователями» чимчикували до міської ради, однак вже в коридорі другого поверху міської ради стикнулися з голосним натовпом «вільної молоді», яка з власної ініціативи прийшла на круглий стіл.

\[caption id="attachment\_51588" align="aligncenter" width="600"\][![Організатори круглого столу: депутат Олег Берестовий, началник відділу молоді та спорту Дмитро Рожком та інші](https://mpz.brovary.org/wp-content/uploads/2016/02/DSC_4884.jpg)](https://mpz.brovary.org/wp-content/uploads/2016/02/DSC_4884.jpg) Організатори круглого столу: депутат Олег Берестовий, началник відділу молоді та спорту Дмитро Рожком та інші\[/caption\]

До честі організаторів, ще перед стартом круглого столу, вони запропонували власне молоді зайняти передні місця в сесійній залі, а завучам і т.п. - сісти «на гальорці» аби мінімізувати вплив «вихователів» на своїх підопічних. За тим слово взяли кілька депутатів, котрі долучилися до організації круглого столу, а вже після «правив бал» спеціально запрошений фасилітатор **Олександр Санченко** – керівник напрямку реформування молодіжної політики проекту «Реанімаційний пакет реформ».  Отримавши до рук мікрофон, Олександр поділив увесь гурт на шість робочих груп, котрі протягом майже двох годин випрацьовували свої пропозиції по шістьох напрямках молодіжної політики.

\[caption id="attachment\_51587" align="aligncenter" width="600"\][![DSC_4905](https://mpz.brovary.org/wp-content/uploads/2016/02/DSC_4905.jpg)](https://mpz.brovary.org/wp-content/uploads/2016/02/DSC_4905.jpg) Олександр Санченко, Реанімаційний пакет реформ\[/caption\]

Принциповим моментом саме цього варіанту worlds café стала «міграція» усіх учасників по робочим групам: щодесять хвилин учасники круглого столу «перетасувалися» між групами, аби кожен учасник мав змогу зробити свій внесок в кожну сферу. Зрештою, опів на п’яту групи почали презентувати свої напрацювання.

[![DSC_4909](https://mpz.brovary.org/wp-content/uploads/2016/02/DSC_4909.jpg)](https://mpz.brovary.org/wp-content/uploads/2016/02/DSC_4909.jpg)

[![DSC_4911](https://mpz.brovary.org/wp-content/uploads/2016/02/DSC_4911.jpg)](https://mpz.brovary.org/wp-content/uploads/2016/02/DSC_4911.jpg)

[![DSC_4919](https://mpz.brovary.org/wp-content/uploads/2016/02/DSC_4919.jpg)](https://mpz.brovary.org/wp-content/uploads/2016/02/DSC_4919.jpg)

[![DSC_4931](https://mpz.brovary.org/wp-content/uploads/2016/02/DSC_4931.jpg)](https://mpz.brovary.org/wp-content/uploads/2016/02/DSC_4931.jpg)

[![DSC_4935](https://mpz.brovary.org/wp-content/uploads/2016/02/DSC_4935.jpg)](https://mpz.brovary.org/wp-content/uploads/2016/02/DSC_4935.jpg)

[![DSC_4947](https://mpz.brovary.org/wp-content/uploads/2016/02/DSC_4947.jpg)](https://mpz.brovary.org/wp-content/uploads/2016/02/DSC_4947.jpg)

[![DSC_4970](https://mpz.brovary.org/wp-content/uploads/2016/02/DSC_4970.jpg)](https://mpz.brovary.org/wp-content/uploads/2016/02/DSC_4970.jpg)

\[caption id="attachment\_51596" align="aligncenter" width="600"\][![DSC_4974](https://mpz.brovary.org/wp-content/uploads/2016/02/DSC_4974.jpg)](https://mpz.brovary.org/wp-content/uploads/2016/02/DSC_4974.jpg) Неозброєним оком видно, що у молоді немає місця для роботи\[/caption\]

Першою презентувати свій «робочий стіл» вийшла активістка «Молоді Демократичного Альянсу» **Вікторія Оникієнко.** Тема її групи – **житло для молоді.** В цій темі молоді броварчани виділили шість головних, на їхню думку, підпунктів, які дозволять студентам та молодим сім'ям отримати можливість мати «свій куток»:

\[caption id="attachment\_51597" align="aligncenter" width="600"\][![DSC_4979](https://mpz.brovary.org/wp-content/uploads/2016/02/DSC_4979.jpg)](https://mpz.brovary.org/wp-content/uploads/2016/02/DSC_4979.jpg) Вікторія Оникієнко про житло для молодих родин\[/caption\]

1. Запровадження системи кредитування на придбання житла для молоді за мінімальними відсотковими ставками.
2. Можливість державної оренди житла: ідеться про оренду квартир або будинків, які перебувають в державній власності, а відтак вартість оренди буде мінімальною, «по собівартості»
3. «Конкурс на житло»: молоді броварчани запропонували впровадити систему, згідно з якою найталановитіші та найкреативніші молоді мешканці матимуть змогу виграти житло за результатами відповідного конкурсу. Для перемоги в конкурсі потрібно запропонувати інвестиційну ідею, яка дасть конкретний результат для розвитку міської економіки
4. Надання молоді кімнат в комунальних гуртожитках
5. Створення «квартирних квот» для молодих сімей з особливими соціальними або економічними потребами у броварських новобудовах
6. Виділення землі молодим сім’ям виключно під будівництво власного будинку. Аби убезпечити такі ділянки від подальшого перепродажу, учасники круглого столу пропонують створити систему, згідно з якою земля перейде у власність виключно після зведення на ділянці будинку.

Після Вікторії черга презентації надійшла до вже згаданого депутата **Олега Берестового**, який представляв стіл, що напрацьовував пропозиції для **ефективної комунікації броварської молоді.** За словами наймолодшого депутата Броварської міськради, в цьому плані у молодих броварчан є три основні потреби.

\[caption id="attachment\_51598" align="aligncenter" width="600"\][![DSC_4984](https://mpz.brovary.org/wp-content/uploads/2016/02/DSC_4984.jpg)](https://mpz.brovary.org/wp-content/uploads/2016/02/DSC_4984.jpg) Наймолодший депутат Олег Берестовий - традиційно про вільні простори\[/caption\]

1. Створення «третього місця», коворкінгу або ще як його називають «вільного простору»: закладу на базі одного з комунальних приміщень, де молоді броварчани могли би збиратися на різноманітні тренінги, семінари, круглі столи та лекції з метою саморозвитку та отримання неформальної освіти.
2. Запровадження міською владою системи грошових грантів під цільові молодіжні проекти. На думку учасників дискусії, це б значно пожвавило б життя молодіжних громадських організацій, а неформальні спільноти спонукало би легалізуватися.
3. Створення якісної, загальноміської та всеохоплюючої системи інформування. Найчастіше йшлось про створення міського веб-порталу, а краще – міського телеканалу.

Третім напрямком стало **національно-патріотичне виховання** міської молоді: цю секцію представляла голова броварського осередку ВГО «Сокіл» **Анастасія Бондаренко**. За результатами роботи цього столу, найважливішим виділили наступне:

\[caption id="attachment\_51599" align="aligncenter" width="600"\][![DSC_4993](https://mpz.brovary.org/wp-content/uploads/2016/02/DSC_4993.jpg)](https://mpz.brovary.org/wp-content/uploads/2016/02/DSC_4993.jpg) Анастасія Бондаренко про національно-патріотичне виховання\[/caption\]

1. Військова підготовка хлопців та дівчат на одному рівні. Ідеться про те, аби не розділяти хлопців та дівчат на «медсестер» та «стрілків»: за словами Анастасії і дівчата мають вміти гарно стріляти, і хлопці – надавати першу медичну допомогу. Саме такий принцип, на думку молоді, потрібно запровадити і в освітніх закладах.
2. Проведення історичних квестів на місцевості: лайтові і не дуже екскурсії та марш-кидки селами й селищами Броварщини
3. Запровадження у школах сучасної та ефективної військово-патріотного виховання молоді.
4. Різноманітні націонал-патріотичні мистецькі конкурси в місті: поезії, прози та музики.
5. Вивчення історії міста, видатних мешканців, проведення тематичних історичних вечорниць, брейн-рингів, відзначення національних традицій на загальноміському рівні (дівчина, зокрема, звертала увагу, що у Броварах вже багато років поспіль жодним чином не відзначається традиційне свято Івана-купала)

Окремою темою виділили питання **допомоги внутрішньо переміщеним особам** з Донбасу та Криму, зокрема молодим його мешканцям, які змушені були рятуватися від війни у Броварах. У цій площині, зокрема, пропонувалися наступні заходи

\[caption id="attachment\_51600" align="aligncenter" width="600"\][![DSC_4995](https://mpz.brovary.org/wp-content/uploads/2016/02/DSC_4995.jpg)](https://mpz.brovary.org/wp-content/uploads/2016/02/DSC_4995.jpg) Не забули і про тимчасово переміщених\[/caption\]

1. Проведення тематичних культурно-розважальних заходів: виставок, концертів, артінсталяцій, фотосушок, театральних перфомансів.
2. Психологічна підтримка: проведення круглих столів
3. Допомога з майбутнім працевлаштуванням у Броварах: тренінги, організація зустрічей з місцевими підприємцями, конкурси стартапів, гранти на стартапи, проведення ярмарок вакансій
4. Адаптація тамтешньої молоді у Броварах, однак без їхнього виділення в окремі групи.
5. Організація розмовних клубів українською мовою
6. Походи, табори, активне дозвілля, надання тимчасового житла строком на півроку
7. Запрошувати молодь з тимчасово окупованих території, в т.ч. з території Криму
8. Знайти та обрати місто, максимально схоже на Бровари, котре звільнилося з-під окупації та запропонувати йому стати місто-партнером Броварів.

Звісно, не обійшлося і без **пропаганди здорового способу життя.** У цьому напрямку молоді люди пропонували як традиційні заходи, так і досить незвичні проекти:

\[caption id="attachment\_51601" align="aligncenter" width="600"\][![DSC_5003](https://mpz.brovary.org/wp-content/uploads/2016/02/DSC_5003.jpg)](https://mpz.brovary.org/wp-content/uploads/2016/02/DSC_5003.jpg) Про здоровий спосіб життя також згадали\[/caption\]

1. Створити у місті якісну систему велодоріжок та проведення регулярних велозмагань.
2. Організація змагань з непопулярних видів спорту, наприклад кьорлінг і більярд.
3. Створення безкоштовних спортивних секцій для малозабезпечених
4. Контроль за якістю харчування в шкільних їдальнях, яке сьогодні не можна вважати не те, що здоровим, але інколи – і безпечним. Прикментно, що на цих словах намагалась щось заперечити депутат від «Єдності» Оксана Мельник, але якось несміливо.
5. Проведення для молоді майстер-класів зі здорового харчування, в ідеалі – створення у місті кафе здорового харчування.
6. Виготовлення та розповсюдження сучасної та ефективної соціальної реклами. Учасники круглого столу особливо акцентувалися на тому, що та, соціальна реклама, яка мала місце у Броварах в останні роки взагалі не виконувала своїх функцій, адже була надто низькоякісною.

Останньою секцією стало питання **неформальної освіти**, з цією презентацією виступила молодіжна активістка **Ольга Лещик**, котра виділила три основні напрямки:

\[caption id="attachment\_51602" align="aligncenter" width="600"\][![DSC_5022](https://mpz.brovary.org/wp-content/uploads/2016/02/DSC_5022.jpg)](https://mpz.brovary.org/wp-content/uploads/2016/02/DSC_5022.jpg) Ольга Лещик - про неформальну освіту\[/caption\]

1. Організація тематичних лекторіїв, відеоконференцій та повернення практики обміну студентів між вузами та містами.
2. Обмін президентами учнівського самоврядування між школами
3. Створення молодіжних клубів по інтересах, розмовні клуби з англійської, німецької та з інших мов.

Наприкінці круглого столу, який більше скидався на масовий брейн-шторм, його учасники, звісно, розуміли, що не все із запланованого можливо реалізувати на практиці, та ще й в цьому році і лише в рамках програми міської ради «Молодь Броварів».

\[caption id="attachment\_51603" align="aligncenter" width="600"\][![DSC_5023](https://mpz.brovary.org/wp-content/uploads/2016/02/DSC_5023.jpg)](https://mpz.brovary.org/wp-content/uploads/2016/02/DSC_5023.jpg) Сашко Санченко пояснює, що варіантів, де шукати ресурси для молодіжних проектів - маса\[/caption\]

Однак лише ці дві години дали зрозуміти присутнім того дня чиновникам «молодіжних» відділів міської ради, наскільки вони далекі від реальних потреб сучасної молоді та скільки ще насправді доведеться зробити роботи, аби міська влада не на папері, а реальними діями реалізовувала права та захищала інтереси молодих броварчан.

**Фото - Миколи Кожемяко**
