---
title: "Радник Сапожка не змогла перешкодити журналістам потрапити на сесію. ВІДЕО"
date: 2012-04-13
author: 
  username: "pravoznaty"
  display_name: "Маєш право знати"
categories: 
  - "video"
tags: 
  - "vidkrita-sesiya"
  - "vibir-redaktsiyi"
  - "novini"
  - "sdobnyakova"
  - "sesiya"
  - "tisk-na-zhurnalistiv"
coverImage: "wp-content/uploads/2012/04/IMG_7818.jpg"
---

[![](https://mpz.brovary.org/wp-content/uploads/2012/04/IMG_7818.jpg "Сдобнякова")](https://mpz.brovary.org/wp-content/uploads/2012/04/IMG_7818.jpg)Вчора, 12 квітня, перед початком чергової відкритої 20-ої сесії міської ради радник міського голови Сдобнякова К.Б. незаконно намагалась не допустити журналістів «Маєш право знати» на засідання відкритої сесії.

В присутності правоохоронців, Сдобнякова фізично перешкоджала потраплянню журналістів всередину малої зали виконкому, посилаючись на те, що журналістів Андрія Качора та Аліни Дяченко немає в списку запрошених на сесію. В процесі розмови зі Сдобняковою, Качор та Дяченко продемонстрували свої журналістські посвідчення та неодноразово зазначили, що мають право безперешкодно, без наявності акредитації потрапляти на відкриті заходи суб’єкту владних повноважень згідно п.1 ст. 26 Закону України «Про інформацію». Також журналісти попередили Сдобнякову, що її дії порушують ст.171 Кримінального Кодексу України – умисне перешкоджання законній професійній діяльності журналістів з боку службової особи, що може каратись обмеженням волі строком до п’яти років.

<iframe src="https://www.youtube.com/embed/aX8twkxYEYc" frameborder="0" width="420" height="315"></iframe>

Присутні під час інциденту правоохоронці, на відміну від [попереднього випадку](https://mpz.brovary.org/nevidomi-u-formi-militsiyi-blokuyut-bro/), не перешкоджали журналістам потрапити до зали засідань. В той же час, вимогу Качора скласти протокол про правопорушення з боку Сдобнякової міліціянти проігнорували. Також присутні правоохоронці не виконали пункт 3.4 наказу МВС №88 від 25.03.2010 року, де йдеться про забезпечення негайного прибуття на місце подібних інцидентів керівників ГУМВС.

[![](https://mpz.brovary.org/wp-content/uploads/2012/04/IMG_7797.jpg "IMG_7797")](https://mpz.brovary.org/wp-content/uploads/2012/04/IMG_7797.jpg)[![](https://mpz.brovary.org/wp-content/uploads/2012/04/IMG_7805.jpg "IMG_7805")](https://mpz.brovary.org/wp-content/uploads/2012/04/IMG_7805.jpg)[![](https://mpz.brovary.org/wp-content/uploads/2012/04/IMG_7810.jpg "IMG_7810")](https://mpz.brovary.org/wp-content/uploads/2012/04/IMG_7810.jpg)[![](https://mpz.brovary.org/wp-content/uploads/2012/04/IMG_78141.jpg "IMG_7814")](https://mpz.brovary.org/wp-content/uploads/2012/04/IMG_78141.jpg)

На вимогу журналістів продемонструвати своє службове посвідчення, щоб з’ясувати точну посаду службовця, Сдобнякова відмовилась, зазначивши, що покаже посвідчення за умови, якщо журналісти покинуть будівлю міської ради. Зрештою, попри застосування сили з боку службовця та за сприяння депутатів міськради Різаненка та Сімутіна, журналісти таки потрапили до зали засідань, де в цей час вже починалась [чергова сесія міської ради.](https://mpz.brovary.org/tviter-translyatsiya-sesiyi-miskoyi-radi/)

_**Інф. "Маєш право знати"**_
