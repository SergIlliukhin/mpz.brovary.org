---
title: "Відділ Держземагентства шукає броварчан, які втратили близьких на Майдані, щоб надати безкоштовно землю"
date: 2014-06-26
author: 
  username: "pravoznaty"
  display_name: "Маєш право знати"
tags: 
  - "bezkoshtovna-zemlya"
  - "brovary"
  - "vibir-redaktsiyi"
  - "dvoryanets"
  - "derzhzemagenstvo"
  - "zemelna-dilyanka"
  - "zemlya"
  - "novini"
coverImage: "wp-content/uploads/2014/06/Zemlya-dlya-Maydanu.jpg"
---

**[![Земля для Майдану](https://mpz.brovary.org/wp-content/uploads/2014/06/Zemlya-dlya-Maydanu.jpg)](https://mpz.brovary.org/wp-content/uploads/2014/06/Zemlya-dlya-Maydanu.jpg)Відділ Держземагенства у м. Бровари Київської області шукає членів родин (діти, дружина (чоловік), батьки), які втратили близьких, під час подій, що відбулись на Майдані, для забезпечення реалізації права на безоплатне одержання земельних ділянок у власність із земель запасу сільськогосподар-ського призначення державної власності в межах норм безоплатної приватизації.**

Як сказано у повідомленні, громадян, які входять до вище зазначеного переліку, просять звертатись до відділу Держземагенства у м. Броварах за адресою: _вул. Возз’єднання, 1,_ телефон: **6-21-11**.

[Нагадаємо](https://www.epravda.com.ua/news/2014/06/19/468738/), минулого тижня голова Держземагентства України Сергій Рудик доручив територіальним органам земельних ресурсів забезпечити земельними наділами родини героїв Небесної сотні, котрі загинули на Майдані. Землевпорядники почали формувати списки громадян - членів родин, які втратили близьких на Майдані та раніше не скористалися правом на безоплатне одержання у власність земельної ділянки сільськогосподарського призначення". "_Наші фахівці на місцях допоможуть швидко оформити клопотання про надання дозволу на розробку проекту землеустрою щодо відведення земельної ділянки, підготувати усі необхідні документи для отримання земельної ділянки_", - зазначив Рудик. Ще раніше уряд підтримав ініціативу голови Держземагентства щодо виділення земельних ділянок військовослужбовцям Збройних сил України, МВС, СБУ та інших військових формувань, які захищають територіальну цілісність і суверенітет країни у східних та південно-східних областях.

Як повідомляло "Маєш право знати", під час кривавих подій на Майдані 18 лютого 2014 року загинула броварчанка Антоніна Дворянець і стала єдиною жінкою у Небесній Сотні. Про те, як її родина пережила втрату, можна прочитати у нашій публікації за [цим посиланням](https://mpz.brovary.org/vona-dumala-shho-zhinku-ne-chipatimut-cholovik-antonini-dvoryanets-pro-yiyi-zagibel-vid-ruk-bkrkuta/).
