---
title: "Реконструкція басейну \"Купава\" закінчиться не раніше грудня 2013 року"
date: 2012-12-19
author: 
  username: "SergIlliukhin"
  display_name: "Сергій Іллюхін"
tags: 
  - "brovary"
  - "vibir-redaktsiyi"
  - "kupava"
  - "novini"
  - "rekonstruktsiya"
  - "sapozhko"
  - "firma-gf"
coverImage: "wp-content/uploads/2012/12/4_94.jpg"
---

[![](https://mpz.brovary.org/wp-content/uploads/2012/12/4_94.jpg "Басейн Купава")](https://mpz.brovary.org/wp-content/uploads/2012/12/4_94.jpg)**Басейн "Купава" буде введено в експлуатацію не раніше грудня 2013 року** - саме такі терміни встановлені у договорі підряду на виконання робіт по реконструкції.

Згідно договору, укладеного 23 липня 2012 року між замовником - відділом капітального будівництва Броварської міської ради та підрядником - **ТОВ "Фірма ГФ"**, останній зобов'язується виконати будівельно-монтажні роботи по реконструкції плавального басейну "Купава" та здати об'єкт в експлуатацію.

Строки виконання робіт та здачі об'єкту в експлуатацію складають: - початок - **липень 2012 рік**; - закінчення - **грудень 2013 рік**;

Загальна вартість об'єкту: **23 110 873 грн** Договірна ціна робіт: **22 533 147 грн**, з них **3 598 687 грн** - вартість устаткування, меблів та інвентарю.

[![](https://mpz.brovary.org/wp-content/uploads/2012/12/p1.png)](https://mpz.brovary.org/wp-content/uploads/2012/12/p1.png)[![](https://mpz.brovary.org/wp-content/uploads/2012/12/p2.png)](https://mpz.brovary.org/wp-content/uploads/2012/12/p2.png)

_Повний текст договору - за [посиланням](https://mpz.brovary.org/wp-content/uploads/2012/12/Kupava.pdf)_

У той же час броварський міський голова Ігор Сапожко у відповіді на інформаційний запит зазначив значно менший термін завершення робіт по реконструкції басейну - 9 місяців, починаючи з дати укладання договору, тобто до **квітня 2013 року**. При цьому він зазначив, що термін виконання робіт буде відповідати нормативному лише за умови ритмічного та стовідсоткового фінансування об'єкту.

[![](https://mpz.brovary.org/wp-content/uploads/2012/12/kupava2.jpg)](https://mpz.brovary.org/wp-content/uploads/2012/12/kupava2.jpg)

> Таким чином, обіцяне завершення реконструкції басейну "Купава", яким перед виборами так активно вихвалялася броварська влада, опинилося під великим питанням. У кращому випадку через рік броварчани мають шанс отримати можливість знову користуватися цим басейном, та й то лише за умови вчасного фінансування об'єкту з державного та місцевого бюджетів
