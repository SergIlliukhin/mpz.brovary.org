---
title: "Народна Рада звернулась до броварчан у зв’язку з агресією Російської Федерації. ФОТО. ВІДЕО"
date: 2014-03-02
author: 
  username: "shako"
  display_name: "Тарас Шако"
categories: 
  - "video"
tags: 
  - "yevromaydan"
  - "brovary"
  - "brovarska-narodna-rada"
  - "viche"
  - "valigura"
  - "vibir-redaktsiyi"
  - "lisenko-mikola"
  - "narodna-rada"
  - "novini"
  - "plaksya"
  - "simutin"
coverImage: "wp-content/uploads/2014/03/viche-02.03.201405.jpg"
---

**[![віче 02.03.201411](https://mpz.brovary.org/wp-content/uploads/2014/03/viche-02.03.201411.jpg)](https://mpz.brovary.org/wp-content/uploads/2014/03/viche-02.03.201411.jpg)В неділю 2 березня на Майдані Свободи відбулось чергове броварське віче. Незважаючи на дощ, зібралось кілька сотень броварчан. На головній площі міста виступали лідери місцевої опозиції, громадські активісти. Спікери повідомили громадськість про поточну ситуацію в місті та подальший план дій в умовах гострої політичної кризи в Броварах. Члени Народної ради виступили зі зверненням до мешканців міста з приводу інтервенції Російської Федерації на територію України.**

Почалось віче з хвилини мовчання в пам'ять за загиблими героями Майдану.

[![віче 02.03.201413](https://mpz.brovary.org/wp-content/uploads/2014/03/viche-02.03.201413.jpg)](https://mpz.brovary.org/wp-content/uploads/2014/03/viche-02.03.201413.jpg)

Далі слово взяв очільник броварського «УДАРу» Роман Сімутін, який закликав організовуватись та мобілізуватись броварчан, враховуючи події в Криму та східних областях. Вирішення політичних питань локального масштабу потрібно вирішувати лише після стабілізації та зникнення напруги в суспільстві, вважає «ударівець». Депутат підкреслив, що в разі переходу конфлікту з РФ в гострішу фазу всім броварчанам слід приходити цього ж дня на Майдан Свободи для координації подальших дій.

[![віче 02.03.201412](https://mpz.brovary.org/wp-content/uploads/2014/03/viche-02.03.201412.jpg)](https://mpz.brovary.org/wp-content/uploads/2014/03/viche-02.03.201412.jpg)

Звернувся депутат і до місцевих підприємців – в умовах політичної та економічної кризи попросив допомоги всіма наявними в них ресурсами. Також Сімутін закликав органи влади повернути вкрадений з КП "Телестудія "Наше Місто" модуль мовлення та відновити роботу місцевого телебачення.

[![віче 02.03.201404](https://mpz.brovary.org/wp-content/uploads/2014/03/viche-02.03.201404.jpg)](https://mpz.brovary.org/wp-content/uploads/2014/03/viche-02.03.201404.jpg)

Депутат від «Батьківщини» Юрій Плакся звернувся до чоловіків. «Підніміть свій патріотичний дух на найвищу точку. Ваша місія – захистити Батьківщину» - підкреслив Плакся.

Присутні на мітингу скандували "Путін геть!", "Руки геть від України". Дехто тримав плакати "Ні війні".

[![віче 02.03.201405](https://mpz.brovary.org/wp-content/uploads/2014/03/viche-02.03.201405.jpg)](https://mpz.brovary.org/wp-content/uploads/2014/03/viche-02.03.201405.jpg)

Олег Шевчук зі «Свободи» закликав чоловіків вступати в загони самооборони, аби й надалі патрулювати місто та мобілізуватись в разі виникнення надзвичайної ситуації.

[![віче 02.03.201402](https://mpz.brovary.org/wp-content/uploads/2014/03/viche-02.03.201402.jpg)](https://mpz.brovary.org/wp-content/uploads/2014/03/viche-02.03.201402.jpg)

Представник самооборони, член 8 афганської сотні, пан Антон запросив депутатів міської ради провести сесію та ухвалити необхідні для нормального функціонування міста рішення. Афганець гарантував кожному з депутатів повну безпеку.

[![віче 02.03.201408](https://mpz.brovary.org/wp-content/uploads/2014/03/viche-02.03.201408.jpg)](https://mpz.brovary.org/wp-content/uploads/2014/03/viche-02.03.201408.jpg)

Екс-депутат міської ради Авксентій Гранат повідомив присутнім на мітингу сумну новину – в автокатастрофі [загинув відомий історик, почесний громадянин міста Микола Лисенко з дружиною](https://mpz.brovary.org/istorik-mikola-lisenko-razom-z-druzhinoyu-zaginuli-v-avtokatastrofi/). Лисенко відомий  зокрема тим, що відкрив світу Биківню. Загиблих вшанували хвилиною мовчання.

![віче 02.03.201406](https://mpz.brovary.org/wp-content/uploads/2014/03/viche-02.03.201406.jpg)

<iframe src="//www.youtube.com/embed/bwcoRify6l4" height="315" width="560" allowfullscreen frameborder="0"></iframe>

Член Народної Ради Анна Валігура зачитала звернення до броварчан з приводу іноземної інтервенції. Ситуація в Україні вимагає від всіх бути змобілізованими, в разі активних бойових дій броварчани мають дати організовану відсіч агресору, говориться в заяві. Валігура повідомила, що Народна рада створила координаційний центр та гарячу лінію, куди можна звертатись та записуватись у волонтери і самооборону.

<iframe src="//www.youtube.com/embed/1LpiJtNTxhI" height="315" width="560" allowfullscreen frameborder="0"></iframe>

В таких складних умовах члени Народної Ради закликають скликати позачергову сесію з приводу ситуації в Україні, аби засудити агресорські дії Російської Федерації, а також докласти всіх зусиль для вирішення політичної кризи в Броварах. Повний текст звернення можна [прочитати тут.](https://mpz.brovary.org/zvernennya-narodnoyi-radi-u-zv-yazku-z-inozemnoyu-interventsiyeyu-na-teritoriyu-ukrayini/)

«Протидія або бездіяльність депутатів та посадовців у нинішніх умовах буде розцінюватись як державна зрада та підтримка іноземного військового втручання на територію України” – резюмувала Валігура.

[![віче 02.03.201410](https://mpz.brovary.org/wp-content/uploads/2014/03/viche-02.03.201410.jpg)](https://mpz.brovary.org/wp-content/uploads/2014/03/viche-02.03.201410.jpg)

Закінчилось віче традиційним виконанням гімну України.

**Фото Марії Придьми**
