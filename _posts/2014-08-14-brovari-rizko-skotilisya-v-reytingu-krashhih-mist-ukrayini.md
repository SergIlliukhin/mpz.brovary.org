---
title: "Бровари різко скотилися в рейтингу міст України"
date: 2014-08-14
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "krashhi-mista-ukrayini"
  - "novini"
  - "reyting"
  - "fokus"
coverImage: "wp-content/uploads/2014/08/4GWZLYcS8dA.jpg"
---

**[![4GWZLYcS8dA](https://mpz.brovary.org/wp-content/uploads/2014/08/4GWZLYcS8dA.jpg)](https://mpz.brovary.org/wp-content/uploads/2014/08/4GWZLYcS8dA.jpg)Вперше за останні сім років місто Бровари не потрапили в рейтинг з 50 кращих міст України.**

Авторитетне [видання «Фокус»](https://focus.ua/ratings/276793/?_utl_t=fb), котре щорічно публікує [рейтинг кращих міст України](http://life.pravda.com.ua/society/2014/08/14/177779/), на який посилаються більшість ЗМІ та інформагенцій, цього разу позбавив Бровари права входити в ТОП-50 українських міст. Переможцем цьогорічного рейтингу стала Вінниця, друге місце посів Київ, відразу за столицею йде Івано-Франківськ. У п’ятірку також потрапили Чернівці (4 місце) та Львів (5 місце).

Прикметно, що майже всі великі населені пункти Київщини представлені в рейтингу. Так, з міст Київської області найвищу позицію займає Славутич – 13 місце. Також до переліку кращих міст потрапили Переяслав Хмельницький  (18 місце), Бориспіль (20 місце), Буча (29 місце) та Біла Церква (40 місце). Окрім того, за версією «Фокусу», кращим за Бровари для проживання в Україні є навіть такі міста як Енергодар, Южноукраїнськ та Артемівськ.

<iframe src="//www.youtube.com/embed/lTcTFzjGeoA" width="640" height="360" frameborder="0" allowfullscreen="allowfullscreen"></iframe>

Зазначимо, що в 2012-му році видання ставило Бровари на 24 сходинку – це була найвища позиція нашого міста за всю історію рейтингу. В 2011-му році Бровари перебували на 33 позиції, а в 2010-му  та 2009-му – на 30 місці. В 2008-му місто опинилось на 49 сходинці, за рік до цього – розділяло 39 та 40 позицію.
