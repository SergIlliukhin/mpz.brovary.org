---
title: "Архів Інтернет-марафону “Округ № 97: гаряча точка виборів-20​12″"
date: 2012-11-02
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "den-viboriv"
  - "kandidat-u-narodni-deputati"
  - "marafon"
  - "novini"
  - "ovk"
  - "okrug-97"
coverImage: "wp-content/uploads/2012/10/Marafon.jpg"
---

[![](https://mpz.brovary.org/wp-content/uploads/2012/10/Marafon.jpg "Марафон")](https://mpz.brovary.org/wp-content/uploads/2012/10/Marafon.jpg)Вчора ми нарешті завершили наш Інтернет-марафон, присвячений виборам у 97 окрузі, який тривав майже чотири доби. Публікуємо архів усі наших повідомлень, з посиланнями, фото та відео. Тим, хто не стежив за нашими сторінками у соціальних мережах “**[ВКонтакті](https://vk.com/public33385818)”** та “**[Фейсбук](https://www.facebook.com/pravo.znaty.brovary)**“ у День виборів та після, може бути цікаво зануритись у ту атмосферу, яка панувала у Броварах 28 жовтня. Тим, хто стежив, може бути цікаво згадати особливо хвилюючі моменти або подивитись на них ретроспективно. Зрештою, ця онлайн-хроніка залишиться для історії.

[1 листопада о 12:59](https://vk.com/wall-33385818_928) На цьому ми завершуємо наш 4-денний виборчий інтернет-марафон "Округ-97: гаряча точка виборів-2012". На даний момент броварська окружна комісія виготовляє протоколи з результатами виборів у нашому виборчому окрузі (18+3 копії). Офіційні результати мають бути оголошені до 12 листопада. "Маєш право знати" планує зробити репортаж з останнього засідання ОВК, на якому ця комісія має припинити свої повноваження.

[1 листопада о 12:54](https://vk.com/wall-33385818_927) Згідно з даними, оприлюдненими на сайті ЦВК, партійні симпатії виборців 97 округу виглядають наступним чином: 1) ВО "Батьківщина" - 36 791 (35.63%) 2) "УДАР Віталія Кличка" - 25 359 (24.56%) 3) Партія регіонів - 17 381 (16.83%) 4) ВО "Свобода" - 10 486 (10.15%) 5) Комуністична партія України - 6 442 (6.24%)

[31 жовтня о 18:11](https://vk.com/wall-33385818_926) Голова ОВК № 97 Юліан Волошин, після того, як було прийнято усі уточнені протоколи і система порахувала результати, оголосив "попередній результат" - переміг Різаненко. Але зараз комісія має оформити всі документи належним чином, скласти свій протокол та відвезти це все в ЦВК. Лише після того, як ЦВК прийме всі документи, можна буде оголошувати остаточні офіційні результати виборів у 97 окрузі, і розпускати цю горе-ОВК № 97.

[31 жовтня о 16:28](https://vk.com/wall-33385818_921) Нарешті на сайті ЦВК підраховано 100% протоколів по округу 97. З результатом 31.04% (31678 голосів) впевнено перемагає Павло Різаненко! За ним - Микола Семеняка з результатом 16.27% (16613 голосів) та Сергій Федоренко 14.06% (14318 голосів). Зараз у приміщенні ОВК триває заключне засідання, на якому має бути оголошено офіційні результати підрахунку голосів. ![](http://cs319819.userapi.com/v319819547/1c2b/8j973ZGgJUA.jpg)

[31 жовтня о 15:55](https://vk.com/wall-33385818_920) Щойно ОВК № 97 прийняла останній уточнений протокол від дільниць. Зараз дані введуть в систему "Вибори 2012" і вона має видати результати виборів, після чого на засіданні мають оголосити переможця-мажоритарника, а також результати волевиявлення по політичних партіях. Команда "Маєш право знати" разом з активістами "Наступу" вирушає на цей історичний момент у житті нашого міста та всього округу, щоб побачити все на власні очі.

[31 жовтня о 14:35](https://vk.com/wall-33385818_919) ФІНІШНА ПРЯМА: Зараз в ОВК № 97 має розпочатись фінальне засідання. Мають прийняти та врахувати протоколи 6 дільниць, які були відправлені на уточнення, після чого повинні зрештою оголосити результати виборів-2012 у нашому виборчому окрузі. Станом на зараз пораховано 130 дільниць і результат маємо такий: Різаненко - 30.70 %, Семеняка - 17.35 %, Федоренко - 14.16 %. Прикметно, що непорахованими залишаються шість саме броварських дільниць, у яких Різаненко набрав чималу кількість голосів.

[31 жовтня о 12:47](https://vk.com/wall-33385818_918) Ну все, залишилось 8 дільниць, і результати по 97 округу нарешті буде встановлено. Щоправда, важко наразі спрогнозувати, коли це станеться. У будь-якому разі, за даними сайту ЦВК, станом на 12:23 оброблено 94.11 % протоколів. Різаненко має 30.08 % голосів, Семеняка - 17.65 %, Федоренко - 14.10 %. Враховуючи, що дані паралельного підрахунку підтверджуються, то незабаром на Семеняку чекає втрата майже 2 % голосів, а у Федоренка - мінус 0,4% голосів.

[31 жовтня об 11:50](https://vk.com/wall-33385818_915) ПОВЧАЛЬНА ІСТОРІЯ: У День виборів на виборчу дільницю у селищі міського типу Велика Димерка, яка розташована у приміщенні навчально-виховного комплексу, прийшла у супроводі своєї доньки, внучки та правнуків, і проголосувала 92-літня жінка - Олександра Олексіїівна Морозова. Сама вона сказала, що не могла залишиться вдома, бо вважає, що неодмінно треба голосувати: "Я вже старенька, але голосувати ж треба. Як це не ходити на вибори? Я голосую за внуків та правнуків", - сказала Олександра Олексіївна. Історію розповів у фейсбук-групі "Округ 97" журналіст Анатолій Гаркуша. ![](http://cs319819.userapi.com/v319819900/1fa3/p-lgS8PRLOY.jpg)

[31 жовтня об 11:14](https://vk.com/wall-33385818_914) Станом на 10:53 оброблено 90.44 % протоколів. Залишилось 13 дільниць. Результат на даний момент наступний: Різаненко - 29.91 % (26 851 голосів), Семеняка - 17.57 % (15 773 голосів), Федоренко - 14.10 % (12 663 голосів). В ОВК № 97 сьогодні - перерахунок по тих дільницях, які завернули ще в першу ніч і потім.

[31 жовтня о 10:31](https://vk.com/wall-33385818_912) АНАЛІТИКА: Нарешті ми зробили аналіз географічного розподілу симпатій виборців 97 округу - на основі результатів паралельного підрахунку штабу «УДАРу». Цифри, які ми отримали, пояснюють дуже багато: і чому Семеняка зайняв друге місце, і чому Федоренко зазнав нищівної поразки, і чому Різаненко переміг, звісно. Відповіді на ці запитання - за посиланням. ПРОХАННЯ ПОШИРИТИ! Ми півдня цю аналітику робили ;)

![](http://cs319819.userapi.com/v319819900/1f9a/EbeGm846Bto.jpg) [https://mpz.brovary.org/elektoralna-geografiya-97-okrugu-sekret-sribla-semenyaki-ta-urok-bezzaperechnoyi-peremogi-vid-rizanenka/](https://mpz.brovary.org/elektoralna-geografiya-97-okrugu-sekret-sribla-semenyaki-ta-urok-bezzaperechnoyi-peremogi-vid-rizanenka/)

[31 жовтня о 10:00](https://vk.com/wall-33385818_910) Станом на 09:46 у 97 окрузі окрузі, де вчора нарешті прийняли всі дільниці, оброблено 87.5 % протоколів. У Різаненка - 30.05 %, у Семеняки - 18.57 %, у Федоренка - 14.22 %. Залишилось порахувати ще 17 дільниць.

[31 жовтня о 7:18](https://vk.com/wall-33385818_909) За даними ЦВК Павло Різаненко більш ніж на 8 тис голосів випереджає найближчого конкурента - Семеняку та на 11 тис голосів - Федоренка. Станом на 7 годину ранку оброблено 73.52% протоколів. Різаненко - 29.89%, Семеняка - 18.24%, Федоренко - 14.62%.

[31 жовтня о 3:34](https://vk.com/wall-33385818_908) ІСТОРИЧНИЙ МОМЕНТ: Сьогодні, близько другої ночі, ОВК № 97 нарешті прийняла всі 136 дільниць. Встановлення остаточних результатів виборів по 97 округу доведеться ще почекати, адже частина протоколів була повернута на уточнення, а по частині взагалі будуть перераховувати бюлетені, проте нарешті "жива черга" членів ДВК тривалістю у 2 доби закінчилась. Відео "Громадського захисту Київщини" не дасть нам забути, як це, на жаль, було: [![](http://cs6076.userapi.com/u6956900/video/l_31b46cb5.jpg)](https://vk.com/away.php?to=http%3A%2F%2Fwww.youtube.com%2Fwatch%3Fv%3DrRhAssPRq2U%26feature%3Dplcp&post=-33385818_908) [Черга під ОВК-97 під час прийому бюлетенів 2:16](https://www.youtube.com/watch?v=rRhAssPRq2U&feature=player_embedded)

[31 жовтня о 1:42](https://vk.com/wall-33385818_907) Станом на 01:25, згідно з даними на сайті ЦВК, у 97 окрузі оброблено 69.85 % протоколів (95 дільниць). Рейтинг Різаненка поступово, з кожною годиною, зростає і нині становить 29.33 %, у Семеняки навпаки відсоток невпинно зменшується і нині становить 19.42 %. У Федоренка уже тривалий час рівень підтримки виборців залишається практично без змін - 14.72 %.

[31 жовтня в 0:19](https://vk.com/wall-33385818_905) Станом на 00:01, згідно з даними ЦВК, у 97 окрузі оброблено 67.64 % протоколів. У Різаненка - 28.92 %, у Семеняки - 20.30 %, у Федоренка - 14.71 %.

[30 жовтня 2012 о 22:55](https://vk.com/wall-33385818_903) Станом 22:42, за даними ЦВК, у 97 окрузі оброблено 64.70 % протоколів (88 дільниць). Різаненко має 28.46% голосів, Семеняка - 21.63 % (-1 %), Федоренко - 14.82 %.

[30 жовтня 2012 о 22:41](https://vk.com/wall-33385818_902) Прес-служба партії "УДАР" зробила відео про сьогоднішній приїзд Кличка до Броварів. Без закадрового тексту відеоряд досить добре передає атмосферу, яка панувала сьогодні в ОВК № 97: [![](http://cs6076.userapi.com/u6956900/video/l_2fd68726.jpg)](https://vk.com/away.php?to=http%3A%2F%2Fwww.youtube.com%2Fwatch%3Fv%3Dgo7kiy80xC0%26feature%3Dshare%26list%3DUUvsytGcgYkvwV1_Av8LqnAA&post=-33385818_902) [Віталій Кличко відвідав окружком в Броварах 4:50](https://www.youtube.com/watch?feature=player_embedded&v=go7kiy80xC0)

[30 жовтня 2012 о 21:57](https://vk.com/wall-33385818_900) Станом на 21:30 оброблено 61.02 % протоколів (83 дільниці). Різаненко наростив ще пів відсотка і має нині 28.27%, Семеняка "втратив" майже півтора відсотка і має нині 22.63%, Федоренко втратив одну соту і має 14.83%.

[30 жовтня 2012 о 21:26](https://vk.com/wall-33385818_895) ТРОХИ ЧУТОК ДЛЯ ПІДНЯТТЯ НАСТРОЮ: У групі "Округ 97" на фейсбуку користувач Анатолій Дністровий написав: "Добрі люди, які проте не хочуть називатися (через переслідування), кажуть: штаб Партії регіонів у 97-му окрузі повністю деморалізований, що там сьогодні цілий день нищили документацію, людей на виплати - кинули, як і своїх спостерігайстерів та активістів. Є така версія, що це страх не стільки через поразку Федоренка, скільки через те, що "бабло то укралі... самі у своїх" :)

[30 жовтня 2012 о 21:02](https://vk.com/wall-33385818_894) Станом на 20:37, як повідомляє сайт ЦВК, у 97 окрузі оброблено 58.82 % протоколів (80 дільниць). Різаненко має уже 27.70% (+0,5%), Семеняка - 23.99% (-0,5%), Федоренко - 14.98 % (майже так само, як і годину тому).

[30 жовтня 2012 о 20:54](https://vk.com/wall-33385818_893) Сюжет телеканалу "ТВі" про роботу броварської ОВК та кілька версій щодо причин "затримок" з обробкою протоколів ДВК: [tv.tvi.ua/video/sytuatsija-u-97-vyborchomu-okruzi.html](http://tv.tvi.ua/video/sytuatsija-u-97-vyborchomu-okruzi.html)

[30 жовтня 2012 о 20:12](https://vk.com/wall-33385818_890) За даними ЦВК, станом на 19:45 ОВК-97 обробила 57.35% протоколів (78 дільниць з 136). На першому місці - Різаненко, який має 27.31 %, на другому - Семеняка з 24.57 % голосів, на третьому - Федоренко з 15.07 % підтримки.

[30 жовтня 2012 о 18:34](https://vk.com/wall-33385818_887) Станом на 18:20 за даними ЦВК, які передає ОВК, у 97 окрузі оброблено 51.47 % протоколів (70 дільниць). Різаненко продовжує лідирувати з результатом 27.46 %, Семеняка - 25.63 %, Федоренко - 13.84 %. Чекаємо подальших оновлень.

[30 жовтня 2012 о 18:01](https://vk.com/wall-33385818_884) Нові дані на сайті ЦВК: станом на 17:42 Різаненко продовжує залишатись переможцем і має 27.42 % голосів. Семеняка - 26.25 %. Федоренко - 13.67 %. Загалом оброблено майже половину протоколів - 49.26 % (67 зі 136 дільниць).

[30 жовтня 2012 о 17:04](https://vk.com/wall-33385818_879) УВАГА! Як повідомляє броварський штаб "УДАРу", почався наступний етап реалізацї сценарію фальсифікації виборів у 97 окрузі: членів ДВК, яким в ОВК "завернули" протоколи, почали умовляти підписувати порожні бланки. "На броварських виборчих дільницях, де перемога Павла Різаненка найбільш переконлива, керівництво дільничних комісій намагається умовити членів ДВК та спостерігачів підписати порожні бланки уточнених протоколів", - йдеться у повідомленні прес-служби штабу. Зокрема про таку ситуацію повідомили з дільниць № 321239, № 321251 та № 321240.

[30 жовтня 2012 о 16:31](https://vk.com/wall-33385818_878) Нарешті "технічні" помилки на сайті ЦВК виправлено! Це було зроблено завдяки зусиллям членів ОВК від опозиції, які одразу ж почали з'ясовувати, що це за помилки і хто їх допустив. Проте у штабі Різаненка переконані, що подібні "помилки" можуть повторитись, а тому продовжують проведення оперативного моніторингу даних, які оприлюднюються на сайті ЦВК, та одразу порівнюють їх з даними свого паралельного підрахунку, які зафіксовані у протоколах з "мокрими" печатками по кожній дільниці.

[30 жовтня 2012 о 16:10](https://vk.com/wall-33385818_876) Сьогодні до броварської окружної комісії, яка на всю країну прославилась "дуже повільною" обробкою протоколів, приїжджав лідер партії "УДАР" Віталій Кличко. Якраз у цей час в ОВК № 97 перебували міжнародний спостерігач Ханне Северінсен та кандидат, який переміг за результатами паралельного підрахунку зі значним відривом, Павло Різаненко. Пропонуємо вашій увазі ВІДЕО даного візиту від громадянської кампанії "НАСТУП":

![](http://cs6076.userapi.com/u6956900/video/l_10310c33.jpg) [До ОВК №97 у Бровари приїхали Кличко та Северінсен 2:24](https://www.youtube.com/watch?v=pAoAoDwb2II&feature=youtu.be)

[30 жовтня 2012 о 15:49](https://vk.com/wall-33385818_875) УВАГА!!! Почались "технічні помилки" у результатах волевиявлення у нашому окрузі! Системний адміністратор ОВК № 97 вводить дані, які не відповідають дійсності. Голоси, згідно з протоколами віддані за Різаненка, зараховують іншим кандидатам: на дільниці № 320232 543 голоси "перекинуто" на Рокоман, на дільниці № 321251 - 518 голоси зараховано "за Ришка". У штабі Різаненка переконані, що ці помилки робляться свідомо. ПРОХАННЯ ПОШИРИТИ!!

[30 жовтня 2012 о 15:43](https://vk.com/wall-33385818_874) О, динаміка змін на сайті ЦВК вражає порівняно з попередніми днями :) Уже Різаненко лідер - 27.51 %. Семеняка - 26.39 %. Федоренко - 13.33 %. Оброблено 47.79 % (65 дільниць) протоколів. Додалось дві дільниці - з Баришівки та Броварського району.

[30 жовтня 2012 о 15:38](https://vk.com/wall-33385818_873) Не довго протримався Різаненко в лідерах :) Менше 15 хвилин. Станом на 15:11 пораховано уже 46.32 % протоколів - додалось 5 дільниць з Баришівки, і, зрозуміло, Семеняка знову потрапив на місце переможця з підтримкою у 26.01 %. Різаненко втратив піввідсотка і має 25.21 %. Федоренко теж втратив і має нині 13.46 %.

[30 жовтня 2012 о 15:21](https://vk.com/wall-33385818_871) Не пройшло і 20 хвилин, як електоральна картина 97 округу змінилась: станом на 14:54 згідно з даними сайту ЦВК лідером нарешті став Різаненко, який за даними паралельного підрахунку здобув понад 30% голосів, який на даний момент має 25.74 %. Семеняка, який лідирував на сайті ЦВК майже добу, бо в першу чергу оброблялись дані дільниць Баришівки та Березані, нині має 24.59 %. Кандидат від Партії регіонів Федоренко продовжує втрачати підтримку і ни ні має 13.81 %. За ці 20 хвилин до оброблених 53 дільниць додалось 3 - з Броварського району та 2 з Броварів.

[30 жовтня 2012 о 15:07](https://vk.com/wall-33385818_870) Станом на 14:38 за даними ЦВК у 97 окрузі оброблено 38.97 % протоколів ДВК. Лідирує досі Семеняка (26.51 %), але поступово його відсоток підтримки зменшується (вчора ввечері у нього було 36,63 %). Майже наздогнав його Різаненко, який на даний момент має 24.98 % голосів, і останнім часом ця цифра лише зростає. Суттєво понизився відсоток електоральних симпатій Федоренка, який на даний момент становить 14.16 % (а ще вчора він був лідером та мав майже 30 %). При цьому на даний момент пораховані дані 53 дільниць, з яких 19 ДВК - Баришівки та району, 5 - Березані, 21 - Броварського району, 8 - Бровари.

[30 жовтня 2012 о 12:19](https://vk.com/wall-33385818_860) ХТО ТАКИЙ СЕМЕНЯКА: зважаючи на те, що серед читачів нашої сторінки переважно броварчани і тому у них цілком природно виникає запитання "хто такий Микола Семеняка?", який за даними паралельного підрахунку посів друге місце, обігнавши Федоренка та Ратнікова, а зараз - за даними ЦВК - на етапі обробки 32 % голосів взагалі лідирує, ми поділимось з вами тої інформацією, якою команда "Маєш право знати" володіє з цього приводу. Микола Семеняка - відома особистість у Баришівському району та Березані, він неодноразово брав участь у відстоюванні інтересів громади у своїй місцевості, в очах баришівців та березанців - він борець та "свій". Крім того, як розповіла нам вчора людина з Березані, він проводив активну кампанію: зустрічався з людьми, по вулицях їздили машини з прапорами, роздавалась газети, фільми на дисках, були рекламні плакати. Більшість тамтешніх виборців голосували за Семеняку, бо вперше від їхнього регіону йшов сильний кандидат. Стосовно даних ЦВК і "лідерства" Семеняки, є дуже просте пояснення: на сайті ЦВК можна подивитись, дані з яких дільниць оброблено ( [www.cvk.gov.ua/vnd2012/wp337pt001f01=900pf7331=97.html](www.cvk.gov.ua/vnd2012/wp337pt001f01=900pf7331=97.html)), і там чітко видно, що дуже велика кількість дільниць - це Березань та Баришівка (номер починається на 3200...). Щойно почнуть обраховувати броварські дільниці, у Різаненка має рейтинг піти вгору, бо найбільша підтримка у Різаненка, звісно, у Броварах та районі, окремі села майже повністю голосували за нього. Ми зараз готуємо аналітику про "географічні симпатії" виборців 97 округу і все вам наочно покажемо.

[30 жовтня 2012 о 7:15](https://vk.com/wall-33385818_843) За даними ЦВК опрацьовано 32.35% протоколів: Семеняка - 27.01%, Різаненко - 25.67% і дуже позаду Федоренко - 15.11%

[29 жовтня 2012 о 21:20](https://vk.com/wall-33385818_835) Друзі, враховуючи те, що Сергій Федоренко, більше відомий як Людина-Тролейбус, отримав гучного ляпаса від виборців округу 97, хотілося б знати Вашу думку: що ж тепер буде з обіцяним тролейбусом?Що тепер буде з тролейбусом Бровари-Київ? \[table\]

| Тролейбусну лінію збудують, як і обіцяли - до 2015 року |  |
| --- | --- |
| 27 | **15.2%** |
| Будівництво тролейбусу заморозять до президентських виборів |  |
| 58 | **32.6%** |
| Будівництво заморозять, підземний перехід на Розвилці закопають, асфальт згорнуть в рулончик - дерев, правда, уже не повернуть |  |
| 93 | **52.2%** |

 Проголосували **178**людей.

[29 жовтня 2012 о 20:50](https://vk.com/wall-33385818_832) "Громадський захист Київщини" опублікував копії протоколів про підрахунок голосів виборців з виборчих дільниць м.Бровари: [Посилання groza.org](http://groza.org/protokoly-dilnychyh-vyborchyh-komisij-po-m-brovary-foto/)[29 жовтня 2012 о 20:46](https://vk.com/wall-33385818_831) На сайті ЦВК Різаненко вперше обійшов Федоренка. Підраховано 22,05% відсотків протоколів. Семеняка - 36,63%, Різаненко - 20,70%, Федоренко - 16,92%

[29 жовтня 2012 о 19:54](https://vk.com/wall-33385818_830) Журналіст Андрій Качор, який у цій виборчій кампанії потрапляв в газетні публікації та телесюжети не набагато рідше, ніж кандидат Різаненко, поділився своїми "висновками у перші години після виборів": і про те, що означає перемога Різаненка, і про те, як вела себе влада у відверто кризовій ситуації, а також зазирнув у недалеке майбутнє мешканців Торгмашу, на яких тепер чекають перевибори ;) [Посилання pravo-znaty.org.ua](https://mpz.brovary.org/shho-i-treba-bulo-dovesti/)

[29 жовтня 2012 о 19:19](https://vk.com/wall-33385818_829) О, на сайті ЦВК уже оприлюднено нові дані: станом на 18:55 у 97 окрузі оброблено 18.38 % протоколів ДВК. Лідером з суттєвим відривом є на даній стадії обробки голосів Микола Семеняка, який має 29.45 % підтримки виборців, Федоренко невпинно втрачає голоси та має уже всього 21.63 % голосів, Різаненко також дещо втратив порівняно з даними годину тому і має 20.87 %. Решта кандидатів мають наступні показники: Ратніков (7.01 %), Іваненко (3.76 %), Кравець (3.11 %), Шапран (2.62 %).

[29 жовтня 2012 о 19:11](https://vk.com/wall-33385818_828) Станом на 17:55 за даними ЦВК у 97 окрузі оброблено 16,91 % протоколів ДВК. У лідери електоральних симпатій упевнено вирвався Микола Семеняка, який має 28.88 % підтримки виборців, Федоренко, який ще дві години тому дихав йому у спину, суттєво відстає та має 22.57 % голосів, але все одно випереджає Павла Різаненка, який на даний момент має 21.13 % голосів. Решта кандидатів мають значно менше підтримки: Ратніков (7.11 %), Іваненко (3.71 %), Кравець (3.06 %), Шапран (2.81 %).

[29 жовтня 2012 о 18:02](https://vk.com/wall-33385818_827) Як повідомляє прес-служба "Грози", партійні симпатії виборців 97-го округу згідно з паралельним підрахунком броварського штабу партії "УДАР" виглядають наступним чином: - ВО "Батьківщина" - 35 558 голосів - 33,9 - УДАР - 24 427 голосів - 23,3 % - Партія регіонів - 16 140 голосів - 15,4 % - ВО "Свобода" - 10 151 голосів - 9,7 % - КПУ - 6 225 голосів - 5,9 % "Україна - вперед!" - 1 293 голосів - 1,2 %. Дані результати вирахувано штабом на підставі протоколів 136 виборчих дільниць із «мокрими» печатками. Загалом у виборах у 97 окрузі взяло участь 104 668 виборців.

[29 жовтня 2012 о 17:50](https://vk.com/wall-33385818_826) Станом на 16:01 за даними ЦВК у 97 окрузі оброблено 12,5 % протоколів ДВК. На зміну "лідеру станом на 14:45" Сергію Федоренку прийшов кандидат з Березані Микола Семеняка, який має 25.08 % підтримки, Федоренко дихає йому в спину та має 24.54% голосів, а переможець за даними екзит-полу Павло Різаненко за годину "наростив" майже один відсоток голосів і має 20.57 %. Ратніков (7.87 %), Кравець (3.81 %), Іваненко (3.73 %), Шапран (2.82 %).

[29 жовтня 2012 о 17:28](https://vk.com/wall-33385818_824) За даними спільного екзит-полу компаній TNS в Україні, SOCIS та GfK Ukraine, найбільше вчора на дільниці у 97 окрузі прийшло пенсіонерів (28%), найменше - молоді (10%), більшість (57%) виборців визначилась зі своїм вибором ще півроку тому, 4% визначились безпосередньо на дільниці. Більше даних про активних виборців 97 округу, а також електоральні симпатії опитаних по партіях та кандидатах читайте за посиланням:

![](http://cs319819.userapi.com/v319819900/1f93/7nEGqxKyKiw.jpg)

[Посилання pravo-znaty.org.ua](https://mpz.brovary.org/za-danimi-ekzit-polu-v-97-okruzi-z-velikim-vidrivom-peremig-pavlo-rizanenko/)

[29 жовтня 2012 о 16:20](https://vk.com/wall-33385818_823) Ось як Павло Різаненко пояснює на своїй сторінці у "Фейсбуку" досить кардинальну різницю в даних паралельного підрахунку та результатів обробки 9% протоколів на сайті ЦВК: "Дані до ЦВК передаються в електронному вигляді, це робить голова ОВК, який має доступ до серверної. Передаються зараз малі та спецдільниці, на яких голосування та підбиття підсумків зазвичай відбувається найшвидше. На цих дільницях також зазвичай більш контрольоване центральною владою (в/ч та тюрми) та місцевою (малі села та хутори) голосування". [Посилання www.facebook.com](https://www.facebook.com/pavlo.rizanenko)

[29 жовтня 2012 о 16:09](https://vk.com/wall-33385818_822) Станом на 14:45 за даними ЦВК у 97 окрузі оброблено 9,55 % протоколів. Лідирує, звісно, Федоренко (29.48 %), на другому місці - Семеняка (19.98 %) і аж на третьому Різаненко (19.79 %), далі Ратніков (8.61 %), Кравець (4.31 %), Іваненко (4.03 %), Шапран (2.46 %). Чекаємо на оновлені дані вже найближчим часом. [Посилання www.cvk.gov.ua](https://www.cvk.gov.ua/vnd2012/wp040pt001f01=900pf7331=97.html)

[29 жовтня 2012 о 14:46](https://vk.com/wall-33385818_819) Враження одного з членів ДВК по квоті Різаненка про ніч виборів у Броварах: "Так сталося, що ці вибори для мене тривають і тривають, і невідомо, коли закінчаться. Написати можна багато. Напишу основне. Протоколи й бюлетені наша двк досі не здала. В ОВК величезні черги, які майже не рухаються, багатьох ще й "завертають" за неправильне оформлення протоколів. Безсонно, незрозуміло. Дивні відчуття. Я член двк від кандидата, який на дільниці набрав найбільшу кількість голосів, тому я одна з тих, хто за законом має транспортувати й передавати усе "добро". Те, що він так буде лідирувати, стало явним "нєжданчіком" для очільників комісії. Вголос вони цього не казали, та це було настільки очевидно. Що аж усміхнуло. Коли при підрахунку відповідна гірка бюлетенів почала стрімко зростати, я пізньої ночі, крізь втому й бажання спати, відчула колосальний приплив сил. Ніби нової крові хтось додав. (Це щось від радості отого звуку в батареях, коли нарешті у холоди вмикають опалення). Були спостерігачі. Рахували все нормально. Готові були їхати "здаватися". Приїхали. У холод, який пробирав до кісток, і "мертву" чергу, що не рухалася. Вирішили не наживати хвороб багатогодинним стоянням надворі (перед нами дехто ВЖЕ стояв три години). Прийняли рішення відвезти все назад на дільницю й чекати, доки "розсмокчеться". За інформацією на зараз, "розсмокчеться" невідомо коли. Записалися у чергу. А вона надійде. Хто знає. Чи пізно ввечері, чи вночі. А, мо, завтра під ранок. Ще й документи можуть "завернути", як це вже зробили багатьом. Знала, що буде жорстко. Та це навіть мої сподівання перевершило" (цей уривок взято з блогу цього члена ДВК на [livejournal.com](www.livejournal.com)).

[29 жовтня 2012 о 14:26](https://vk.com/wall-33385818_818) Ну як, готові почути результати 100 % паралельного підрахунку від броварського штабу "УДАРУ" за даними спостерігачів з усіх 136 дільниць? Звісно, окремі цифри можуть бути неточними, бо цей підрахунок робився оперативно та протягом всієї ночі, крім того, по окремих дільницях можливий перерахунок, але у будь-якому разі цифри суттєво змінитись не повинні. Так, за результатами 100% оброблених протоколів 136 ДВК маємо наступне: Різаненко - 31672 голосів - 30,26% Семеняка - 16605 голосів - 15,86% Федоренко - 14316 голосів - 13,68% Ратніков - 12264 голосів - 11,72% Іваненко - 8611 голосів - 8,23% Кравець - 4030 голосів - 3,85% Шапран - 3529 голосів - 3,37%.

[29 жовтня 2012 о 13:53](https://vk.com/wall-33385818_816) "Українська правда" пильно стежить за перебігом виборів у нашому окрузі. Ось свіжі новини про вкрай повільний підрахунок голосів в окружній комісії № 97 - опрацьовано всього 5.14% голосів: [Посилання www.pravda.com.ua](http://www.pravda.com.ua/news/2012/10/29/6976081/)

[29 жовтня 2012 о 12:14](https://vk.com/wall-33385818_814) Як повідомляють члени ОВК від опозиції, серед протоколів, які надходять від окружну комісію, дуже багато "матеріалу" для перерахування бюлетенів, і ще більше - для уточнення протоколів. Вочевидь, саме з цим на даний момент пов'язана така затримка з отриманням даних про результати волевиявлення виборців 97 округу та передачею їх до ЦВК.

[29 жовтня 2012 об 11:58](https://vk.com/wall-33385818_811) Як стало відомо "Маєш право знати" з власних джерел, членів окремих ДВК Броварського району, які всю ніч провели під окружною комісією, однак у яких так не прийняли протоколів, відправляють додому... разом з усіма документами! І люди, розгублені, стомлені та налякані, не розуміючи, що їм насправді потрібно робити, дійсно їдуть додому.

[29 жовтня 2012 об 11:53](https://vk.com/wall-33385818_810) Ось такий бардак нині панує біля броварської ОВК, яку вчора так старанно охороняли "технічні працівники" від незалежної преси та спостерігачів, тепер же окружком оточили стомлені та виснажені безсонною ніччю голови та члени ДВК: [![](http://cs6076.userapi.com/u6956900/video/l_c8ed4187.jpg)](https://vk.com/away.php?to=http%3A%2F%2Fwww.youtube.com%2Fwatch%3Fv%3DhB_ZQ54G6NM%26feature%3Dyoutu.be&post=-33385818_810) [Округ №97 гальмує прийом протоколів ДВК 0:36](https://www.youtube.com/watch?v=hB_ZQ54G6NM&feature=youtu.be)

[29 жовтня 2012 об 11:50](https://vk.com/wall-33385818_809) І так, ми продовжуємо наш виборчий інтернет-марафон. Вже просто очевидно, що до визначення остаточних результатів волевиявлення виборців 97 округу ще дуже далеко. Як повідомляє "Наступ", станом на 10:47 окружна виборча комісія №97 (Бровари) передала в ЦВК дані лише по 5,47% опрацьованих протоколів ДВК. І завдяки таким вкрай незадовільним показникам з усіх 225 одномандатних виборчих округів в Україні, броварський округ зі своєю кількістю оброблених протоколів за швидкістю обробки результатів виборів займає "почесне"... 222 місце! Гірше нас лише округ №217 (Київ), округ №92 (Київщина), №197 (Черкаси) та округ №114 (Луганщина).

[29 жовтня 2012 о 6:49](https://vk.com/wall-33385818_805) Інформація з броварського штабу "УДАРУ", який проводить паралельний підрахунок голосів: Станом на 4.45 29.10.2012 Отримано дані від спостерігачів з 114 дільничних комісій: Різаненко – 28433 голосів Семеняка – 13536 голосів Федоренко - 11790 голосів Ратніков – 10666 голосів Іваненко – 7609 голосів Кравець – 3354 голосів Шапран – 2890 голосів

[29 жовтня 2012 о 3:55](https://vk.com/wall-33385818_803) Команда "МПЗ" усе ж таки не спить і моніторить теленовини про День виборів у Броварах. Ось сюжет телеканалу ТВі про інцидент на броварській ОВК, який також не оминули увагою телеканали "Інтер" та "24": [![](http://cs6076.userapi.com/u6956900/video/l_6218ef3a.jpg)](https://vk.com/away.php?to=http%3A%2F%2Fwww.youtube.com%2Fwatch%3Fv%3DQ3jZRJvaHE4%26feature%3Dg-high-u&post=-33385818_803) [Скандальний інцидент на округу № 97 1:32](https://www.youtube.com/watch?v=Q3jZRJvaHE4&feature=g-high-u)

[29 жовтня 2012 о 3:46](https://vk.com/wall-33385818_802) Інформація з броварського штабу "УДАРУ", який проводить паралельний підрахунок голосів: Станом на 3:00 29.10.2012 отримано дані від спостерігачів з 90 дільничних комісій. Тенденція зберігається: Різаненко – 22082 голосів - 37% Семеняка – 10749 голосів - 18 % Федоренко - 8503 голосів - 14% Ратніков – 8201 голосів - 13,5% Іваненко – 5627 голосів - 9 % Кравець – 2540 голосів - 4 % Шапран – 2249 голосів - 3,5 %

[29 жовтня 2012 о 2:08](https://vk.com/wall-33385818_800) Телеканал "Інтер" про сьогоднішні інциденти в броварській ОВК: [Посилання podrobnosti.ua](https://podrobnosti.ua/podrobnosti/2012/10/28/866819.html)

[29 жовтня 2012 о 2:01](https://vk.com/wall-33385818_797) Сюжет про виборчу ситуацію у 97 окрузі від журналістів телеканалу "24": [Посилання 24tv.ua](http://24tv.ua/home/showSingleNews.do?mizhnarodni_sposterigachi_nezadovoleni_primishhennyam_okruzhnoyi_komisiyi_u_brovarah&objectId=272022)

[29 жовтня 2012 о 1:55](https://vk.com/wall-33385818_796) До речі, за результатами екзит-полу Центру соціальних та маркетингових досліджень SOCIS, компанії TNS в Україні та GFK Ukraine, рейтинг партій в окрузі № 97 виглядає наступним чином: - ВО «Батьківщина» - 35% - Партія УДАР Віталія Кличка - 26% - Партія Регіонів - 13% - ВО «Свобода» - 12% - КПУ - 6% - Решта партій в окрузі набрали менше 1%. Всього в результаті дослідження було опитано 1215 виборців на 30 дільницях. Можлива похибка - 2,8%.

[29 жовтня 2012 о 1:24](https://vk.com/wall-33385818_795) Таку інформацію передає [Громадянська кампанія Наступ](https://vk.com/nastup_brovary) ![](http://cs319819.userapi.com/v319819715/21c8/6RsQsncBPn8.jpg)

[29 жовтня 2012 о 1:01](https://vk.com/wall-33385818_794) Як повідомляє "Наступ" з посиланням на інсайдерську інформацію з передвиборчого штабу Дмитра Ратнікова: за результатами неофіційного екзит-полу, що його проводили штабісти Ратнікова для внутрішнього використання, голосів за Різаненка віддано майже вдвічі більше, ніж за Дмитра Ратнікова. Точних цифр не називають.

[29 жовтня 2012 в 0:58](https://vk.com/wall-33385818_793) Як повідомляє штаб "УДАРу" у групі "97 округ", екзіт-пол підтверджується. Отримано дані від 43 дільничних комісій: Різаненко – 7785 голосів Семеняка – 5064 голосів Федоренко -3583 голосів Ратніков – 2924 голосів Іваненко – 1977 голосів Кравець – 909 голосів Шапран – 856 голосів

[29 жовтня 2012 в 0:53](https://vk.com/wall-33385818_792) Команда "Маєш право знати" дуже б хотіла у рамках цього марафону до самого ранку інформувати своїх читачів про результати по кожній дільниці у порядку їх надходження до ОВК. Однак через непридатні для журналістської роботи умови в ОВК (немає місць для сидіння) та відсутність Інтернет-сигналу в приміщенні ОВК (Інтернет є лише навулиці) здійснювати онлайн-трансляцію з засідання неможливо. Тому ми йдемо набиратись сил для подальшого висвітлення виборчого процесу і передаємо естафету активістам громадянської кампанії "Наступ", яка триматиме вас в курсі найважливіших новин з "ночі виборів". Узагальнені результати голосування у 97 окрузі від окружної комісії чекайте ближче до ранку.

[29 жовтня 2012 в 0:31](https://vk.com/wall-33385818_791) На засідання броварської ОВК приїхала міжнародний спостерігач Ханне Северінсен. Якщо вона вирішить залишитись в ОВК до ранку, то весь цей час їй доведеться стояти, оскільки сидячих місць для спостерігачів, журналістів, уповноважених та довірених немає :(

[28 жовтня 2012 о 23:53](https://vk.com/wall-33385818_786) Приїхала перша дільниця. 320266, с. Рожни

[28 жовтня 2012 о 23:42](https://vk.com/wall-33385818_785) Стали відомі попередні результати екзит-полу по округу №97, якийспільно проводили Центр соціальних та маркетингових досліджень SOCIS,компанії TNS в Україні та GFK Ukraine: Різаненко Павло Олександроваич - 32% Семеняка Микола Миколайович - 18% Федоренко Сергій Миколайович - 11% Ратніков Дмитро Генадійович - 10% Іваненко Олег Валерійович - 6% Юрченко Анатолій Анатолійович - 4% Кравець Юрій Григорович - 4% Розуменко Микола Васильович 3% Галицький Володимир Віталійович - 3% Шапран Сергій Валентинович - 2% Коханівський Микола Миколайович - 1% Діденко Микола Федорович - 1%

[28 жовтня 2012 о 23:32](https://vk.com/wall-33385818_784) Станом на зараз жодна дільниця не привезла в ОВК протоколів голосування. Засідання триває, але по суті нічого не відбувається. Міжнародні спостерігачі сидять на підлозі в "загорожі". Біля них сидять журналісти телеканалу ТВі.

[28 жовтня 2012 о 23:17](https://vk.com/wall-33385818_782) Щойно голова ОВК сказав, що в 97 окрузі проголосовало трохи більше 104 тис виборців, шо становить майже 59 відсотків. Такими є офіційні дані про явку виборців

[28 жовтня 2012 о 21:33](https://vk.com/wall-33385818_781) В приміщенні ОВК розпочалось засідання комісії № 97. Журналісти та спостерігачі, як і раніше, знаходяться за загорожею і на територію засідання їх не пускають люди з бейджиками "технічні працівники". Члени окружної комісії чекають на перші протоколи з дільниць. Біля приміщення ОВК на вулиці знаходиться кілька десятків людей спортивної статури, близько десяти міліціонерів та спецпризначенці в автобусі, припаркованому біля ОВК. Також до місця встановлення первинних результатів виборів приходять звичайні громадяни.

[28 жовтня 2012 о 21:27](https://vk.com/wall-33385818_780) Як повідомляє прес-служба "Грози", перед завершенням дня голосування дільницях 97 округу мали місце наступні інциденти: 320244 (Броварський р-н,с.Зазим’я) - Бюлетень видано не по відповідному документу. Складено акт про порушення. 321238 (м.Бровари, вул.Лагунової Марії, 11А, навчально-виховний комплекс, фойє) - в кабінці сфотографували бюлетень. Викликана міліція. Складено акт про порушення. 320023 (с Баришівський р-н, Перемога) - документи заповнювалися не тільки секретарем комісії, різними почерками. Складено акт про порушення. 320268 (Броварський р-н, с.Русанів) - голова сільської ради постійно знаходиться на території виборчої дільниці. Складено акт про порушення. 321241 (м.Бровари, вул.Київська, 306А, школа №5, фойє) - людина намагалася винести бюлетень, його зупинили, людина порвала, складено акт про порушення, бюлетень визнають недійсним. 320277 (Броварський р-н, с.Шевченкове, вул.Вокзальна, 40, сільська рада) міжнародному спостерігачу погрожували фізичною розправою.

[28 жовтня 2012 о 19:50](https://vk.com/wall-33385818_778) Друзі! Сьогодні о 20:00 біля ОВК вирішуватиметься доля не лише країни та цього міста, а й доля всіх тих людей, які весь цей час боролись за чесність та прозорість виборів, за правду та справедливість. Весь день ви бачили, на що здатний цей режим та як він ставиться до журналістів та громадських активістів Броварів. Коли нас буде 20-30 осіб, нас буде легко "нейтралізувати", а коли нас з вами буде кілька сотень, це буде практично неможливо. ПРИХОДЬТЕ СЬОГОДНІ НА ПЛОЩУ БІЛЯ ОВК (вул. Кірова, 92, Центр зайнятості), ЩОБ РАЗОМ З НАМИ БОРОТИСЬ ЗА ЧЕСНІ ВИБОРИ ТА ПРАВДУ! Не потрібно заходити в саме ОВК, потрібно просто бути поруч, навулиці, на площі. Беріть з собою друзів та знайомих, одягайтесь тепло і приходьте! Якщо не можете, то хоча б ПОШИРТЕ ЦЕ ПОВІДОМЛЕННЯ. Наперед вдячна, щиро ваша Аліна Дяченко.[![](http://cs416419.userapi.com/v416419900/32c/1paZbYGkcwA.jpg)](/photo6956900_291431181)

[28 жовтня 2012 о 19:23](https://vk.com/wall-33385818_775) Ось відеозапис, на якому видно, як журналісту Андрію Качору ламає камеру один з "технічних працівників" чи "працівників газети "Київщина регіональна" під час зйомки сюжету "Першого національного" про те, що в Броварах "все тихо і спокійно".

[![](http://cs6076.userapi.com/u6956900/video/l_a5218f6d.jpg)](https://vk.com/away.php?to=http%3A%2F%2Fyoutu.be%2FaOtVFP8PfjY&post=-33385818_775) [Під ОВК №97 журналісту розбили камеру 1:51](https://www.youtube.com/watch?v=aOtVFP8PfjY&feature=player_embedded)

[28 жовтня 2012 о 18:03](https://vk.com/wall-33385818_773) Як щойно повідомив журналіст Анатлоій Гаркуша у групі "Округ 97", на виборчій дільниці в с. Погреби (№ 320263) вимкнули світло.

[28 жовтня 2012 о 17:56](https://vk.com/wall-33385818_772) Чергова порція зафіксованих порушень на різних дільницях 97 округу від прес-служби "Громадського захисту Київщини": 321223 (м.Бровари, вул.Герцена, 3, школа №6, фойє) - в кабінці для голосування виявили бюлетень. Голова його забрала і відмовляється показувати. 320258 (Броварський р-н, с.Літочки) - Людині дозволили отримати бюлетень за водійським посвідченням. Складено акт про порушення. 321233 (м. Бровари, вул.Гагаріна, 23А, школа №7, фойє старшого корпусу) виборець фотографував свій бюлетень. Складено акт про порушення. 321236 (м. Бровари, бул. Незалежності, 4, МКЦ «Прометей», ліва частина фойє) - замість бабусі позначку в кабінці для голосування поставила стороння особа, яка назвалась її онукою. Складено акт про порушення. 321235 (м. Бровари, вул. Гагаріна, 23А, школа №7, спортзал) - виборець фотографував свій бюлетень. Складено акт про порушення. 321238 (м.Бровари, вул. Марії Лагунової, 11А, навчально-виховний комплекс, фойє) - по одній адресі в списку виборців записано дві людини, але одна з них там не проживає і не зареєстрована. Складати акт людина відмовилась. 320230 (Броварський р-н, смт Велика Димерка, вул.Леніна, 13, лікарня, фойе) - виборець фотографував свій бюлетень. Складено акт про порушення. 320248 (Броварський р-н, смт Калита, пров. Ювілейний, 4, будинок культури, музичний салон) - на вебкамерах не видно двох столів членів комісії. Складено акт про порушення. 321237 (Броварський р-н, с. Зоря) - не надають копію протоколу про кількість отриманих дільницею бюлетенів. 320230 (Броварський р-н, смт Велика Димерка, вул. Леніна, 13, лікарня, фойє). Шестеро людей фотографували свої бюлетені. Один з них повідомив що отримав гроші за те, що проголосує за кандидата від ПР. 321222 (м.Бровари, вул.Герцена, 3, школа №6, спортзал) - в кабінці для голосування знайшли бюлетені, спостерігачі склали акт. Голова, вкинула ці бюлетені в скриньку, щоб не піднімати галас. і сказала, що акти не дійсні.

[28 жовтня 2012 о 17:30](https://vk.com/wall-33385818_770) "Технічні працівники" броварського ОВК погрожують журналістам газети "Варта" кандидата Юрія Кравця. Про це повідомив сам кандидат на своїй сторінці "ВКонтакті" + ВІДЕО:[![](http://cs533308.userapi.com/u86473155/video/l_c59e07b1.jpg)](/video86473155_163606335) ["Технічна братва" в броварській ОВК 0:58](https://vk.com/video86473155_163606335)

[28 жовтня 2012 о 17:10](https://vk.com/wall-33385818_768) Через ранкові інциденти з перешкоджанням журналістам та спостерігачам в ОВК № 97 до Броварів уже приїжджало кілька телеканалів: "Інтер", "24 канал". Щойно прибули знімальні групи "Першого національного" та "ТРК "Україна". У той момент, коли секретар ОВК Максим Сіданіч давав коментар журналістам державного телеканалу і розказував, що все спокійно, один з "технічних працівників" накинувся на журналіста "Наступу" та зламав тому відеокамеру - прямо перед об'єктивом "Першого національного". Чекаємо уже найближчим часом від активістів "Наступу" ВІДЕО цього інциденту. А також подивимось, яким буде сюжет центрального телеканалу :)

[28 жовтня 2012 о 16:56](https://vk.com/wall-33385818_766) Тим, хто вже взяв участь у нашому онлайн-опитуванні щодо кандидатів-мажоритраників ( [vk.com/wall-33385818\_733](https://vk.com/wall-33385818_733)), пропонуємо взяти участь в аналогічному опитуванні стосовно ваших партійних симпатій. Опитування анонімне. Результати опитування нерепрезентативні та відображають лише електоральні настрої наших читачів та їх друзів. Долучайтесь! ПОШИРЮЙТЕ ЦЕ ОПИТУВАННЯ У СЕБЕ НА СТОРІНКАХ:За яку партію Ви проголосували/збираєтесь голосувати сьогодні? \[table\]

| "Батьківщина" |  |
| --- | --- |
| 71 | **22.1%** |
| Комуністична партія України |  |
| 1 | **0.3%** |
| Партія регіонів |  |
| 37 | **11.5%** |
| "Свобода" |  |
| 83 | **25.9%** |
| "УДАР" |  |
| 109 | **34%** |
| Інша партія |  |
| 20 | **6.2%** |

\[/table\]

 Проголосувала **321** людина.

[28 жовтня 2012 о 16:41](https://vk.com/wall-33385818_765) Прес-служба "Громадського захисту Київщини"повідомляє про наступні порушення на виборчих дільницях 97 округу: 321240 (м.Бровари, вул.Київська, 306-А, школа №5) - Велика скринька не опломбована - скадений акт. 321240 (м.Бровари, вул.Київська, 306-А, школа №5) - Періодично на стіл одного з членів ДВК ставиться пляшка з мінеральною водою (може бути ознакою «потрібного» столу). Члени ДВК намагаються заборонити спостерігачам знаходитись у них за спинами. 321220 (м.Бровари, вул.Київська, 153, школа №1) - фотографували бюлетень у кабінці. 321220 (м.Бровари, вул.Київська, 153, школа №1) - адреси не відповідають дійсності. В списках виборців вписані сторонні особи. 321245 (м.Бровари, вул.Черняховського, 17А, школа №10) - порушення на виїзді, в списку на голосування була людина, яка сходила сама на дільницю і проголосувала. Складено акт про порушення. 321243 (м.Бровари, вул.Черняховського, 17А, школа №10, фойе) - На виїзді із 4-ох осіб, які по списку повинні проголосувати, проголосувало троє, один вже проголосував на дільниці. 321223 (м.Бровари, вул.Герцена, 3, школа №6) - в списках вказана людина, яка давно не прописана за вказаною адресою. 321221 (м.Бровари, вул.Київська, 153, школа №1, актова зала) Зареєстровано невідому особу. Не дають сфотографувати список виборців, в якому є фіктивна адреса. 321250 (м.Бровари, бул.Незалежності, 12Б) Голова комісії та секретар заздалегідь поставили підписи на протоколі підрахунку голосів. 320247 (Броварський р-н, с.Димитрове) одна зі скриньок для голосування поза зоною огляду камери спостереження. Переставити відмовляються. 321244 (м.Бровари, вул.Черняховського, 17А, школа №10, спортзал) - п’яний чоловік розірвав бюлетень. 320268 (Броварський р-н, с.Русанів) - Людина без будь-якого посвідчення проводила «соцопитування». 320263 (Броварський р-н, с.Погреби) - Один із членів комісій без печатки на посвідчені. 321234 (м.Бровари, вул.Гагаріна, 23А, школа №7) - виявили порушника, який фотографував бюлетень. Викликано правоохоронців, які затримали порушника.

[28 жовтня 2012 о 16:19](https://vk.com/wall-33385818_764) Також, як нам щойно повідомив член ОВК Олексій Скочко, явка виборців 97 округу станом на 16:00 становить понад 50%. До завершення дня голосування залишилось ще майже 4 години - до 20:00.

[28 жовтня 2012 о 14:30](https://vk.com/wall-33385818_762) Підготували про сьогоднішній інцидент в броварській ОВК окремий матеріал:![](http://cs319819.userapi.com/v319819900/1f82/Si7OvBT6P_0.jpg) [Посилання pravo-znaty.org.ua](https://mpz.brovary.org/v-ovk-97-nevidomi-molodiki-ne-pustili-zhurnalistiv-do-zali-zasidan-komisiyi/)

[28 жовтня 2012 о 13:47](https://vk.com/wall-33385818_761) Відео про сьогоднішні сутички в броварській ОВК, коли невідомі особи, які назвались "технічними працівниками" та працівниками газети "Київщина регіональна", не допускали журналістів незалежних ЗМІ в зал засідань окружної комісії. ПРОХАННЯ ПОШИРИТИ! Деталі для ЗМІ за телефоном: (067) 962-98-06. [![](http://cs6076.userapi.com/u6956900/video/l_42dd9444.jpg)](https://vk.com/away.php?to=http%3A%2F%2Fyoutu.be%2FYUIxXpDZfbU&post=-33385818_761) [Сутички в броварському ОВК 5:50](https://www.youtube.com/watch?feature=player_embedded&v=YUIxXpDZfbU)

[28 жовтня 2012 о 13:32](https://vk.com/wall-33385818_760) Фото молодиків, які сьогодні не допускали на окружну виборчу комісію журналістів та навіть перекладача міжнародного спостерігача Ханне Северінсен. Детальніше про цю подію читайте у наших попередніх записах: ![](http://cs319819.userapi.com/v319819900/1f78/TmsNm6MnZeY.jpg)![](http://cs319819.userapi.com/v319819900/1f30/asNud4bUkvk.jpg)![](http://cs319819.userapi.com/v319819900/1f39/8JYQgpMx59I.jpg)![](http://cs319819.userapi.com/v319819900/1f42/Ls5hLEjRpps.jpg)![](http://cs319819.userapi.com/v319819900/1f4b/fjF6tg3IyjI.jpg)![](http://cs319819.userapi.com/v319819900/1f54/opcWmS4BH0o.jpg)![](http://cs319819.userapi.com/v319819900/1f5d/d01Fj9yM04g.jpg)![](http://cs319819.userapi.com/v319819900/1f66/fvG1UXfVGEQ.jpg)![](http://cs319819.userapi.com/v319819900/1f6f/98twiUCEM-g.jpg)![](http://cs319819.userapi.com/v319819900/1f78/TmsNm6MnZeY.jpg)

[28 жовтня 2012 о 13:00](https://vk.com/wall-33385818_757) Якщо Ви або Ваші знайомі не хочуть йти сьогодні голосувати, громадянська кампанія "Наступ" зняла мотиваційний відеоролик. Рекомендуємо до перегляду:[![](http://cs6076.userapi.com/u6956900/video/l_4417cee9.jpg)](https://vk.com/away.php?to=http%3A%2F%2Fyoutu.be%2FojIQasExI_g&post=-33385818_757) [Захищай свій вибір! 3:33](https://www.youtube.com/watch?v=ojIQasExI_g&feature=player_embedded)

[28 жовтня 2012 о 12:51](https://vk.com/wall-33385818_756) Дякуємо, всім, хто поширює наші повідомлення, ставить "лайки", коментує їх, а також сповіщає про важливі новини. Наш марафон триває, тому ми закликаємо вас розповідати про нього вашим друзям та знайомим у соцмережах, а також нагадуємо номер нашої "гарячої лінії" для оперативних сповіщень про порушення виборчого законодавства у 97 окрузі з центром у м. Бровари! Наперед вдячні за перепост! ;-) ![](http://cs319819.userapi.com/v319819900/1f2a/Hgm0pBt8vQ8.jpg)

[28 жовтня 2012 о 12:45](https://vk.com/wall-33385818_755) Як повідомила Ірина Нечаєнко, на території с. Рожни на виїзді у напрямку с. Літки розміщено агітацію за кандидата Дмитра Ратнікова: рекламні плакати висять на стовпах вдзовж дороги. Також Ірина повідомила, що на виборчій дільниці у с. Рожни представникам молоді, які голосують вперше у житті, члени ДВК видають шоколадки. На зауваження спостерігачів вони пояснили, у них у селі давно заведена така традиція.

[28 жовтня 2012 о 12:37](https://vk.com/wall-33385818_754) На окремих броварських дільницях в останній момент було замінено голів та членів ДВК від "Батьківщини", при чому попередніх представників партії навіть не повідомили про заміни, а деякі з новоприбулих членів ДВК зізнались журналістам, що не давали згоду бути членами комісій та дізнались, що вони у складі ДВК лише вчора. Детальніше - у матеріалі сайту "ДеПо" за посиланням: [Посилання www.depo.ua](http://www.depo.ua/ru/vlast-i-socium/politika/97-okrug-brovary-kievskoi-oblasti-predstaviteli-jacenyuka-slivayut-vybory_.htm)

[28 жовтня 2012 о 12:22](https://vk.com/wall-33385818_753) Сьогодні вранці у Броварах трапилася сутичка між представником партії "Україна - вперед" та невідомим. Про це повідомляє сайт "Газета.ЮА" з посиланням на Володимира Ткаченка, замголови партії "Україна - вперед". Деталі про інцидент обіцяють повідомити пізніше. Весь текст новини читайте за посиланням: [gazeta.ua/articles/politics/\_u-brovarah-napali-na-pre..](https://gazeta.ua/articles/politics/_u-brovarah-napali-na-predstavnika-partiji-ukrajina-vpered/463552 "gazeta.ua/articles/politics/_u-brovarah-napali-na-predstavnika-partiji-ukrajina-vpered/463552").

[28 жовтня 2012 о 12:11](https://vk.com/wall-33385818_752) За повідомленням Сергія Іллюхіна, на дільниці № 321239 (НВК на вул. Лагунової) літня жінка, яка була внесена у витяг з виборчого списку для голосування на дому, прийшла самотужки на дільницю та проголосувала. Підпис поставила у списку, де навпроти її прізвища стоїть позначка "НСП" (нездатний самостійно пересуватись). Сказала, що ніяких заяв про голосування на дому не подавала, тому і прийшла на дільницю.

[28 жовтня 2012 об 11:56](https://vk.com/wall-33385818_751) Як повідомиляє прес-служба "Грози", помічено наступні інциденти на дільницях 97 округу: 320271 (Броварський р-н, с.Семиполки, вул.Київське шосе, 113) - журналістів не пускали на дільницю. Проблема вирішена, складений акт про порушення. 320276 (Броварський р-н, с.Шевченкове) - Сільський голова знаходиться на виборчій дільниці. Не реагує на зауваження спостерігача. 321258 (м.Бровари, вул.Шевченка, 14) - на дільниці не встановлені камери. 321258 (м.Бровари, вул.Шевченка, 14) - Списки голосування по місцю проживання складаються вручну. 320261 (Броварський р-н, с.Бервиця) - видають бюлетені без паспортів. Складений акт про порушення. 320263 (Броварський р-н, с.Погреби) - перешкоджали спостереженню за видачею бюлетенів. 321224 (м.Бровари, вул.Гагаріна, 28) – підпис про отримання бюлетеня ставиться не в графі «підпис», а в графі «примітки».[28 жовтня 2012 об 11:47](https://vk.com/wall-33385818_750)

Нагадуємо, що на нашій сторінці триває онлайн-опитування про те, за кого проголосували або голосуватимуть наші читачі. Приєднуйтесь! Переходьте за посиланням: [vk.com/wall-33385818\_733](https://vk.com/wall-33385818_733)

[28 жовтня 2012 об 11:38](https://vk.com/wall-33385818_749) Як повідомив Сергій Іллюхін, на дільниці № 321241 (ЗОШ № 5) відбулась спроба винесення виборчого бюлетня за межі дільниці. Отримавши бюлетень, жінка направилась до виходу з дільниці, а не у кабінку для голосування. Спростерігачі одразу ж її зупинили та спитали, куди це вона зібралась. Жінка пояснила, що забула окуляри і збиралась за ними сходити. Звісно, спостерігачі пояснили, що виносити бюлетень непримустимо, тому жінка зрештою зайшла в кабінку для голосування та проголосувала.

[28 жовтня 2012 об 11:14](https://vk.com/wall-33385818_748) ПОДРОБИЦІ СУТИЧОК В ОВК: спочатку молодики пробували перешкодити проведенню відеозйомки, яку здійснював з самого ранку в ОВК журналіст газети "Старий центр", а потім, коли прийшов журналіст Андрій Качор, секретар ОВК Максим Сіданіч дав вказівку цим молодиками не пропускати його на територію засідання, що ці молодики і зробили. На запитання, хто ці люди, секретар пояснив, що це "технічні працівники", залучені на 1 день роботи, а також у деяких з них, які зокрема не пускали журналістів, були посвідчення працівників газети "Київщина регіональна". Як щойно повідомив Андрій Качор, на територію ОВК прибула Ханне Северінсен, яку пропустили на засідання, а її перекладача та журналістів - ні. Потім, за вказівкою Сіданіча, пропустили перекладача, а журналістів - ні.

[28 жовтня 2012 о 10:52](https://vk.com/wall-33385818_747) ТЕРМІНОВА НОВИНА! Щойно активісти "Наступу" повідомили, що в ОВК відбуваються сутички!!! На територію комісії прийшли кілька десятків чоловік кремезної статури та фактично заблокували роботу комісії, не пропускаючи на засідання ОВК журналістів та спостерігачів. Поруч стоять правоохоронці, але вони ніяк не реагують. Кілька журналістів зробили спробу таки пройти на засідання, однак їм фізично перешкодили. Ситуація вибухонебезпечна. Зараз вгазалі ні до приміщення, ні з приміщення нікого не випускають. ПРОХАННЯ ПОШИРИТИ!!!

[28 жовтня 2012 о 10:37](https://vk.com/wall-33385818_746) Як повідомляють активісти "Наступу", на дільниці №321222 (ЗОШ №6) броварчанин 53-ого року народження у списках виборців знайшов людину, яка має таке ж прізвище і місце проживання, як і в нього. Спостерігачі звернулись до голови ДВК з вимогою скласти відповідний акт, у чому їм було відмовлено. Наразі спостерігачі складають акт по факту і пишуть скаргу на комісію. Також броварчанин зазначив, що такі випадки на виборах з ним трапляються вже не перший раз, але раніше задовольняли його вимогу викреслити цю "мертву душу". Зараз ДВК відмовляється це зробити.

[28 жовтня 2012 о 10:35](https://vk.com/wall-33385818_745) Як розповів спостерігач та журналіст Сергій Іллюхін, на дільниці № 321240 (ЗОШ № 5) проблеми зі скринькою № 2. Вона не використовується та стоїть перевернута в стороні, хоч і апломбована. Голова ДВК пояснив, що скринька не придатна для використання, бо з нею "щось не так". Також на цій дільниці спостерігачі розповіли, що їм спочатку забороняли стояти за спинами членів ДВК, які видають бюлетні, та просили відійти на "місця для спостерігачів". Згідно з законом (ст. 78), спостерігачі мають право "спостерігати з будь-якої відстані за діями членів виборчої комісії, у тому числі під час видачі виборчих бюлетенів виборцям і підрахунку голосів, не заважаючи членам виборчої комісії фізично". Після дискусії на цю тему між членами ДВК та спостерігачами, останні таки відстояли своє право стояти там, де забажають. Те саме, кажуть, було і на сусідній дільниці (321241), яка розташована поруч.

[28 жовтня 2012 о 10:23](https://vk.com/wall-33385818_743) Як повідомляє прес-служба "Грози", вранці було помічено наступні порушення на дільницях 97 округу. Дільниця № 321220 (ЗОШ №1) – станом на 7:30 спостерігачів на дільницю не пускали, о 8:01 дільниця не була відкрита для виборців. Крім того, на протоколі про розподіл бюлетнів є підпис заступника голови комісії Ступарика Миколи Миколайовича, але його самого на дільниці немає, тому не виключено, що хтось підписався за нього. Дільниця № 321221 (теж ЗОШ №1) – спостерігачі зайшли на дільницю лише за допомогою фізичної сили, о 8:02 дільниця не була відкрита для виборців. Дільниця № 320028 (Броварський р-н, с. Богданівка) – заступник голови ДВК не складав присягу та відповідно не має посвідчення.

[28 жовтня 2012 о 10:12](https://vk.com/wall-33385818_741) Щойно спостерігач та журналіст Сергій Іллюхін повідомив, що біля броварського музею він помітив автобус з написом "Хокейний клуб "ДОНБАС". За його інформацією, пасажири цього автобусу на дільницю № 321232, яка розташована у міському клубі, не заходили, але закликає бути пильним та стежити, чи не з'явиться цей самий автобус пізніше біля інших дільниць. У разі чого телефонуйте (067) 962-98-06.

[28 жовтня 2012 о 9:58](https://vk.com/wall-33385818_739) ГАРЯЧА НОВИНА! Як повідомила прес-служба "Грози", у приміщенні броварської окружної комісії вимкнули електропостачання. Станом на даний момент у приміщенні ОВК № 97 знеструмлені розетки. Це суттєво ускладнює як роботу самої комісії, так і присутніх журналістів, спостерігачів та відеооператорів, які проводять відеозйомку. Наразі невідомі ні причина вимкнення світла, ні час, коли електропостачання буде відновлено. Цю інформацію нам підтвердили в ОВК та повідомили, що члени ОВК від опозиційних сил викликали електрика для виправлення даної проблеми, однак його не допустили до електрощитової. Голова ОВК для вирішення проблеми з електропостачанням не вживає ніяких заходів.

[28 жовтня 2012 о 9:36](https://vk.com/wall-33385818_736) Люди, яких вранці було помічено у чималій кількості біля ТРЦ "Термінал", поступово роз'їхались. Частина автобусів з людьми вирушила в бік Києва, частина - через с. Гоголів - у напрямку Баришівки. Пропонуємо вашій увазі фотографії з місця подій, які надали наші кореспонденти: ![](http://cs319819.userapi.com/v319819900/1ed8/8KSmD8xTByY.jpg)![](http://cs319819.userapi.com/v319819900/1ee1/-iT8iTxgx0s.jpg)![](http://cs319819.userapi.com/v319819900/1eea/L4EK9Lfiw5A.jpg)![](http://cs319819.userapi.com/v319819900/1ef3/5_Ci_tl74Tw.jpg)![](http://cs319819.userapi.com/v319819900/1efc/dfthGf8ou6E.jpg)![](http://cs319819.userapi.com/v319819900/1f05/qs6MY2gLrss.jpg)![](http://cs319819.userapi.com/v319819900/1f0e/pTdGSxh3ttU.jpg)![](http://cs319819.userapi.com/v319819900/1f17/n334_PunNJg.jpg)![](http://cs319819.userapi.com/v319819900/1f20/o524XXh49Cc.jpg)

[28 жовтня 2012 о 9:12](https://vk.com/wall-33385818_735) За повідомленням довіреної особи кандидата Різаненка Ірини Нечаєнко, на дільниці 320245 (смт. Калинівка, школа) було помічено порушення у розміщенні інформаційних плакатів кандидатів. Плакати висіли не в алфавітному порядку, як того вимагає закон, а хаотично, при цьому кремі з них (Різаненка, Коханівського) було розміщено ледве не за межами дільниці (у дверному проході), натомість плакати Федоренка та Ратнікова висіли на видному місці, з порушенням алфавітності. Після того, як присутні звернули увагу на це порушення, члени ДВК були змушені виправити його та розмістили плакати належним чином.

[28 жовтня 2012 о 8:52](https://vk.com/wall-33385818_734) Як щойно повідомив Сергій Іллюхін, спостерігач КВУ та журналіст "МПЗ", на броварській дільниці (ЗОШ № 10) зафіксоване незначне порушення - на половині скриньок для голосування зроблене неналежне апломбування: вони просто заклеєні папером. Як пояснив голова ДВК, це було зроблено через відсутність на окремих скринька місць для кріплення пломби.

[28 жовтня 2012 о 8:42](https://vk.com/wall-33385818_733) Пропонуємо нашим читачам у День виборів взяти участь в онлайн-опитуванні на тему "За кого Ви будете голосувати чи уже проголосували?". Опитування анонімне. Звісно, його результати не будуть репрезентативними стосовно загальної вибірки та відображатимуть лише електоральні настрої наших читачів та їх друзів. Долучайтесь! Поширюйте це опитування на своїх сторінках:За кого Ви будете голосувати/проголосуєте сьогодні?

\[table\]

| Галицький Володимир |  |
| --- | --- |
| 1 | **0.3%** |
| Діденко Микола |  |
| 8 | **2.3%** |
| Іваненко Олег |  |
| 23 | **6.6%** |
| Коханівський Микола |  |
| 3 | **0.9%** |
| Кравець Юрій |  |
| 25 | **7.1%** |
| Немчина Тетяна |  |
| 3 | **0.9%** |
| Ратніков Дмитро |  |
| 36 | **10.3%** |
| Різаненко Павло |  |
| 188 | **53.7%** |
| Федоренко Сергій |  |
| 27 | **7.7%** |
| Шапран Сергій |  |
| 36 | **10.3%** |

 Проголосували **350**людей.\[/table\]

[28 жовтня 2012 о 8:28](https://vk.com/wall-33385818_732) Як повідомляє Анатолій Дністровий у групі "Округ 97", на виборчі дільниці 97-го виборчого округу прибули міжнародні спостерігачі. Станом на восьму ранку на дільницях округу працює близько 150 міжнародних спостерігачів, зокрема зі США, Канади, Росії, Польщі, Данії, Німеччини та інших країн Європейського Союзу. Детальніше - за посиланням: [Посилання www.facebook.com](https://www.facebook.com/groups/444862562203426/permalink/474143232608692/)

[28 жовтня 2012 о 8:25](https://vk.com/wall-33385818_731) Всім доброго дня! Розпочинаємо наш Інтернет-марафон “Округ № 97: гаряча точка виборів-2012?. Поки ми чекаємо на зведену інформацію про те, чи всі дільниці розпочали роботу вчасно, уже надійшло перше повідомлення про можливі порушення. Як розповів Андрій зі штабу кандидата Сергія Шапрана, біля ТРЦ "Термінал" збирається чимала кількість невідомих людей, їх звозять туди автобусами, уже помічено близько 100-150 осіб. Наразі з'ясовують, з якою метою людей привезено та куди вони прямуватимуть далі. Тримайте нас в курсі про подібні випадки, телефонуйте (067) 962-98-06.
