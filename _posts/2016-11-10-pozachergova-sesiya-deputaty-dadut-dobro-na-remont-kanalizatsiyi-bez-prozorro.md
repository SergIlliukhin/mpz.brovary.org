---
title: "Позачергова сесія: депутати дадуть добро на ремонт каналізації без Prozorro?"
date: 2016-11-10
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "zakupivli"
  - "kanalizatsiya"
  - "novini"
  - "pozachergova-sesiya"
  - "prozoro"
  - "remont"
  - "safronov"
---

**Завтра, 11 листопада, відбудеться 21-ша позачергова сесія Броварської міської ради. Про це йдеться в [розпорядженні](http://brovary-rada.gov.ua/documents/26165.html) міського голови на офіційному сайті міськради.**

Сесія відбудеться о **11:00** в приміщенні малої зали броварського міськвиконкому. На розгляд депутатів винесено лише одне питання:

1\. [Про надання дозволу на укладення договору на проведення робіт, проектування та монтажу без застосування електронної процедури закупівель.](http://brovary-rada.gov.ua/documents/26166.html)

Скликають сесію для надання дозволу почати роботи по ремонту каналізаційних мереж міста після низки аварій:

> У зв’язку із нагальною потребою у ліквідації наслідків аварії на самопливному колекторі від вул. Героїв Небесної Сотні до каналізаційної насосної станції №2 в м.Бровари та нагальною потребою у виконанні робіт по відновленню асфальтного покриття по б-ру Незалежності, 12, 14 після проведення аварійних робіт на самопливному колекторі.

Нагадаємо, роботи, товари та послуги за бюджетний кошт повинні закуповуватися з використанням електронної системи закупівель "Прозорро". Мова йде про **1,4 млн грн**, які вже виділили комунальному підприємству.

[![p61109-151021](https://mpz.brovary.org/wp-content/uploads/2016/11/P61109-151021.jpg)](https://mpz.brovary.org/wp-content/uploads/2016/11/P61109-151021.jpg)

Вчора на позачерговому засіданні бюджетної комісії депутатів просив дозволити йому провести роботи без тендеру очільник КП "Броваритепловодоенргія" пан **Сафронов**. Ситуація формально не аварійна, проте проведення тендеру займає певний час, а роботи треба провести якнайшвидше. Депутати вагалися: в чиїй це компетенції, стверджували, що це у повноваженнях міського голови. У підсумку надали доручення меру скликати позачергову сесію з цього питання. У той же час на засіданні начальниця юрвідділу продемонструвала [рішення](http://brovary-rada.gov.ua/documents/26172.html) останнього засідання виконкому, який вже начебто прийняв таке рішення.
