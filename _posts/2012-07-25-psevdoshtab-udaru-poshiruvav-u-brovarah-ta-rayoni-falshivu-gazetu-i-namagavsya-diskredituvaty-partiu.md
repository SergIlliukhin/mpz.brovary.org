---
title: "Псевдоштаб «УДАРу» поширював у Броварах та районі фальшиву газету й намагався дискредитувати партію"
date: 2012-07-25
tags: 
  - "vibir-redaktsiyi"
  - "novini"
  - "pidrobka"
  - "rizanenko"
  - "udar"
  - "unian"
  - "falshivka"
  - "chornuha"
---

[![](https://mpz.brovary.org/wp-content/uploads/2012/07/23-lipnya-UNIAN-3.jpg "23 липня УНІАН 3")](https://mpz.brovary.org/wp-content/uploads/2012/07/23-lipnya-UNIAN-3.jpg)У Броварах та Броварському районі група людей проводила псевдоагітаційну роботу начебто від імені партії «**УДАР**» та закликала людей приєднуватись до їхньої політичної сили. Водночас по місту та району було розповсюджено підробну газету «**Громадський захист Київщини**», у якій розміщено брехливу інформацію про потенційного кандидата від «УДАРу» по 97-му виборчому округу Павла Різаненка. Про це 23 липня під час прес-конфреренції в інформаційному агентстві УНІАН розповіли справжні представники партії «УДАР» та потенційний кандидат-мажоритарник.

Голова громадської організації «Громадський захист Київщини» та претендент в кандидати від партії «УДАР» на наступних парламентських виборах до Верховної Ради по місцевому мажоритарному округу **Павло Різаненко** нагадав про події, що відбувалися у Броварах протягом останніх півроку, зокрема: про брехливу статтю про інсценізацію нападу на нього у лютому, про поширення підробних газет «[Київщина Мала Батьківщина](https://mpz.brovary.org/razom-z-vesnoyu-v-brovari-priyshla-chornuha/)» та «[Маєш право знати](https://mpz.brovary.org/prodovzhennya-falsifikatsiy-u-brovarah-viyshla-falshiva-gazeta-mayesh-pravo-znati/)», а також [про листівки з "чорнухою" про Кличка](https://mpz.brovary.org/v-uniani-rozpovili-yak-brovarska-vlada-z-opozitsiyeyu-borolas/), які було поширено містом перед приїздом відомого політика до Броварів, та [килимову розклейку псевдоплакатів](https://mpz.brovary.org/u-zoni-brehni-chergova-falshivka-psevdoplakati-rizanenka/) із зображенням Різаненка після приїзду Кличка.

[![](https://mpz.brovary.org/wp-content/uploads/2012/07/23-lipnya-UNIAN-2.jpg "23 липня УНІАН 2")](https://mpz.brovary.org/wp-content/uploads/2012/07/23-lipnya-UNIAN-2.jpg)

Усе це, на думку Різаненка, стало логічною ланкою у тих подіях, які відбулися потім. Минулого тижня до нього звернулися мешканці Броварського району, що почули про заклики вступати до УДАРу від невідомих осіб, які представились членами цієї партії, однак своїми діями лише дискредитиували ту політичну силу, за яку нібито агітували. Окрім того, вони розповідали, що УДАР «відмовився» від Різаненка через те, що його затримали під час спроби реалізувати велику партію наркотичних речовин. Як виявилось пізніше, фальшиві газети під назвою «Громадський захист Київщини» з подібною брехнею були поширені багатьма населеними пунктами району.

[![](https://mpz.brovary.org/wp-content/uploads/2012/07/IMG_3440.jpg)](https://mpz.brovary.org/wp-content/uploads/2012/07/IMG_3440.jpg)

Провівши власне розслідування, громадська організація «Громадський захист Київщини» з'ясувала, що до поширення псевдогазети причетні листоноші «Укрпошти». Це підтвердили двоє свідків на відео, яке продемонтрували журналістам. На одному з них мешканець селища Шевченкове також зауважив, що він розпитав невідомих агітаторів з приводу того, де розташований їхній штаб, і вони вказали адресу, за якою знаходиться штаб Народного Руху України. За його словами, адресу справжнього штабу УДАРу вони вказати не могли, адже його у селищі не існує.

[![](https://mpz.brovary.org/wp-content/uploads/2012/07/23-lipnya-UNIAN-4.jpg "23 липня УНІАН 4")](https://mpz.brovary.org/wp-content/uploads/2012/07/23-lipnya-UNIAN-4.jpg)

Однак прокуратура та міліція не бачать у всіх цих фактах підстав для порушення кримінальної справи, зазначив Різаненко. Та, незважаючи на негатив, він вважає, що проведення кампанії "чорного піару" проти нього та партії "УДАР", а також несприяння влади у розслідуванні цих правопорушень є ознакою визнання. «Я _вважаю, що це є гарна оцінка моїй діяльності та діяльності "УДАРу_"» - заявив громадський лідер.

**[![](https://mpz.brovary.org/wp-content/uploads/2012/07/IMG_3461.jpg)](https://mpz.brovary.org/wp-content/uploads/2012/07/IMG_3461.jpg)**

Голова виконавчого комітету Київської обласної організації партії «УДАР» ****Мирослава Смірнова**** у свою чергу звернула увагу на те, що на обласну організацію «УДАРу» і раніше неодноразово чинився тиск і вона висловила впевненість у готовності партії до провокацій. Однак, коментуючи факт виявлення фіктивного штабу у Броварах, зауважила, що «_такого нахабства вони раніше ще не бачили_». «_Ми будемо звертатись до правоохоронних органів з метою з’ясувати причетних до злочину_», - запевнила представниця обласного «УДАРу».

[![](https://mpz.brovary.org/wp-content/uploads/2012/07/IMG_3447.jpg)](https://mpz.brovary.org/wp-content/uploads/2012/07/IMG_3447.jpg)

Політолог **Євген Золотарьов** зазначив, що ці події є дуже показовими. За його словами, раніше такі передвиборчі технології застосовувались переважно на сході країни, а також у Мукачевому на Закарпатті у 2004 році і точково в інших місцях. «_Нині увага прикута саме до Центральної України, особливо до Київщини, оскільки саме тут зосереджено найбільше людей, що не визначились, за кого будуть голосувати_», - зазначив політолог. Однією з ключових ознак наявності цих технологій є забезпечення повної влади на місцях. Золотарьов вказав на те, що уся влада у селах, селищах та самих Броварах і районі після місцевих виборів 2010 року в результаті перейшла до «регіоналів», не залежно від того, хто переміг.

На думку політолога, методи влади стають дедалі нахабнішими. Як приклад він вказав появу клона ВО «Батьківщина» у Броварській міській раді 2010 року . Зараз же, на його думку, з’являються нові форми фальсифікації, якою є, зокрема, поява фіктивного штабу УДАРу.
