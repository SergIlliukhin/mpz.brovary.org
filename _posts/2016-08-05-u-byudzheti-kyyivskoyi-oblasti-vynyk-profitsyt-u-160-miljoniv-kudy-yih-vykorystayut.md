---
title: "У бюджеті Київської області виник профіцит у 160 мільйонів: куди їх використають?"
date: 2016-08-05
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "koda"
  - "novini"
  - "oblasni-programy"
  - "profitsyt-byudzhetu"
  - "finansuvannya"
coverImage: "wp-content/uploads/2016/08/3f2feb70ac488200c02e2773923f0c951441513258.jpg"
---

**Перше півріччя 2016 року Київська область закінчила з профіцитом бюджету у 160 млн грн, повідомляє прес-служба Київської обласної держадміністрації. Керівництво області прийняло рішення, що ці кошти будуть використані на дофінансування нових обласних програм та проектів, необхідних для реалізації в регіоні.**

**2 серпня 2016 року** в Київській обласній державній адміністрації відбулась робоча нарада за участю керівництва адміністрації та депутатів облради, під час якої перший заступник голови КОДА **Лев Парцхаладзе** оприлюднив інформацію про стан виконання бюджету області за перше півріччя року: _«За першими підсумками економічного розвитку регіону за перше півріччя 2016 року Київській області вдалося перевиконати бюджет на **160 млн грн.** Це чудова можливість направити додаткові кошти на дофінансування нових обласних програм та проектів, необхідних для реалізації у регіоні»._

Ці кошти керівництво області прийняло рішення направити на реалізацію таких обласних програм:

- будівництва спортивних майданчиків;
- закупівлі реанімаційного обладнання для дитячих лікарень, автомобілів швидкої допомоги за програмою «Екстрена медична допомога», медикаментів за програмою «Онкологія та медикаменти»;
- закупівлі транспорту за програмою «Шкільний автобус»;
- підвищення енергоефективності та капітальне будівництво;
- розвитку молочного скотарства, підвищення родючості ґрунтів, садівництво;
- охорони довкілля, поводження з твердими побутовими відходами;
- планування території Пісківської громади, переведення у цифровий формат містобудівного кадастру;
- адресної допомоги сім’ям учасників АТО та демобілізованим з зони АТО, оздоровлення в санаторіях області дітей учасників АТО та переселенців;
- розвитку театрального мистецтва.

_«Всі запропоновані програми та проекти були розглянуті, до деяких із них будуть внесені поправки. Сподіваюсь, кошти на їх реалізацію будуть виділені вже найближчим часом і програми почнуть втілюватись у життя»,_ - додав Лев Парцхаладзе.
