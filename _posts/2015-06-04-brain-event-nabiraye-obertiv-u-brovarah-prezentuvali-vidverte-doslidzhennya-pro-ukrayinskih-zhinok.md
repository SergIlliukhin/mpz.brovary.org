---
title: "«Brain Event» набирає обертів: у Броварах презентували відверте дослідження про українських жінок"
date: 2015-06-04
author: 
  username: "leshchyk"
  display_name: "Ольга Лещик"
categories: 
  - "hromada"
  - "aktsiyi-zahodi"
tags: 
  - "brain-event"
  - "irina-ignatenko"
  - "brovary"
  - "vibir-redaktsiyi"
  - "molod-demokratichnogo-alyansu"
  - "novini"
  - "pismennik"
coverImage: "wp-content/uploads/2015/06/Ignatenko-12.jpg"
---

**Як під час шлюбного обряду українську наречену перевіряли на чесність, що насправді відбувалось під час "притул" на вечорницях та яка доля спіткала дівчат, які народжували дитину поза шлюбом, - розповіла броварчанам письменниця-етнолог Ірина Ігнатенко. Зустріч з дослідницею відбулась 30 травня у рамках мотиваційного проекту «Brain Event» від «[Молоді Демократичного Альянсу»](https://www.facebook.com/pages/Молодь-Демократичного-Альянсу-Бровари/580521665380982?fref=ts) й проходила у приміщенні броварської міської бібліотеки для дорослих.** **Журналісти «Маєш право знати» також завітали [на цей захід](https://mpz.brovary.org/pismennitsya-irina-ignatenko-rozpovist-brovarchanam-komu-nalezhalo-zhinoche-tilo-v-ukrayinskiy-traditsiyi/) й дізналися пікантні подробиці із повсякденного життя українок.**

Зустріч почалась із розповіді письменниці про своє незвичайне дитинство, бабусю-шептунку і про бажання відкривати приховуване. Останнє стосувалось суто жіночих тем, які зробили непристойними науковці-етнографи. _«Відкидаючи сороміцьку тему, ми ніколи не зрозуміємо українську культуру»,_ – вважає дослідниця.

Саме тому Ірина вирішила самостійно провести польові етнографічні дослідження і дізнатись все і трохи більше про долю української жінки. _«Я називаю свої джерела пазлами. Але у моєму випадку не було картини, були лише розкидані частини, які потрібно було по краплині складати»,_ – зазначає письменниця.

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-2.jpg)](https://mpz.brovary.org/wp-content/uploads/2015/06/Ignatenko-2.jpg)

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-4-e1433397704862.jpg)](https://mpz.brovary.org/wp-content/uploads/2015/06/Ignatenko-4-e1433397704862.jpg)

Про що ж книга «Жіноче тіло в українській традиції: розмова без табу, або які таємниці приховують архіви»? Це справжнє інтелектуальне дослідження про всі аспекти життя української жінки: від «заквітчання», перших статевих стосунків, вагітності і народження дитини до контрацептивів, венеричних хвороб, жіночих хитростей і шокуючих традицій та обрядів.

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-5.jpg)](https://mpz.brovary.org/wp-content/uploads/2015/06/Ignatenko-5.jpg)

Майже з самого початку презентація книги переросла у захоплюючу лекцію. Тиша, яка огорнула залу бібліотеки, говорила сама за себе: давні українські звичаї шокували і дорослих, і молодих, і дівчат, і хлопців, які прийшли на зустріч. Слід сказати, що переважну більшість присутніх складали представниці жіночої статі, проте троє молодих чоловіків, які виявили інтерес до цієї делікатної теми, ставили найбільше запитань авторці.

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-7.jpg)](https://mpz.brovary.org/wp-content/uploads/2015/06/Ignatenko-7.jpg)

[![Ігнатенко 8](https://mpz.brovary.org/wp-content/uploads/2015/06/Ignatenko-8.jpg)](https://mpz.brovary.org/wp-content/uploads/2015/06/Ignatenko-8.jpg)

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-9.jpg)](https://mpz.brovary.org/wp-content/uploads/2015/06/Ignatenko-9.jpg)

_«Якось на одній з презентацій хтось запитав мене, навіщо я ворушу минуле. Моя позиція така: якщо це було – це треба зрозуміти, прийняти і не закривати на це очі»_, – пояснила письменниця.

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-10.jpg)](https://mpz.brovary.org/wp-content/uploads/2015/06/Ignatenko-10.jpg)

Дослідниця розповіла про те, як важливо було обрати собі шлюбного партнера, яку магію треба було використати, щоб хлопці прийшли на вечорниці,  чому чоловіки мали більший вибір під час пошуку пари, та, головне, – кому все ж таки належало жіноче тіло в українській культурі.

Пані Ірина багато цитувала зі своєї книжки й, здавалось, переповіла кілька розділів. Проте залишила й чимало інтриг, порадивши прочитати про все у її книзі.

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-1.jpg)](https://mpz.brovary.org/wp-content/uploads/2015/06/Ignatenko-1.jpg)

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-3.jpg)](https://mpz.brovary.org/wp-content/uploads/2015/06/Ignatenko-3.jpg)

Активісти «Молоді Демократичного Альянсу» не залишились у боргу: «нагородили» письменницю подякою за участь у мотиваційному проекті. Броварчани, дещо шоковані почутим і водночас натхненні зустріччю, теж одразу не відпустили Ірину: ставили запитання, дякували за лекцію, ділились враженнями, купували книжки, просили автографи.

[![Ігнатенко 11](https://mpz.brovary.org/wp-content/uploads/2015/06/Ignatenko-11.jpg)](https://mpz.brovary.org/wp-content/uploads/2015/06/Ignatenko-11.jpg)

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-12.jpg)](https://mpz.brovary.org/wp-content/uploads/2015/06/Ignatenko-12.jpg)

Не забули організатори і про акцію «Подаруй книжку бібліотеці». Колекція Броварської міської бібліотеки поповнилась ще однією книжкою. А на завершення – традиційне групове фото.

[![Письменниця Ірина Ігнатенко розповіла броварчанам про всі таємниці жіночого тіла в українській культурі](https://mpz.brovary.org/wp-content/uploads/2015/06/Ignatenko-13.jpg)](https://mpz.brovary.org/wp-content/uploads/2015/06/Ignatenko-13.jpg)

Наступний захід організатори анонсують на 13 червня: до Броварів планує завітати **[Олексій Геращенко](http://litakcent.com/2015/04/01/oleksij-heraschenko-lyshe-sekunda/)** із презентацією роману про самотність у великому місті **«Лише секунда»**.

Нагадаємо, що це вже третій захід у рамках освітньо-мотиваційного проекту «Brain Event», який стартував у Броварах у квітні Школою громадського активіста, а продовжив надихаючими зустрічами із письменниками. Координують проект активісти молодіжної громадської організації “Молодь Демократичного Альянсу”.

**Фото – [Микола Кожемяко](http://fotokray.com.ua)**
