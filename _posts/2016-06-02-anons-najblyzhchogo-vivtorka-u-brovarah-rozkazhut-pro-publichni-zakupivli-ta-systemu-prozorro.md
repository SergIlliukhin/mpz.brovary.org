---
title: "АНОНС: Найближчого вівторка у Броварах розкажуть про публічні закупівлі та систему «Prozorro»"
date: 2016-06-02
categories: 
  - "announce"
  - "novyny"
tags: 
  - "prozorro"
  - "anons"
  - "brovary"
  - "derzhzakupivli"
  - "zakupivli"
  - "novini"
  - "prozoro"
---

**7 червня фахівець у галузі публічних закупівель Артем Романюков розповість броварським підприємцям і активістам про особливості нового закону «Про публічні закупівлі» та про роботу в електронній системі «Prozorro». Такий захід** [**анонсував**](https://www.facebook.com/events/1745604332384233/) **на Фейсбуку міський депутат Олег Берестовий.**

Як зазначено в повідомленні, під час зустрічі буде змога ознайомитися з успішним досвідом співпраці держави й бізнесу у сфері державних закупівель. А також – дізнатися, як можна приєднатися до електронної системи торгів і перемагати в тендерах.

Організатори зауважують, що охочі взяти участь у семінарі мають [попередньо зареєструватися](https://docs.google.com/forms/d/1woUTEVMS3mZAWY5efqIMuDX3xP-ivBf89iqcJsDlqwQ/viewform). Захід триватиме **7 червня із 19:00 по 21:00** у приміщенні по **вулиці Грушевського, 9/1**. Доповідачем виступатиме дніпрянин, експерт із публічних закупівель **Артем Романюков.**

**«Prozorro»** – електронна система публічних і державних закупівель, що останнім часом впроваджується в Україні. Відповідно до законодавчих змін, використання цієї системи є обов’язковим у низці випадків закупівель.

Нагадаємо, що близько двох місяців тому у відповідь на депутатське звернення в. о. міського голови Григорій Голубовський [повідомив](https://mpz.brovary.org/brovarska-meriya-ne-hoche-kupuvaty-poslugy-cherez-systemu-prozorro/): броварський міськвиконком не буде проводити закупівлі робіт та послуг за бюджетний кошт через «Prozorro».
