---
title: "Грип у Броварах: епідемї немає, але час одягати маски"
date: 2016-01-20
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "antyvirusni-preparaty"
  - "apteky"
  - "brovary"
  - "vibir-redaktsiyi"
  - "grvi"
  - "gryp"
  - "karantin"
  - "medychni-masky"
  - "novini"
coverImage: "wp-content/uploads/2016/01/yak-peredaetsya-gryp-1.jpg"
---

**Броварські медики переконані: медіа штучно створюють паніку навколо [грипу](https://mpz.brovary.org/ofitsijno-kilkist-hvoryh-na-gryp-ditej-u-brovarah-zrosla-na-50-doroslyh-na-tretynu/), адже епідемії немає. Однак не заперечують: кількість хворих на грип зростає. У зв’язку з цим в [освітніх закладах](https://mpz.brovary.org/50542-2/) міста діти пішли на екстрені канікули, а в Броварській лікарні запроваджено карантин. Що за штам грипу [атакує](https://mpz.brovary.org/brovary-atakuye-svynyachyj-gryp-protyagom-doby-shpytalizuvaly-25-vazhkyh-ditej-likiv-dosi-nemaye/)  броварчан, лікарі не знають, та кажуть, що за клінічними ознаками він схожий на «каліфорнійський» або «свинячий». Тож щоб точніше і швидше діагностувати хворого, лікарям необхідно згідно наказу Держсанепідслужби України №160 від 17.09.2015р. використовувати експрес-тести. Наші журналісти взялися з’ясовувати, чи готове місто до можливої епідеї: чи є у броварських аптеках у наявності маски, вибір противірусних препаратів та експрес-тести на визначення штаму грипу, і наскільки по кишені це пересічному покупцю?**

У Міністерстві охорони здоров’я визнають, що рівень смертності в сезоні 2015-2016 років перевищує минулорічний показник у 5 разів. І хоча з початку року за офіційними даними в Броварах від ускладнень грипу вже померло 2 людей _(насправді – більше)_, медики заспокоюють, і кажуть, що причин для паніки нема – ситуація під контролем.

_«За 2-ий тиждень нового року – з 7 по 13 січня, зафіксовано 1487 випадків захворювань на ГРВІ по м.Бровари та Броварському району,_ - повідомляє головний державний санітарний лікар Броварського району Олександра **Вакарчук**.  – _На 10 тисяч населення припадає 74, 8 випадків, при тому, що епідеміологічний поріг становить 118, 8»._ Тож про епідемію мова поки що не йде, говорить начальниця, хоча кількість випадків захворювання на ГРВІ збільшилася. Та це – звичайне сезонне підвищення захворюваності, заспокоює фахівець. Однак враховуючи, що результати моніторингових досліджень матеріалів від хворих на визначення штаму грипу надійдуть  у кінці січня,  під час діагностування  пацієнтів лікарям необхідно використовувати експрес-тести для швидкого виявлення збудника. Але таких тестів, що можуть за 10 хв  визначити, до якої групи належить вірус грипу, в броварських аптеках немає.

Немає їх і в лікувальній мережі. Головний лікар Броварської ЦРЛ **Валентин Багнюк** каже, що придбати експрес-тести в столичних аптеках за ціною близько 200 грн лікарня не  в змозі: у  бюджеті медичного закладу дірка в 2, 5 млн - з  8, 8 млн гривень на лікарню виділили всього 6, 3 млн, тож тепер доведеться значно ущемляти той чи інший напрямок роботи. Також немає мови і про придбання антигрипозного препарату «Таміфлю», яким, у період «свинячого» грипу, рятували українців у 2009 році. Тоді ліки давали людям безкоштовно, сьогодні ж  за упаковку  потрібно викласти майже 1 тис грн . Та і купити їх можна  лише в окремих столичних аптеках - у жодній з броварських  аптек цих ліків немає.

\[caption id="attachment\_50754" align="aligncenter" width="600"\]![грип, маски](https://mpz.brovary.org/wp-content/uploads/2016/01/Kosto-na-Nezalezhnosti-1.jpg) Противірусні препарати\[/caption\]

Рятуватися від грипу броварчанам  лікарі радять противірусними препаратами широкого спектру дії, яких в аптеках, кажуть, різноманіття. Та наголошують: вірусні інфекції антибіотиками не лікують. Застосовують їх лише при приєднанні бактеріальної інфекції. І застерігають: приймати антибіотики «на всяк випадок» категорично не можна.

Ми вирішили перевірити, які ліки від грипу найперше пропонують у аптеках нашого міста, а також з’ясувати, наскільки активно броварчани розкуповують медичні маски і по якій ціні.

Скажемо відразу, ажіотажу в Броварах на маски та противірусні препарати немає. Практично в кожній із **10** відвіданих нами аптек у розпал робочого дня (11 год), відвідувачів  - одиниці.

\[caption id="attachment\_50761" align="aligncenter" width="600"\]![грип, маски](https://mpz.brovary.org/wp-content/uploads/2016/01/TSentralna-na-Nezalezhnosti-1.jpg) Центральна аптека на вул. Незалежності\[/caption\]

\[caption id="attachment\_50762" align="aligncenter" width="600"\]![грип, маски](https://mpz.brovary.org/wp-content/uploads/2016/01/TSentralna-na-Nezalezhnosti.jpg) У центральній аптеці на вул. Незалежності\[/caption\]

![грип, маски](https://mpz.brovary.org/wp-content/uploads/2016/01/Veta-na-Nezalezhnosti.jpg)

Хоча, стверджують провізори, кількість тих, хто купує маски та ліки проти грипу, збільшилася. І нагадують: маска – не панацея від грипу, а сенс у масці є тільки тоді, коли її використовують правильно.  Правильно – це щільно  закривати ніс, рот та підборіддя. Одягати маску треба в громадських місцях, коли захворів, щоб не заразити інших, або, щоб не заразитися самому. А от на вулиці одягати маску не варто. Одноразові маски варто змінювати кожні 2-3 години, марлеві (не менше, ніж 6 шарів) – прасувати.

\[caption id="attachment\_50741" align="aligncenter" width="600"\]![грип, маски](https://mpz.brovary.org/wp-content/uploads/2016/01/Alteya-na-Rozvyltsi-2.jpg) В аптеці "Алтея" (Розвилка)\[/caption\]

\[caption id="attachment\_50740" align="aligncenter" width="600"\]![грип, маски](https://mpz.brovary.org/wp-content/uploads/2016/01/Alteya-na-Rozvyltsi-1.jpg) В аптеці "Алтея" (Розвилка)\[/caption\]

Кожна аптека міста «запакована» противірусними препаратами на різний «смак» і гаманець. Та  їх активно і розкуповують, кажуть провізори.

\[caption id="attachment\_50749" align="aligncenter" width="600"\]![грип, маски](https://mpz.brovary.org/wp-content/uploads/2016/01/Komunalna-3-na-Torgmashi-1.jpg) Комунальна аптека на вул. Енгельса (Торгмаш)\[/caption\]

\[caption id="attachment\_50747" align="aligncenter" width="600"\]![грип, маски](https://mpz.brovary.org/wp-content/uploads/2016/01/Komunalna-3-na-Torgmashi.jpg) У комунальній аптеці на вул. Енгельса (Торгмаш)\[/caption\]

У єдиній аптеці – комунальній на вул. Енгельса (Торгмаш), противірусні препарати взагалі відсутні. І не лише ці ліки.

| Аптеки | Маска (грн.) | Бахили (грн.) |   Противірусні препарати  (пропонують найпершими) |
| --- | --- | --- | --- |
| Приватна в поліклініці (2 пов.) | 3 | 2 | Інгавірин – близько 200 грн |
| Комунальна в поліклініці  (2 пов.) | 2 | 1, 36 | Нуклекс – 74, 44 (10 шт.) |
| Комунальна №4 (вул. Кірова) | 2, 50 | 3 | Аміксин – 90 грн (3 шт) |
| Комунальна №3 (Торгмаш) | 2 | 2 | Не пропонують – препаратів немає |
| «Алтея» (Розвилка) | 2, 55 | 2, 12 | Анаферон – 78 грн (20 шт.) |
| Центральна (вул. Незалежності) |  1, 63 | 0, 97 |   Афлубін – 63, 47 грн (12 шт.)    |
| "Вета" (вул. Незалежності) | 1 | 0, 90 |   Амиксин – 92, 88 грн (3 шт.)    |
| "Вітамін" (вул. Незалежності) |  2 | 3 | Гропринозин – 69, 78грн  (10 шт.) |
| "Космо" (вул. Незалежності) | Продаж тільки по 10 шт. - 26 грн | 5, 24 | Лавомакс – 103, 42 грн (3 шт.) |
| "Медея" (вул. Короленка) | 1, 80 | 1, 36 | Римантадин – 19, 80 грн (20 шт.) |

Найбільше відвідувачів на момент об'їзду ми зафіксували в аптеках «Космо» (вул. Незалежності) та «Медея» (вул. Короленка).

\[caption id="attachment\_50753" align="aligncenter" width="600"\]![грип, маски](https://mpz.brovary.org/wp-content/uploads/2016/01/Kosmo-na-Nezalezhnosti.jpg) У аптеці "Космо" (вул. Незалежності)\[/caption\]

\[caption id="attachment\_50758" align="aligncenter" width="600"\]![грип, маски](https://mpz.brovary.org/wp-content/uploads/2016/01/Medeya-na-Korolenka-1.jpg) Аптека "Медея" на вул. Короленка\[/caption\]

\[caption id="attachment\_50759" align="aligncenter" width="600"\]![грип, маски](https://mpz.brovary.org/wp-content/uploads/2016/01/Medeya-na-Korolenka.jpg) У аптеці "Медея" практично завжди людно\[/caption\]

А у аптеках, що розташовані в Броварській поліклініці, потік  покупців - постійний.

\[caption id="attachment\_50750" align="aligncenter" width="600"\]![грип, маски](https://mpz.brovary.org/wp-content/uploads/2016/01/komunalna-apteka-v-poliklinitsi.jpg) Комунальна аптека на 2 поверсі поліклініки.14 січня, 11.00.\[/caption\]

\[caption id="attachment\_50766" align="aligncenter" width="600"\]![грип, маски](https://mpz.brovary.org/wp-content/uploads/2016/01/21.jpg) Комунальна аптека на 2 поверсі поліклініки. 19 січня, 11.00.\[/caption\]

\[caption id="attachment\_50773" align="aligncenter" width="600"\]![грип, маски](https://mpz.brovary.org/wp-content/uploads/2016/01/SAM_4137.jpg) Комерційна аптека на 2 поверсі поліклініки. 19 січня, 11.00.\[/caption\]

![грип, маски](https://mpz.brovary.org/wp-content/uploads/2016/01/SAM_4138.jpg)

Хоча лікарі й наголошують, що під час карантину нехтувати правилами маскового режиму не можна,  та в БЦЛ дотримуватися його не поспішають ні хворі, ні сам медперсонал.

\[caption id="attachment\_50767" align="aligncenter" width="600"\]![грип, маски](https://mpz.brovary.org/wp-content/uploads/2016/01/22.jpg) При вході на 1 поверх у терапевтичний корпус\[/caption\]

\[caption id="attachment\_50770" align="aligncenter" width="600"\]![грип, маски](https://mpz.brovary.org/wp-content/uploads/2016/01/25.jpg) На першому поверсі терапевтичного корпусу\[/caption\]

\[caption id="attachment\_50772" align="aligncenter" width="600"\]![грип, маски](https://mpz.brovary.org/wp-content/uploads/2016/01/27.jpg) "Вартова" при вході на 1 поверх терапевтичного корпусу\[/caption\]

У гінекологічне, кардіологічне та гастроентерологічне відділення  пацієнти заходять як без масок, так і без бахил. А от при вході в пульманологічне відділення – «стоп-контроль»: без повної «екіпіровки» не впускають.

![грип, маски](https://mpz.brovary.org/wp-content/uploads/2016/01/24.jpg)

Хоча сама ж «вартова»  сидить у зимовому взутті без бахил. Така ж «вартова» зустрічає хворих і при вході в терапевтичний корпус. Чому сама медпрацівник без відповідної «екіпіровки», жінка наводить беззаперечний аргумент: _«Для медиків – одні правила, для хворих –інші»._

Та коли у місті грип щоденно косить все більше броварчан, правила мають бути одні для всіх. Спрогнозувати, чи  перетне захворюваність на грип епідемпоріг, броварські фахівці не беруться. Та в будь-якому випадку радять не нагнітати зайвий раз ситуацію, а краще дбати про своє здоров’я: вживати достатню кількість вітамінів, розпрощатися з пагубними звичками, загартовуватися,  дотримуватися елементарних правил гігієни,  провітрювати приміщення та не ігнорувати маски.

**Фото - автора**
