---
title: "У Броварах завершили опалювальний сезон"
date: 2017-04-03
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "vibir-redaktsiyi"
  - "vykonkom"
  - "ditsadok"
  - "novini"
  - "opalyuvalniy-sezon"
  - "operatyvna-narad"
  - "temperaturnyj-rezhym"
  - "teplo"
  - "teplopostachannya"
  - "shkoli"
---

**Про завершення опалювального сезону у місті сьогодні на оперативній нараді у міськраді заявив заступник міського голови Григорій Голубовський. У зв'язку з цим броварським навчальним закладам доведеться регулювати температурний режим самотужки.** 

Минулої суботи комунальне підприємство "Броваритепловодоенегрія" відключило від теплопостачання житловий фонд, однак дитячі садки та школи поки опалюватимуться. _"Із сьогоднішнього дня доведеться контролювати температурний режим у дитсадках і школах фактично вручну. Але у закладів є теплові лічильники та вузли регулювання для того, аби уникнути перетопу, але й підтримувати комфортні умови для дітей"_, — зазначив **Григорій Голубовський** під час свого звернення до очільниці управління освіти і науки **Оксани Мельник.**

За словами директора "Броваритепловодоенергія" **Сергія Сафронова,** школи прогріватимуть уночі, а в дитячих садочках опалення відбуватиметься залежно від зовнішнього температурного режиму.

**Фото - Дарина Мізіна**
