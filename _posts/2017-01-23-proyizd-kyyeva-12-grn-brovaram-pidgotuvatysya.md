---
title: "Проїзд до Києва - 12 грн. Броварам - підготуватися"
date: 2017-01-23
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "marshrutki"
  - "novini"
  - "pidvyshhennya-tsin"
  - "tarifi-na-proyizd"
  - "tsini-na-proyizd"
coverImage: "wp-content/uploads/2015/07/GroBro-marshrutky.jpg"
---

**З 21 січня зросла ціна на проїзд міжміським маршрутом Бровари-Київ: з 9 до 12 гривень. Подорожчання відбувалося загалом по Київщині: в деяких містах проїзд наразі [становить 20 грн](http://bigkiev.com.ua/content/proezd-v-prigorodnyh-marshrutkah-podorozhal-do-20-griven) і більше, а десь підняття цін викликало протести - [громада намагається](https://www.facebook.com/trypilskiikrai/videos/597887127076758/?pnref=story) таким чином не допустити зростання тарифів. У Броварській міській раді прогнозують також здорожчання проїзду містом з 3.50 до 5 гривень, а може і більше.**

Минулого тижня в маршрутках міста почали з'являтися оголошення, в яких перевізники попереджували броварчан про майбутне здорожчання проїзду.

[![](https://mpz.brovary.org/wp-content/uploads/2017/01/15978045_10211583890134008_5507108044773973122_n.jpg)](https://mpz.brovary.org/wp-content/uploads/2017/01/15978045_10211583890134008_5507108044773973122_n.jpg)

[![](https://mpz.brovary.org/wp-content/uploads/2017/01/16117815_1243915919020372_1085890648_n.jpg)](https://mpz.brovary.org/wp-content/uploads/2017/01/16117815_1243915919020372_1085890648_n.jpg)

Останнє [подорожчання](https://mpz.brovary.org/9-grn-za-proyizd-u-marshrutkah-kyyiv-brovary-chergove-zdorozhchannya-proyizdu/) ціни проїзду у маршрутках до 9 гривень відбувалося в жовтні минулого року, і вже через три місяці перевізники підняли ціну на 30% - до **12 гривень**. Пояснюють здорожчання підвищенням цін на паливно-мастильні матеріали, запасні частини та інші витрати, що впливають на собівартість тарифу.

На сьогоднішній нараді в Броварській міській раді заступник міського голови Григорій Голубовський зазначив, що питання тарифів для перевізників вирішує колегія КОДА, і за її даними економічно обгрунтована ціна проїзду до Києва становить **15 грн.** Проте з перевізниками вдалося досгянути домовленності і зафіксуватися на рівні **12 грн**. Щодо цін на проїзд у місті, він додав, що економічно обгрунтований тариф - більше **5 грн**. Яку ціну встановлять на міські маршрутки - наразі достеменно не відомо, але підвищення можна очікувати вже найближчим часом.

\[caption id="attachment\_65525" align="aligncenter" width="338"\][![](https://mpz.brovary.org/wp-content/uploads/2017/01/16178740_10211622085248862_333809557241591649_o.jpg)](https://mpz.brovary.org/wp-content/uploads/2017/01/16178740_10211622085248862_333809557241591649_o.jpg) З 21 січня проїзд до Києва коштує 12 гривень\[/caption\]

Зі свого боку Київська облдержадміністрація [заявляє](http://koda.gov.ua/news/pereviznikiv-kiivshhini-zmusyat-obgru/), що відповідно до чинного законодавства органи державної влади позбавлені повноважень прямо впливати на ціноутворення тарифів на перевезення пасажирів, проте обіцяє, що осторонь ситуації не залишиться.

У той же час Антимонопольний комітет України [надав](http://www.amc.gov.ua/amku/control/main/uk/publish/article/132816) роз'яснення, що питання тарифів на перевезення відносяться до компетенції відповідних державних адміністрацій та органів місцевого самоврядування (у випадку Броварів - це КОДА та БМР), і що саме ці органи опосередковано впливають на тарифи, тому що проводять конкурси і укладають договори з переможцями, а згодом - здійснюють контроль за виконанням умов цих договорів. У такий спосіб вони повністю відповідають за організацію належного перевезення пасажирів, визначення на конкурсних умовах перевізників, укладення договорів з такими перевізниками та контролю за дотриманням вказаними перевізниками відповідних умов перевезень і державних соціальних стандартів, вважають у АМКУ.

**Фото - користувачів FB**
