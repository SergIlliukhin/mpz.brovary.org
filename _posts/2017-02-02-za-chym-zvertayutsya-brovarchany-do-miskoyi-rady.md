---
title: "За чим звертаються броварчани до міської ради?"
date: 2017-02-02
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "bmr"
  - "brovary"
  - "brovarska-miska-rada"
  - "viddil-zvernen-gromadyan"
  - "vykonkom"
  - "zvernennya"
  - "novini"
---

**Згідно закону “Про звернення громадян” броварчани [мають право](http://brovary-rada.gov.ua/content/informaciya-pro-zvernennya-gromadyan.html) впливати на місцеві органи влади шляхом [звернень](https://mpz.brovary.org/zvernennya-gromadyan-yak-podaty-skargu-chy-nadaty-propozytsiyu-brovarskoyi-miskoyi-rady/) у вигляді скарг, заяв чи пропозицій. Відповідно до інформації, [опублікованої](http://brovary-rada.gov.ua/documents/26655.html) на сайті Броварської міської ради, за 2016 рік чиновники [зареєстрували](https://onedrive.live.com/view.aspx?resid=76CC13A1B9E773BD!2830&ithint=file%2cdocx&app=Word&authkey=!ANGN_D-S23egGTM) більше 5 тисяч звернень. Більше третини всіх звернень прийшлось на питання комунального та дорожнього господарства, благоустрою. Друга третина - це соціальні питання. Інші звернення відносяться до житлових питань, а також землекористування.**

**24 січня** броварський виконком розглянув звіт про підсумки роботи за 2016 рік щодо розгляду звернень громадян. Відповідно даних, за минулий рік було проведено **8** виїзних прийомів: міським головою – **4,** його заступниками – **4**. Здійснено **2** “прямих телефонних зв’язки” міським головою.

Для звернень громадян законом України “Про звернення громадян“ передбачено декілька способів: усний, письмовий, до якого також відносяться електронні звернення, та під час особистого прийому. В минулому році виконавчим комітетом розглянуто **5189** таких звернень по **5596** питанях, з них:

- письмових - **3376** звернень (в тому числі, через КОДА - 99),
- усних - **1813** звернень (серед яких, через телефону Урядову гарячу лінію - 681).

Найбільш актуальними є звернення з питань комунального та дорожнього господарства, благоустрою **– 1758** звернень, що складає **31,4%** від загальної кількості порушених питань. У сфері соціального захисту порушено **1729** питань (**30,9%**)**,** щодо житлових проблем зафіксовано **457** звернень (**8,2%**), також громадяни звертаються з питань землекористування – **455** звернень (**8,1%**). Тематика ще **21,4%** звернень не вказана.

Чиновники зазначають, що станом на **20 січня** цього року майже половину - **2284** питання - вирішено.

[![](https://mpz.brovary.org/wp-content/uploads/2017/02/20170202015306.png)](https://mpz.brovary.org/wp-content/uploads/2017/02/20170202015306.png)

Одночасно, виконком повідомляє, що окрім прямих звернень, через КОДА та Урядову гарячу лінію, броварчани мають змогу звертатися через цілодобову інформаційно-довідкову службу “**050**”. Всього за 2016 рік до служби “050” надійшло **10 897** звернень громадян, по наступним питанням:

- електропостачання – **4385**;
- водопостачання гарячої води - **1468**;
- водопостачання холодної води - **1174**;
- комунальних послуг - **2748** та інші.

У виконкомі заявляють, що невідкладно були вирішені питання, що порушені у **9682** зверненнях, а в термін до 3-х діб - у **761** зверненні. Тож, мешканці міста отримують конкретну допомогу і тому звертаються до виконкому з впевненістю, що їм тут допоможуть, - вказують броварські чиновники.
