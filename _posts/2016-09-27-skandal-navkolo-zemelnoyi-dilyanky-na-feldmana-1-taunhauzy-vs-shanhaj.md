---
title: "Скандал навколо земельної ділянки на Фельдмана, 1: таунхаузи vs «шанхай»"
date: 2016-09-27
author: 
  username: "yschenko"
  display_name: "Ірина Ющенко"
categories: 
  - "rozsliduvannya"
  - "brovary"
tags: 
  - "4-zhitloviy-rayon"
  - "atlant"
  - "bagatopoverhivky"
  - "brovary"
  - "budivnitstvo"
  - "vibir-redaktsiyi"
  - "vul-feldmana"
  - "demalyans"
  - "nikitchyna"
  - "novini"
  - "privatniy-sektor"
  - "tov-budkontrakt"
  - "cherepejnik"
coverImage: "wp-content/uploads/2016/09/3-Pavlo-zhyve-na-Abrykosovij-i-Oleg-na-Feldmana.jpg"
---

**Понад 2 роки мешканці вулиць** **Фельдмана, Симоненка, Кобилянської, Левицького та ін., що знаходяться** **в [IV житловому районі](https://mpz.brovary.org/zabuduvaty-nemozhlyvo-zberegty/)** **Броварів, намагаються відвоювати право проживати в зеленому та квітучому місті, а не асфальтному «шанхаї». Саме стільки часу точаться справжні баталії за 3, 2021 га землі на вул. Фельдмана, 1.  І коли людям вдається відвоювати територію в одного забудовника - з’являється інший. Та, як стверджують мешканці, жоден із них не вписується своїми грандіозними планами в розмірене життя приватного сектора. Нині на Фельдмана, 1 прийшов новий забудовник - орендар цієї ділянки - ТОВ «Будконтракт», який пропонує мешканцям приватного сектора компроміс. І думки людей розділилися. Про який компроміс мова та що ж буде на цій ділянці землі?**

Земля… Саме вона в усі часи була і залишається об’єктом найбільших чвар, роздорів і навіть насилля. Особливо, якщо ця земля в 20 км від столиці. Особливо, якщо вільної землі під забудову з кожним роком усе менше.

Ще в **2007 році** **ТОВ «Будконтракт»** виграло конкурс на забудову ділянки у **3,2021 га** на вул. Фельдмана, 1, яка відповідно до Генерального плану міста (затвердженого рішенням Броварської міської ради від 26.08.1999 р. №150-11-23 і діючого по цей час), призначена під житлову багатоквартирну забудову. Відповідно до конкурентних пропозицій, товариство зобов’язувалося сплачувати у казну міста **щорічно** 50% орендної плати від нормативної грошової оцінки (**1,3 млн**). Відразу до цільового фонду міськради «Будконтракт» зробив добровільний внесок – **10 млн грн.** Забудувати 3,2 га ТОВ зобов’язувалося протягом 3 років. Та не забудувало ні за 5 років, ні за 9.

_«Спочатку на перешкоді стала інфляція,  потім у мене не було фінансової можливості»,_ - каже директор ТОВ «Будконтракт» **Віктор Якимчук.** Та  з плином часу відбувалися зміни у детальних планах цієї частини території. Однак орендну плату за землю ТОВ продовжувало сплачувати, тож договір міськрада продовжила. Натомість на землі, що розташована навпроти земельного наділу, в **2009 році** почали рясно виростати приватні будинки.

\[caption id="attachment\_60702" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/1-vul-Feldmana1.jpg)](https://mpz.brovary.org/wp-content/uploads/2016/09/1-vul-Feldmana1.jpg) Вулиця Фельдмана в напрямку вул. Абрикосової\[/caption\]

\[caption id="attachment\_60701" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/1-vul-Feldmana.jpg)](https://mpz.brovary.org/wp-content/uploads/2016/09/1-vul-Feldmana.jpg) Вулиця  Фельдмана в напрямку вул. Шевченка\[/caption\]

Як розповіла член Штабу з розробки та громадського обговорення змін до Генерального плану міста Бровари, фахівець з питань архітектури **Ірина Нікітчина,** у той час управління містобудування Броварської міськради вирішило,  що у приватному секторі не потрібна така кількість широких вулиць, і було зменшено параметри ширини магістральної вулиці Чубинського в червоних лініях із 35 до 25 метрів. Хоча по Чубинського і передбачався проїзд автобусу, вулиця залишила своє призначення магістральної із пропуском міського пасажирського транспорту тільки на папері.

_«Аргументами для звуження слугували як спотворені картографо-геодезичні матеріали, фальсифікація фактів самовільного захоплення територій, так і містобудівна ситуація, що нібито впливала на характер забудови на той час, -_ пояснює Ірина Нікітчина. _- А саме: окремі потенційні інвестори-забудовники змінили свої наміри відносно розміщення багатоквартирної забудови на орендованих ділянках, прилеглих до вул. Чубинського, і віддали перевагу котеджному будівництву, яке має стійкий попит у населення”._ (“ДПТ IV житлового району(зведений) вул. Чубинського. План червоних ліній, поперечні профілі. (Коригування). Пояснювальна записка.” 2009).

\[caption id="attachment\_60724" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/plan-mikrorajonu.jpg)](https://mpz.brovary.org/wp-content/uploads/2016/09/plan-mikrorajonu.jpg) План мікрорайону\[/caption\]

Незважаючи на зіпсовану дорожньо-транспортну структуру в цій частині міста, в **2011 році** було прийнято «Проект детального плану частини території ІV житлового району», де в кварталі, обмеженому вулицями Фельдмана, Ольги Кобилянської _(біля лікарні – авт.)_ заплановано розмістити групу житлових будинків секційного типу змінної поверховості – 5-12 поверхів. Це стало б не просто контрастом до існуючої забудови, але й загрозою додаткових транспортних проблем та заторів при виїзді у напрямку Києва, пояснює Ірина Нікітчина, адже вул. Симоненка на ділянці від вул. Кобилянської до вул. Шевченка - завужена. У свою чергу вул. Шевченка, що також має недостатню ширину, у детальному плані території затвердили без громадських слухань, тому в **2012 році** на вимогу суду було оголошено громадські слухання. Однак пройшли вони формально, а матеріали ДПТ досі носять гриф ДСК (для службового користування).

\[caption id="attachment\_60707" align="aligncenter" width="400"\][![Забудова на Фельдмана, 1](https://mpz.brovary.org/wp-content/uploads/2016/09/1-Te-shho-hotiv-buduvaty-Atlant-i-shho-zupynyly.jpg)](https://mpz.brovary.org/wp-content/uploads/2016/09/1-Te-shho-hotiv-buduvaty-Atlant-i-shho-zupynyly.jpg) Будинки, які  планував  побудувати БК "Атлант" на вул. Фельдмана, 1\[/caption\]

\[caption id="attachment\_60705" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/1-My-kupuvaly-tsyu-zemlyu-ne-dlya-togo-shhobb-zhyty-v-SHanhayi.jpg)](https://mpz.brovary.org/wp-content/uploads/2016/09/1-My-kupuvaly-tsyu-zemlyu-ne-dlya-togo-shhobb-zhyty-v-SHanhayi.jpg) Олег, мешканець вул. Фельдмана: "У старому Генплані (1999 р. -авт.)  ця земля була у резервному фонді для розширення лікарні"\[/caption\]

\[caption id="attachment\_60713" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/6-Os-morg.jpg)](https://mpz.brovary.org/wp-content/uploads/2016/09/6-Os-morg.jpg) Павло, мешканець вул. Абрикосова: " Ось - "срібний" забор, а ось - морг та інфекційне відділення. А під самим забором був котлован, де вже були забиті сваї для 21-поверхівок"\[/caption\]

Про те, що поруч із одно- та двоповерхівками виростуть 21-поверхівки від БК «Атлант», мешканці вул. Фельдмана дізналися лише в **2014 році**, коли забудовник ділянку обгородив та вивісив інформаційний бігборд. Та перспектива такого сусідства мешканців приватних будинків зовсім не тішила, адже коли вони купували земельні ділянки, сподівалися втекти від бурхливого міського життя. Шини та поламаний паркан - так [протестували](https://www.youtube.com/watch?v=1Y-jrDxAp4s) жителі вулиць Фельдмана, Симоненка, Кобилянської, Левицького, Злагоди два роки тому проти будівництва висоток по сусідству.

Один із тодішніх активістів, а зараз депутат міської ради **Леонід Черепейнік**, який ситуацію із будівництвом на Фельдмана, 1 уже кілька років тримає на контролі, озвучує причини, при яких будувати навіть 9-поверхівки там категорично не можна: таке сусідство в першу чергу – перевищення норми щільності населення, а також загрожує приватним будинкам підтопленням. Забудова 3,2021 га висотками спричинить підняття рівня ґрунтових вод, а централізованого водовідведення у IV житловому районі немає. Не менше турбує і можливий вибух газу та пошкодження електромереж, адже вся ділянка пронизана трубами і кабелями.

\[caption id="attachment\_60721" align="aligncenter" width="450"\][![Забудова на Фельдмана, 1](https://mpz.brovary.org/wp-content/uploads/2016/09/SAM_7580.jpg)](https://mpz.brovary.org/wp-content/uploads/2016/09/SAM_7580.jpg) Мережі, що пролягають на ділянці по Фельдмана, 1\[/caption\]

До всього, ділянка впритул прилягає до інфекційного відділеня лікарні та моргу. Люди підозрюють, що ця земля може таїти в собі небезпеку, яку легко розворушити. Це стосується можливих захоронень, пов’язаних із лікарською діяльністю названих відділень та трупарні. Та БК «Атлант» відмовлятися від своїх планів не збирався, адже всі дозволи у Броварській міськраді отримав юридично законно і не бачив ніяких підстав змінювати призначення забудови з багатоповерхової на індивідуально-садибну чи зблоковану. Обурені люди провели громадське обговорення, написали заяви до міського голови, в прокуратуру та зібрали багаточисельні підписи з проханням внести зміни до Генплану міста – змінити функціональне призначення земельної ділянки на приватну чи зблоковану забудову. Навіть оплатили внесення змін до Генплану, адже в міста такої суми не було. Однак забудовник стояв на своєму: щоб не «прогоріти» в грошах, будуватимуть не менше 12 поверхів. Тоді плани БК "Атлант" людям вдалося зруйнувати: забудовника вижити і землю відвоювати. І будівництво на Фельдмана, 1 припинилося.

\[caption id="attachment\_60712" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/4-6.jpg)](https://mpz.brovary.org/wp-content/uploads/2016/09/4-6.jpg) Підготовчі роботи до забудови на Фельдмана, 1\[/caption\]

[![Забудова на Фельдмана, 1](https://mpz.brovary.org/wp-content/uploads/2016/09/2-6.jpg)](https://mpz.brovary.org/wp-content/uploads/2016/09/2-6.jpg)

\[caption id="attachment\_60703" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/1-za-sribnym-zaborom.jpg)](https://mpz.brovary.org/wp-content/uploads/2016/09/1-za-sribnym-zaborom.jpg) За "срібним" забором\[/caption\]

\[caption id="attachment\_60704" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/1-za-sribnym-zaborom1.jpg)](https://mpz.brovary.org/wp-content/uploads/2016/09/1-za-sribnym-zaborom1.jpg) За "срібним" забором\[/caption\]

Та у **2016 році**, близько півтора місяці тому навколо  3,2021 га знову з’явився срібний паркан, а бігборд із промовистою назвою «Паспорт об’єкту» повідомляв: починається будівництво житлового комплексу з 4-поверхових будинків із мансардою. Після того, як люди «відшили» кількох забудовників, за справу взявся сам орендар - ТОВ «Будконтракт», який нещодавно виграв судову тяжбу з міськвиконком щодо забудови земельної ділянки на Фельдмана, 1 саме багатоповерхівками. І відповідно до діючого детального плану забудови IV житлового району, має право будувати 9 поверхів.

\[caption id="attachment\_60726" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/Foto-Komarovskogo.jpg)](https://mpz.brovary.org/wp-content/uploads/2016/09/Foto-Komarovskogo.jpg) Зустріч  мешканців  приватного сектора із забудовником. Директор ТОВ «Будконтракт» Віктор Якимчук  (у чорних брюках) не проти компромісу.  Фото О. Комаровського\[/caption\]

За словами Віктора Якимчука, він розуміє, що висотки в приватному секторі – це, щонайменше, варварство по відношенню до людей, тож пропонує компроміс: він не будуватиме 9-поверхівки, але щоб хоча б якось «відбити» вкладені в оренду за 7 років понад 30 млн грн, зводитиме **4-поверхівки із мансардою.**

\[caption id="attachment\_60716" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/9-5.jpg)](https://mpz.brovary.org/wp-content/uploads/2016/09/9-5.jpg) Те, що планує будувати ТОВ "Будконтракт" на Фельдмана, 1: 4-поверхівки із мансардою\[/caption\]

\[caption id="attachment\_60710" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/2ya.jpg)](https://mpz.brovary.org/wp-content/uploads/2016/09/2ya.jpg) Леонід Черепейнік: "Якщо в 2014 році ми громадою сказали, що не проти 5-7 поверхів, то в 2016 році не правильно не дотримувати своє слово. Ми не можемо "кинути" інвестора-забудовника і відмовити в будівництві 4-поверхівок із мансардою, адже протягом 9 років він вкладав у землю щорічно 1 млн 300 тисяч. Дозвольте людині хоча б повернути вкладені кошти. Тому я за компроміс"\[/caption\]

\[caption id="attachment\_60715" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/8-My-ne-proty-zabudovy-tilky-my-za-taunhauzy-.jpg)](https://mpz.brovary.org/wp-content/uploads/2016/09/8-My-ne-proty-zabudovy-tilky-my-za-taunhauzy-.jpg) Павло та Олег: "Ми не проти забудови. Тільки ми за таунхаузи"\[/caption\]

\[caption id="attachment\_60720" align="aligncenter" width="600"\][![Забудова на Фельдмана, 1](https://mpz.brovary.org/wp-content/uploads/2016/09/SAM_7399.jpg)](https://mpz.brovary.org/wp-content/uploads/2016/09/SAM_7399.jpg) Таунхаузи на вул. Спортивна\[/caption\]

[![Забудова на Фельдмана, 1](https://mpz.brovary.org/wp-content/uploads/2016/09/1-Taunhausy-na-vul-Sportyvnij.jpg)](https://mpz.brovary.org/wp-content/uploads/2016/09/1-Taunhausy-na-vul-Sportyvnij.jpg)

Ірина Нікітчина роз’яснює: згідно із “Санітарними правилами устрою, обладнання та експлуатації лікарень, пологових будинків та інших лікувальних стаціонарів”, відстань від вікон стаціонарів має бути в **2,5** рази більшою висоти протилежного будинку - новобудови. Тобто, навіть якщо це буде 5-поверхівка (4 поверхи + мансарда), то відстань має складати не менше **40 метрів.** Натомість від виритого котловану до найближчої лікарняної будівлі – майже вдвічі менше. А інфекційне, туберкульозне відділення взагалі вимагають відокремлення захисною зоною – зеленими насадженнями, не менше **15 м**. І починатися вона повинна не ближче, ніж за 10 м від стіни стаціонару. До всього тимчасові стоянки автотранспорту індивідуального користування потрібно розміщувати на відстані не ближче **40 м** від території лікарні. Як не крути, а навіть 5-поверхівкам на Фельдмана, 1 зовсім не місце. Тому на даний момент члени броварського «ДемАльянсу» готують проект рішення до Проекту внесення змін в «Детальний план території IV житлового району. І етап. Схема планування території». Схема функціонально-планувальної організації» в частині території по вул. Фельдмана, 1, у зв’язку з необхідністю змінити функціональне призначення з багатоквартирної забудови на одноквартирну та блоковану садибну забудову. Цей проект рішення планують подати на  позачергову сесію.

Згідно з наданою "Маєш право знати" офіційною інформацією від виконкому міськради, містобудівні умови та обмеження забудови земельної ділянки, видані ТОВ «Будконтракт» Управлінням містобудування та архітектури  від 20.03.2014, вже не дійсні, а нові на будівництво 4-поверхівок із мансардою товариство ще не отримало. Дозвільні документи на виконання будівельних робіт ТОВ також не має. Віктор Якимчук переконаний: якщо йому не вдасться отримати дозволи та дійти згоди з мешканцями приватного сектора і його, як й інших забудовників, із ділянки виживуть, ласий шматок землі все рівно не залишиться вільним. І немає гарантії, що новий забудовник прислухається до думки людей та піде на компроміс.

**Фото - автора**
