---
title: "Броварчани на віче висловили недовіру міському голові Сапожку. ВІДЕО. ФОТО"
date: 2014-02-26
author: 
  username: "shako"
  display_name: "Тарас Шако"
categories: 
  - "video"
tags: 
  - "alina-dyachenko"
  - "andriy-kachor"
  - "vidstavka"
  - "viche"
  - "narodna-rada"
  - "nedovira"
  - "novini"
  - "rizanenko"
  - "simutin"
  - "sapozhko"
coverImage: "wp-content/uploads/2014/02/viche_nedovira14.jpg"
---

**[![віче_недовіра02](https://mpz.brovary.org/wp-content/uploads/2014/02/viche_nedovira02.jpg)](https://mpz.brovary.org/wp-content/uploads/2014/02/viche_nedovira02.jpg)24 лютого Майдан Свободи став місцем мастабного народного зібрання в Броварах. Близько 12:00 на журналістів, що перебували в приміщенні редакції КП «Телестудія «Наше місто», було скоєно напад озброєних молодиків в масках. Члени Народної Ради переконані, що такі дії замовили місцеві регіонали, аби дестабілізувати й так неспокійну ситуацію в місті. Відтак обурені активісти вирішила не чекати наступного дня  і  почали закликати броварчан вийти ввечері на центральну площу міста, аби вирішити долю місцевих слуг режиму Януковича. Люди очікували, що міський голова Ігор Сапожко також вийде до людей зі звітом і пропозиціями про подальші дії. Однак мер-регіонал не прийшов. Близько півтори тисячі броварчан, які вщерть заповнили Майдан Свободи, висловили міському голові недовіру.**

Перше слово перед присутніми мітингувальниками взяв самооборонівець Олег Шевчук зі «Свободи». Він закликав вшанувати пам’ять загиблих хвилиною мовчання.

[![віче_недовіра01](https://mpz.brovary.org/wp-content/uploads/2014/02/viche_nedovira01.jpg)](https://mpz.brovary.org/wp-content/uploads/2014/02/viche_nedovira01.jpg)

[![DSC_0002](https://mpz.brovary.org/wp-content/uploads/2014/02/DSC_00022.jpg)](https://mpz.brovary.org/wp-content/uploads/2014/02/DSC_00022.jpg)

Після виконання гімну Аліна Дяченко, член партії «Демократичний Альянс» та одна з ініціаторів створення Народної Ради, нагадала, що в Броварах уже відбувся ряд гучних відставок , зокрема заяви про звільнення написали голова райдержадміністрації Петро Іваненко, очільник районної ради Анатолій Дименко, [рапорт на звільнення написав начальник броварської міліції Сергій Семікоп](https://mpz.brovary.org/nachalnik-brovarskoyi-militsiyi-napisav-raport-na-zvilnennya-cherez-nedoviru-samooboroni/). Крім того, губернатор Київської області А.Присяжнюк теж подав у відставку.

[![віче_недовіра03](https://mpz.brovary.org/wp-content/uploads/2014/02/viche_nedovira03.jpg)](https://mpz.brovary.org/wp-content/uploads/2014/02/viche_nedovira03.jpg)

В таких умовах члени Народної Ради закликали Сапожка прийти на віче і висловити свою позицію. Проте дива не сталося – і міський голова не виявив бажання поговорити з броварчанами.

Далі слово передали депутату міськради «ударівцю»  Роману Сімутіну. Він нагадав про всі злочинні дії регіоналів упродовж трьох років, зокрема й про роздерибанені землі, необґрунтоване підвищення тарифів тощо. Також Сімутін наголосив, що міський голова до останнього намагався втриматись за владу, і навіть після кривавих подій на Грушевського та Майдані Незалежності не поспішав засуджувати дії режиму.

[![віче_недовіра04](https://mpz.brovary.org/wp-content/uploads/2014/02/viche_nedovira04.jpg)](https://mpz.brovary.org/wp-content/uploads/2014/02/viche_nedovira04.jpg)

Позафракційний депутат Євген Гредунов розповів про діяльність броварських блок-постів та високу самоорганізацію броварчан в складних умовах революції. Він закликав присутніх в разі виникнення правопорушень телефонувати на телефон гарячої лінії самооборони. «Ми приїдмо швидше, ніж правоохоронні органи», - наголосив Гредунов.

Громадський активіст Андрій Качор повідомив про те, що місцеві регіонали після повалення режиму януковича, повтікали з міста. Зникли, зокрема, масажист Азарова, головний регіонал Броварів Сергій Федоренко. Качор звернув особливу увагу на діяльність мера-господарника Сапожка: найкраще «господарські здібності» міського голови виявлялись у зборі бюджетників на антимайдан та організації місцевих тітушок, готових бити людей. Також активіст закликав громадськість пильнувати і не дати «перефарбованим» в інші партійні кольори регіоналам знову прийти до влади в Броварах.

[![віче_недовіра08](https://mpz.brovary.org/wp-content/uploads/2014/02/viche_nedovira08.jpg)](https://mpz.brovary.org/wp-content/uploads/2014/02/viche_nedovira08.jpg)

Перед броварчанами виступив також народний депутат України Павло Різаненко. Нардеп застеріг всіх від ейфорії – режим повалено, але це лише половина справи. Народ має усвідомити, що влада – це лише слуги народу, а головне в суспільстві – справедливість, а не помста. Тому Різаненко закликав броварчан до цих змін у ставленні до влади та життя.

[![віче_недовіра11](https://mpz.brovary.org/wp-content/uploads/2014/02/viche_nedovira11.jpg)](https://mpz.brovary.org/wp-content/uploads/2014/02/viche_nedovira11.jpg)

Крім того, Павло Різаненко зазначив, що не тримає зла на Сапожка за перешкоджання його діяльності як депутата міськради у 2010-2012 рр. Проте не можна пробачити кров сотні загиблих на центральній площі столиці, яка на руках кожного регіонала, хто захищав та підтримував режим.

Після ще кількох виступів активістів Аліна Дяченко запропонувала проголосувати за недовіру міському голові Сапожку, адже той не прийшов на звітування перед громадою. Голосування показало, що броварчани не довіряють меру: майже всі підняли руки. Однак на площі були й ті, хто залишається прихильником Сапожка – проти недовіри підняли руки аж четверо людей із присутніх тисяч. (_голосування починається з 38:30_)

<iframe src="//www.youtube.com/embed/OxO1DPAItfA" height="315" width="420" allowfullscreen frameborder="0"></iframe>

На віче також виступили Юрій Плакся та Володимир Опалько з «Батьківщини», Юрій Скотніков зі «Свободи», Юрій Чередник з «УДАРу», позафракційний депутат міськради Олег Іваненко, броварські самооборонівці, які підтримують правопорядок на вулицях міста.

[![віче_недовіра18](https://mpz.brovary.org/wp-content/uploads/2014/02/viche_nedovira18.jpg)](https://mpz.brovary.org/wp-content/uploads/2014/02/viche_nedovira18.jpg)

[![віче_недовіра19](https://mpz.brovary.org/wp-content/uploads/2014/02/viche_nedovira19.jpg)](https://mpz.brovary.org/wp-content/uploads/2014/02/viche_nedovira19.jpg)

[![віче_недовіра12](https://mpz.brovary.org/wp-content/uploads/2014/02/viche_nedovira12.jpg)](https://mpz.brovary.org/wp-content/uploads/2014/02/viche_nedovira12.jpg)

[![віче_недовіра15](https://mpz.brovary.org/wp-content/uploads/2014/02/viche_nedovira15.jpg)](https://mpz.brovary.org/wp-content/uploads/2014/02/viche_nedovira15.jpg)

[![віче_недовіра20](https://mpz.brovary.org/wp-content/uploads/2014/02/viche_nedovira20.jpg)](https://mpz.brovary.org/wp-content/uploads/2014/02/viche_nedovira20.jpg)

Однак особливої уваги заслуговує виступ рішуче налаштованої молоді Броварів. Активіст Михайло заявив, що молоді не допустять до влади тих, хто буде красти і займатись корупційними діями. Він дав зрозуміти, що нова влада знаходитиметься під пильним контролем.

[![віче_недовіра14](https://mpz.brovary.org/wp-content/uploads/2014/02/viche_nedovira14.jpg)](https://mpz.brovary.org/wp-content/uploads/2014/02/viche_nedovira14.jpg)

[![віче_недовіра13](https://mpz.brovary.org/wp-content/uploads/2014/02/viche_nedovira13.jpg)](https://mpz.brovary.org/wp-content/uploads/2014/02/viche_nedovira13.jpg)

Коли постало питання про позачергову сесію, хлопці заявили, що в разі неявки депутатів для кворуму забезпечать «супровід» депутатів прямо в будівлю міської ради.

<iframe src="//www.youtube.com/embed/ruyDz45SKsM" height="315" width="420" allowfullscreen frameborder="0"></iframe>

На 19:00 наступного дня громада ініціювала провести позачергову сесію, де мали розглянути кілька питань – про недовіру депутатів міському голові Сапожку, про звільнення з посади секретаря міськради регіоналки Олени Семенюк, про повернення басейну 9 школи у власність громади міста.

Як відомо, 25 лютого провести позачергову сесію так і невдалось.  Після довгих перемовин з представниками Народної ради з одного боку та під тиском одіозного депутата-регіонала, будівельного магната Броварів Ігоря Трощенка з іншого, [Сапожко відмовився писати заяву про відставку і втік з будівлі міської ради.](https://mpz.brovary.org/shho-zaraz-vidbuvayetsya-v-brovarah-visti-z-frontiv-borotbi/)

**Фото Марії Придьми**
