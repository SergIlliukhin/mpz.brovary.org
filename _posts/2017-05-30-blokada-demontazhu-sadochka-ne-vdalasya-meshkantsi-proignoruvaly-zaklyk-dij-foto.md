---
title: "Блокада демонтажу садочка не вдалася: мешканці проігнорували заклик до дій – ФОТО"
date: 2017-05-30
author: 
  username: "trydence"
  display_name: "Дмитро Карпій"
categories: 
  - "hromada"
  - "novyny"
tags: 
  - "aktsiya"
  - "anons"
  - "berkut"
  - "blokuvannya"
  - "boykot"
  - "brovary"
  - "budivnitstvo"
  - "vibir-redaktsiyi"
  - "demontazh"
  - "znesennya"
  - "mvs"
  - "novini"
  - "politsiya"
  - "protest"
  - "sadok"
  - "hmarochos"
  - "cheburashka"
coverImage: "wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00062.jpg"
---

**Сьогодні зранку підрядна організація продовжила демонтажні роботи двоповерхового садочку по вул. Аркадія Голуба, 1. На анонсований учора заклик [блокувати заїзд техніки](https://mpz.brovary.org/zranku-brovarchany-blokuvatymut-znesennya-dytyachogo-sadochka-po-vul-arkadiya-goluba-foto/) прийшли лише декілька мешканців прилеглих будинків. Присутні все ж спробували не пустити на територію автокран, що спричинило невелику сутичку з робітниками. Однак після приїзду поліції та охоронної фірми «КомКон» пристрасті вщухли, техніка проїхала, а працівники продовжили демонтаж. Тим часом правоохоронці та чиновники, перевіривши документи, зазначили: демонтаж законний.**

Противників знесення будинку колишнього дитячого садочка «Чебурашка» прийшло близько 10 осіб. Після нетривалого спілкування з охороною на місце подій нібито викликали поліцію, а також представника підрядної фірми, яка проводить демонтаж. Правоохоронців довелося чекати довго, а от головний інженер фірми **Сергій Мартинюк** прибув майже одразу.

\[caption id="attachment\_70726" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00011.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00011.jpg) Активісти спілкуються з охоронцями та робітниками про дозвіл на демонтаж\[/caption\]

\[caption id="attachment\_70731" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00027.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00027.jpg) Сергій Мартинюк і Петро Шевченко\[/caption\]

Чоловік продемонстрував зі свого мобільного телефона декларацію про початок виконання підготовчих робіт для будівництва «_комплексу житлових будівель із вбудованим нежитловим приміщенням_». Як зазначив представник підрядної компанії, документ дає їм право повністю зруйнувати будівлю, разом із фундаментом, а також дозволяє рити котловани.

Втім, присутніх такі пояснення не задовольнили. Час від часу суперечки доходили до нецензурної лайки та погроз щодо відкриття кримінального провадження з обох боків. Найбільший сплеск емоцій стався, коли до місця робіт приїхав автокран, через що між декількома активістами та робітниками виникло декілька нетривалих сутичок.

\[caption id="attachment\_70736" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00047.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00047.jpg) Мешканка прилеглого будинку доводить Сергію Мартинюку, що її дитина має право ходити до садочка поруч, а не бозна-куди\[/caption\]

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00055.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00055.jpg)

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00084.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00084.jpg)

Після штовханини автокран від’їхав, майже одразу на місце подій прибула поліція. Також приїхав керівник спецвідділу з питань благоустрою УЖКГ Броварської міської ради **Олег Єжаков**. Правоохоронці підтвердили, що підрядник має право проводити демонтаж колишнього дитячого садочка, та, можливо, зрізати деякі дерева. Однак зауважили, що будувати поки що тут не можна.

\[caption id="attachment\_70749" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00103.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00103.jpg) Олег Єжаков показує Олексію Здоровцю, Феліксу Чиснікову та полісмену дозвільний документ на демонтаж\[/caption\]

Слід зазначити, що активісти, полісмени та Олег Єжаков сьогодні відвідали територію проведення робіт. Після огляду керівник спецвідділу з питань благоустрою зазначив, що на ділянці спиляли щонайменше два дерева. Сергій Мартинюк визнав, що дерева таки пиляли, та вказав, що має дозвіл на це.

Згодом активістів стало ще менше, під наглядом охорони та поліції на територію без спротиву присутніх таки заїхав автокран. На той час робітники вже активно працювали: бензопилою почали різати дерев’яні конструкції, запрацювали екскаватор і автокран.

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00125.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00125.jpg)

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00127.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00127.jpg)

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00126.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-30.05.2017_00126.jpg)

Як розповів нашим журналістам Сергій Мартинюк, їхня фірма уклала договір із Міністерством внутрішніх справ України про проведення демонтажних робіт на цій ділянці. Компанія, якщо нічого не станеться, планує знести будинок протягом двох тижнів. Будівлю зруйнують разом із фундаментом. Також мають перенести комунікації та вирішити деякі геологічні питання, зокрема, пов’язані із підтопленням.

Очільник броварської Державної архітектурно-будівельної інспекції **Богдан Мельниченко** телефоном розповів нашим журналістам, що з ініціативи депутатів завтра-післязавтра на об’єкті має бути проведена перевірка щодо демонтажних робіт. На сьогодні чиновник не зміг розповісти ані про кількість запланованих до зведення будівель, ані про їхню висотність, ані конкретику щодо того, які зараз роботи дозволені, а які ні.

Нагадаємо, у двоповерховій будівлі по вул. Аркадія Голуба, 1 раніше був розташований дитячий садочок «Чебурашка». Згодом приміщення передали спецпідрозділу міліції «Беркут». Тут були гуртожитки розформованого силового органу МВС. Цими вихідними розпочали демонтаж будівлі. За непідтвердженою інформацією, на цьому місці планують побудувати хмарочос для потреб міністерства.

**Фото - Дмитро Карпій**
