---
title: "Гаряча вода у Броварах з'явиться не раніше жовтня, - чиновники"
date: 2016-04-21
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovariteplovodenergiya"
  - "vibir-redaktsiyi"
  - "garyacha-vodi"
  - "naftogaz"
  - "novini"
coverImage: "wp-content/uploads/2016/04/NO-HOTWATER-FI.jpg"
---

**Гаряча вода в оселях броварчан з'явиться не раніше жовтня, прогнозують у "Броваритепловодоенергія": через "неприйнятні умови" НАК "Нафтогаз та підвищення ціни на газ з 1 травня.**

"Неприйнятними умовами" в броварському підприємстві називають вимогу "Нафотогазу" щодо підписання додаткових угод, за якими планується стягнення штрафів та пені за борги. _"А наше підприємство ніяк не може працювати на таких умовах та своєчасно розраховуватися,_ - кажуть в "Броваритепловодоенергія", - _бо не все залежить від нас: дотації, субсидії, на це гроші виділяє держава і не одразу, тобто в будь-якому випадку борг у нас буде. По-друге, НАК зробив це в квітні, тому що з 1 травня піднімається ціна на газ, і "Нафтогазу" не вигідно продавати газ зараз за нижчими цінами"._

![13051493_1050910884981812_5946360749210318164_n](https://mpz.brovary.org/wp-content/uploads/2016/04/13051493_1050910884981812_5946360749210318164_n.jpg)

Щодо відновлення гарячого водопостачання в місті, то на броварському підприємстві кажуть, що якщо з 1 травня здорожчає газ, то до 1 червня будуть формуватися тарифи, які затверджує [Нацкомісія](https://www.nerc.gov.ua/). Потім водопостачання може бути відновлено, але тариф на гарячу воду в Броварах може зрости з **39** гривень до **70-80**. _"Це льготнікам однаково, скільки платити,_ - кажуть в "Броваритепловодоенергія", - _а іншим? Ми не можемо просто так гріти воду, треба, щоб її купували споживачі. Собівартість у нас і так була 120 гривень за куб, а після збільшення ціни на газ - і всі 200."_ Тому скоріш за все, прогнозують появу гарячої води аж у жовтні.
