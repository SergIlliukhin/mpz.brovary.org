---
title: "Google відкрив віртуальний панорамний перегляд вулиць Броварів"
date: 2015-10-09
categories: 
  - "novyny"
tags: 
  - "google"
  - "vulytsi"
  - "novini"
  - "panorama"
  - "pereglyad"
  - "gugl"
---

**Компанія Google представила масштабне оновлення режиму "Перегляд вулиць" (_Street View_) на своїх картах в Україні. Стали доступними панорамні перегляди в більш ніж 300 великих і маленьких населених пунктах. Про це у своєму офіційному блозі [повідомляє](http://google-ukraine-blog.blogspot.com/2015/10/street-view.html?m=1) Google. Відтепер на ресурсах _Google Maps_ та _Google Earth_ можна переглянути і вулиці Броварів.**

Як можна побачити з нещодавніх оновлень на картах, нині відкриті панорами майже всіх вулиць нашого міста в будь-якій точці. Синім кольором висвічуються дороги та місця, доступні для "Перегляду вулиць".

[![Бро_карта_синь](https://mpz.brovary.org/wp-content/uploads/2015/10/Bro_karta_syn.jpg)](https://mpz.brovary.org/wp-content/uploads/2015/10/Bro_karta_syn.jpg)

У міжнародній компанції зазначають, що ресурс дозволяє зробити перегляд за допомогою 360° панорамних знімків вулиць і визначних пам'яток. Відповідно до інформації, вказаній на ресурсі Google Earth, у нашому місті зображення для панорам були отримані у червні цього року.

[![Бро_в'ю_1](https://mpz.brovary.org/wp-content/uploads/2015/10/Bro_vyu_1.jpg)](https://mpz.brovary.org/wp-content/uploads/2015/10/Bro_vyu_1.jpg)

[![Бро_в'ю_2](https://mpz.brovary.org/wp-content/uploads/2015/10/Bro_vyu_2.jpg)](https://mpz.brovary.org/wp-content/uploads/2015/10/Bro_vyu_2.jpg)

[![Бро_в'ю_3](https://mpz.brovary.org/wp-content/uploads/2015/10/Bro_vyu_3.jpg)](https://mpz.brovary.org/wp-content/uploads/2015/10/Bro_vyu_3.jpg)

Розробники нагадують, що вперше в Україні ресурс запрацював для 5-ти найбільших міст - у квітні 2012 року. З тих пір команда Google Street View провела роботу зі збирання та оцифровування великої кількості даних. Спеціально обладнані автомобілі проїхали тисячі кілометрів по великих і маленьких містах України - результатом цієї  роботи стало теперішнє оновлення. "_Що важливо, цим сервісом може скористатися будь-яка людина в світі, хто хоче дізнатися більше про Україну: туристи, бізнесмени, футбольні вболівальники. Це прекрасна можливість відкрити, наскільки красива, різноманітна і цікава наша країна_", - зазначає директор Google в Україні **Дмитро Шоломко**.
