---
title: "Влада готувала зрежисований штурм та погром броварської мерії?"
date: 2014-01-30
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
  - "pogrom"
  - "provokatsiya"
  - "revolyutsiya"
  - "titushki"
  - "shturm"
coverImage: "wp-content/uploads/2014/01/488297_main.jpg"
---

**[![488297_main](https://mpz.brovary.org/wp-content/uploads/2014/01/488297_main.jpg)](https://mpz.brovary.org/wp-content/uploads/2014/01/488297_main.jpg)Стало відомо, з якою метою, скоріш за все, [люди підозрілої зовнішності перебували в актовій залі броварської РДА](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/) під час акції протесту 27 січня. До задачі «тітушок» входив можливий погром службових кабінетів на першому поверсі будівлі міськвиконкому, відповідальність за який планувалось покласти на прихильників Майдану. Інформація про це надійшла до "МПЗ" з кількох джерел.**

За повідомленнями джерел з міської влади, перед акцією опозиції до працівників міськвиконкому, які працюють на першому поверсі будівлі, звернулося керівництво. Їм наказали вийти зі своїх кабінетів, залишити двері відкритими, а самим піднятись на третій поверх і не спускатись вниз до відповідного розпорядження керівництва. У цей час «тітушки», що перебували в іншому крилі на четвертому поверсі,  повинні були розгромити частину кабінетів міськвиконкому, аби пізніше звинуватити в цьому опозиційних протестувальників.

Цю інформацію також підтверджує рідна сестра «тітушковода» Юрія Лісовського – [**Юлія Лісовська-Ткачук**.](https://vk.com/id88406216) У своєму коментарі в мережі "Вконтакте" Лісовська прямо зазначає: "тітушок", яких 27 січня зібрали в актовій залі райдержадміністрації, ще ввечері попереднього дня обдзвонили координатори і повідомили, що ті мають взяти участь у «штурмі з боку антимайдану».

[![sister](https://mpz.brovary.org/wp-content/uploads/2014/01/sister.jpg)](https://mpz.brovary.org/wp-content/uploads/2014/01/sister.jpg)

Вочевидь, провокація влади не була реалізована, позаяк протестувальники не вчиняли спроб захоплення будівлі. Крім того, псевдопогрому могло завадити те, що ЗМІ та громадськість виявили підозрілих "тітушок" та зафіксували факт їхньої присутності.

Зазначимо, що серед «тітушок» 27 січня були учасники змагань з тайського боксу, а одним з їхніх координаторів був тренер з цього виду єдиноборств **[Руслан Мишко](https://vk.com/videos-59585225?z=video-59585225_167477780%2Fclub59585225).** Окрім того, за інформацією наших читачів, Мишко також працює вчителем в Красилівській середній школі.

[![Мишко](https://mpz.brovary.org/wp-content/uploads/2014/01/Mishko.jpg)](https://mpz.brovary.org/wp-content/uploads/2014/01/Mishko.jpg)

Нагадаємо, що наступного дня в соціальній мережі "Вконтакте" [з'явилась група «Сафарі на тітушок Бровари»](https://mpz.brovary.org/na-brovarskih-titushok-planuyut-vlashtuvati-safari/), де збирається та поширюється інформація про найманців, котрі перебували в актовій залі РДА 27 січня. Того ж дня один з «тітушок» - **Олександр Даценко** – [публічно розкаявся перед броварчанами](https://mpz.brovary.org/brovarskiy-titushka-pokayavsya-pered-lyudmi-ta-zapevniv-shho-vin-z-narodom-video/) під час чергової акції опозиції під стінами мерії.
