---
title: "«Бровари без парканів» - продовжуємо люстрацію чиновників"
date: 2014-12-02
author: 
  username: "yaremchuk"
  display_name: "Яремчук Руслан"
categories: 
  - "kolonka-avtora"
tags: 
  - "brovari-bez-parkaniv"
  - "brovarskiy-narodniy-kontrol"
  - "lyustratsiya"
  - "narodniy-kontrol"
coverImage: "wp-content/uploads/2014/12/Lyustratsiya-narodna-300.jpg"
---

**[![Люстрація-народна-300](https://mpz.brovary.org/wp-content/uploads/2014/12/Lyustratsiya-narodna-300.jpg)](https://mpz.brovary.org/wp-content/uploads/2014/12/Lyustratsiya-narodna-300.jpg)Закон України «Про очищення влади» - більш відомий  у народі як Закон про Люстрацію -  був прийнятий ще на початку цієї осені.** **Керівництво держави у випусках новин майже щодня доповідає про те, скільки чиновників було звільнено. Однак часто складається враження, що люстраційні процеси майже оминули Бровари, адже більшість чиновників часів Януковича досі зберігають за собою посади.**

Тому громадська організація «Броварський народний контроль» вирішила долучитись до процесу очищення влади у нашому місті.

Ми збираємось перевірити: чи відповідає рівень життя броварських посадовців їх офіційним доходам, а відтак починаємо проект «Бровари без парканів».

Відповідно до п.8 ст.3 ЗУ "Про очищення влади" не можуть займати посади в органах держаної влади та місцевого самоврядування особи, перевірка щодо яких встановила недостовірність відомостей, поданих ними у деклараціях за попередній рік, про майно, набуте ними за час перебування на зазначених посадах доходам, отриманим із законних джерел.

Раніше ми вже проводили Інтернет-опитування про те, кого з чиновників потрібно люструвати, чий рівень життя не відповідає доходам, в результаті чого нам пропонували перевірити рівень життя багатьох броварських посадовців, а саме:

- Міського голови та його заступників
- Всіх суддів
- Виконуючої обов’язки голови Броварської районної державної адміністрації Прянішнікової К.В.
- Броварського міжрайонного прокурора Олефіренка Р.Ю.
- Головного лікаря Броварської районної лікарні Багнюка В.В.
- Начальника відділу культури Броварської міської ради Багумут Н.В.
- Начальника відділу архітектури Броварської міської ради Рибакової Л.Є.
- Голову Броварської районної ради Гришка С.М.
- Начальника Броварського МВ ГУ МВС України в Київській області Клименка М.Ф.
- Начальника управління освіти і науки Броварської міської ради Онищенка В.І.
- Першого заступника начальника Броварської ОДПІ Ковалюха О.В.
- Начальника відділу економіки Броварської міської ради Загуменного М.В.
- Начальника Броварського ГУ ДСНС Черкаса С.В.

Ми прийняли виклик, і зараз проводимо збір інформації, встановлюємо їх місце проживання, контактні телефони, наявність рухомого і нерухомого майна, вимагаємо опублікувати декларації. Також ми готові розширити перелік чиновників, котрі мають пройти подібну перевірку і чекаємо побажань від броварчан щодо конкретних прізвищ.

Відтак просимо усіх броварчан допомогти нам зібрати інформацію про державних та місцевих чиновників, що стосується їх рівня та способу життя. Інформацію приймаємо за тел. 096-192-00-18, або по електронній скринці [nk@mybrovary.com](mailto:nk@mybrovary.com), або ж через наші сторінки [на Фейсбук](https://www.facebook.com/profile.php?id=100007224976175) чи [Вконтакте](https://vk.com/vbrovarsky)

.
