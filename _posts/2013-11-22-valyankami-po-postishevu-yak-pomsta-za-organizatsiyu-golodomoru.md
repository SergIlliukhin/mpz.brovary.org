---
title: "«Валянками» по Постишеву - як помста за організацію Голодомору"
date: 2013-11-22
author: 
  username: "trydence"
  display_name: "Дмитро Карпій"
categories: 
  - "kolonka-avtora"
tags: 
  - "golodomor"
  - "postishev"
  - "chubar"
---

[![Image00004](https://mpz.brovary.org/wp-content/uploads/2013/11/Image000041.jpg)](https://mpz.brovary.org/wp-content/uploads/2013/11/Image000041.jpg)У Броварах активісти вирішили своєрідно вшанувати пам’ять жертв Голодомору. Молоді люди заліпили наліпками таблички з іменем [Павла Постишева](https://uk.wikipedia.org/wiki/%D0%9F%D0%BE%D1%81%D1%82%D0%B8%D1%88%D0%B5%D0%B2_%D0%9F%D0%B0%D0%B2%D0%BB%D0%BE_%D0%9F%D0%B5%D1%82%D1%80%D0%BE%D0%B2%D0%B8%D1%87). Вулиця на честь цього радянського партійного та державного діяча, визнаного судом винним в організації Голодомору 1932-33 років, досі офіційно існує у нашому місті.

Як повідомив один з активістів, вже сьогодні, 23-го листопада, Україна вшановуватиме пам’ять жертв голодоморів в України. До цієї «круглої» дати (сьогодні 80-ті роковини) молоді люди вирішили заліпити усі таблички з іменем Постишева.

> У Броварах завтра також відбудуться пам'ятні заходи, - див. **[ТУТ](https://mpz.brovary.org/tsogo-tizhnya-u-brovarah-vidbudutsya-nizka-zahodiv-iz-vshanuvannya-zhertv-golodomoru/)**.

Окрім того, за словами активіста, вони збиралися те саме зробити з табичками з іменем [Власа Чубаря](https://uk.wikipedia.org/wiki/%D0%A7%D1%83%D0%B1%D0%B0%D1%80_%D0%92%D0%BB%D0%B0%D1%81_%D0%AF%D0%BA%D0%BE%D0%B2%D0%B8%D1%87), ще одного організатора Голодомору. Однак, знайшли лише одну табличку, та й та виявилась приватною – на паркані приватної садиби. Як каже активіст, вирішили не чіпати її, як і інші таблички на приватних садибах, адже звичайні люди можуть не зрозуміти мотивів. Вони, за словами активіста, не винні в тому, що місцева влада за 22 роки незалежності не спромоглася перейменувати вулиці, названі на честь «катів українського народу».

[![Image00003](https://mpz.brovary.org/wp-content/uploads/2013/11/Image000032.jpg)](https://mpz.brovary.org/wp-content/uploads/2013/11/Image000032.jpg)

[![Image00004](https://mpz.brovary.org/wp-content/uploads/2013/11/Image000041.jpg)](https://mpz.brovary.org/wp-content/uploads/2013/11/Image000041.jpg)

[![Image00005](https://mpz.brovary.org/wp-content/uploads/2013/11/Image000052.jpg)](https://mpz.brovary.org/wp-content/uploads/2013/11/Image000052.jpg)

На запитання про те, чому вирішили заліпити саме листівками, які поширюють в рамках [бойкоту російських товарів](https://uk.wikipedia.org/wiki/%D0%9D%D0%B5_%D0%BA%D1%83%D0%BF%D1%83%D0%B9_%D1%80%D0%BE%D1%81%D1%96%D0%B9%D1%81%D1%8C%D0%BA%D0%B5!), активіст запевнив, що в цьому нема ніякого натяку на етнічну чи національну приналежність Постишева чи Чубаря. Активіст розповів, що він особисто вже два тижні поширює ці наліпки у Броварах. В таку погоду, коли на дворі йде дощ, ці таблички можна було лише заліпити чимось. Наліпки із російськими валянками виявились єдиним варіантом, що був «під рукою».

Нагадаємо, що громадськість вже декілька років [добивається](https://mpz.brovary.org/shho-bi-vi-vidchuvali-yakbi-zhili-na-vul-git/) перейменування цих двох вулиць. Однак, відповідна комісія Броварської міської ради відхиляє ці пропозиції, називаючи різні причини. Броварський дисидент і краєзнавиця Марія Овдієнко, яка безпосередньо брала участь в роботі комісії з перейменування, вважає ці причини вигаданими. Пані вказує, що для перейменування зовсім не потрібно виділяти кошти ані з бюджету, ані людям з власних кишень, адже переоформлення документів в загальному випадку не є обов’язковим. А саме переоформлення, в разі потреби, не є надміру коштовним.
