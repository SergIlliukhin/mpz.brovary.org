---
title: "Мітинг страйкарів біля міськради завершився штурмом підприємства «Чисті матеріали»"
date: 2013-02-11
categories: 
  - "aktsiyi-zahodi"
tags: 
  - "inter"
  - "aktsiya"
  - "andryeyev"
  - "bmr"
  - "vibir-redaktsiyi"
  - "gelevey"
  - "zavod"
  - "kuzmenkov"
  - "miroshnichenko"
  - "miting"
  - "malyuga"
  - "mirniy"
  - "mogilevskiy"
  - "novini"
  - "partiyi"
  - "rizanenko"
  - "simutin"
  - "smirnov"
  - "strayk"
  - "chisti-materiali"
  - "shturm"
---

[![Image00005](https://mpz.brovary.org/wp-content/uploads/2013/02/Image000051.jpg)](https://mpz.brovary.org/wp-content/uploads/2013/02/Image000051.jpg)8 лютого - наступного дня після [витурення страйкарів](https://mpz.brovary.org/administratsiya-chistih-materialiv-za-zgodoyu-vladi-sabotuye-peregovorniy-protses/) із Броварської міської ради - під її стінами відбувся мітинг. Окрім самих працівників, висловити свою підтримку робітникам прийшли представники декількох політичних партій та організацій, а також звичайні броварчани. Після безрезультатної розмови із заступником міського голови **Василем Андрєєвим**, яка відбулася після мітингу, учасники рушили безпосередньо на підприємство, яке опісля нетривалого опору взяли штурмом. За участі народних депутатів України, протестувальники не без зусиль домоглися особистої розмови із власником ТОВ «Чисті матеріали» **Родіоном Могилевським**, в результаті чого було оголошено «тайм-аут» до понеділка, тобто до сьогодні, до 15:00.

**Мітинг біля Броварської міської ради**

На 13:00 п'ятниці [було оголошено](https://mpz.brovary.org/zavtra-brovarski-straykari-rozirvut-kaydani-trudovogo-rabstva-bilya-miskradi/) про проведення акції на підтримку страйкарів. У той час як робітники «Чистих матеріалів» барабанили у картонні бочки, на площі стали збиратися люди із символікою УДАРу, ВО «Свободи», ГК «Наступ», Демократичного альянсу... Серед «безпрапорних» були помічені окремі члени ВО «Батьківщина», ГО «Прозоре суспільство» тощо.

[![Image00002](https://mpz.brovary.org/wp-content/uploads/2013/02/Image000023.jpg)](https://mpz.brovary.org/wp-content/uploads/2013/02/Image000023.jpg)

[![Image00003](https://mpz.brovary.org/wp-content/uploads/2013/02/Image000032.jpg)](https://mpz.brovary.org/wp-content/uploads/2013/02/Image000032.jpg)

[![Image00300](https://mpz.brovary.org/wp-content/uploads/2013/02/Image00300.jpg)](https://mpz.brovary.org/wp-content/uploads/2013/02/Image00300.jpg)

**Микола Смірнов**, один із найактивніших страйкарів, згадав попередні події. За його словами, причиною проведення акції стало те, що представники адміністрації підприємства після нібито майже досягненого консенсусу, раптово не з’явилося на чергове засідання, після чого стали ігнорувати та затягувати процес перемовин.

[![Image00007](https://mpz.brovary.org/wp-content/uploads/2013/02/Image000073.jpg)](https://mpz.brovary.org/wp-content/uploads/2013/02/Image000073.jpg)

**Юрій Ноєвий**, депутат Київської обласної ради від ВО «Свобода», окрім іншого у своїй промові згадав про події, що нещодавно відбувалися у Київраді – коли протестувальники взяли штурмом приміщення через небажання чиновників пускати людей на засідання. Також депутат зазначив, що адміністрація підприємства не хоче приймати більшість вимог працівників. Ледь не єдине, на що вони погодились, – оплата понаднормової роботи, а також роботи у святкові та вихідні дні.

[![Image00012](https://mpz.brovary.org/wp-content/uploads/2013/02/Image00012.jpg)](https://mpz.brovary.org/wp-content/uploads/2013/02/Image00012.jpg)

Після цих виступів відбувся перформанс: робітники у кайданах вийшли на площу з будівлі міськради та символічно розірвали їх.

[![Image00015](https://mpz.brovary.org/wp-content/uploads/2013/02/Image00015.jpg)](https://mpz.brovary.org/wp-content/uploads/2013/02/Image00015.jpg)

[![Image00016](https://mpz.brovary.org/wp-content/uploads/2013/02/Image00016.jpg)](https://mpz.brovary.org/wp-content/uploads/2013/02/Image00016.jpg)

[![Image00017](https://mpz.brovary.org/wp-content/uploads/2013/02/Image00017.jpg)](https://mpz.brovary.org/wp-content/uploads/2013/02/Image00017.jpg)

**Андрій Качор**, журналіст і активіст ГК «Наступ», наголосив, що міська влада нині розгублена. За його словами, оскільки тут мова йде не про політику чи виборчі процеси, вона боїться _«допустити спалаху факела боротьби за трудові права»_. Качор запевнив, що зараз робітникам дуже важливо відстояти справедливість, честь і гідність, бо інакше надалі відстоювати права ставатиме все складніше.

[![Image00020](https://mpz.brovary.org/wp-content/uploads/2013/02/Image000201.jpg)](https://mpz.brovary.org/wp-content/uploads/2013/02/Image000201.jpg)

Після усіх виступів учасники мітингу попрямували до будівлі Броварської міської ради на зустріч із заступником міського голови Василем Андрєєвим.

**У кабінеті Василя Андрєєва**

Активісти прийшли до чиновника, аби запитати про те, що Броварська міська рада та Андрєєв особисто зробили для вирішення конфлікту.

[![Image00022](https://mpz.brovary.org/wp-content/uploads/2013/02/Image00022.jpg)](https://mpz.brovary.org/wp-content/uploads/2013/02/Image00022.jpg)

Заступник мера на це зачитав відповідь Управління праці та соціального захисту населення Броварської міської ради, а також заявив, що подав ще запити до відповідних установ. Присутнім не сподобалась така формальна відповідь. Депутат Броварської міської ради **Роман Сімутін** зауважив, що у відповіді управління соцзахисту нема жодної конкретики. Також він звернув увагу, що запити Андрєєва направлені зі значним запізненням. На думку присутніх, це свідчить про навмисне затягування процесу з боку влади, яке вигідне адміністрації, оскільки за цей час можна виправити деякі порушення перед можливими перевірками на підприємстві.

[![Image00023](https://mpz.brovary.org/wp-content/uploads/2013/02/Image00023.jpg)](https://mpz.brovary.org/wp-content/uploads/2013/02/Image00023.jpg)

Андрєєв, у свою чергу, звинуватив Сімутіна у тому, що той нібито переводить переговорний процес у мітинг, на що присутні нагадали про зрив перемовин адміністрацією підприємства та про тривалі строки, за які, на думку протестувальників, можна було вирішити конфліктні питання (страйк [триває з 27 січня](https://mpz.brovary.org/straykuyuchi-pratsivniki-zablokuvali-robotu-pidpriyemstva-u-brovarah/)). Також чиновник звинуватив працівників у тому, що ті вчасно не сформулювали вимог, хоча насправді це було [зроблено завчасно](https://mpz.brovary.org/administratsiya-chistih-materialiv-za-zgodoyu-vladi-sabotuye-peregovorniy-protses/), на чому наголосили присутні.

[![Image00024](https://mpz.brovary.org/wp-content/uploads/2013/02/Image00024.jpg)](https://mpz.brovary.org/wp-content/uploads/2013/02/Image00024.jpg)

Юрій Ноєвий висловив пропозицію запросити Родіона Могилевського. Андреєв, одразу після цього, перевів розмову на звинувачування одного з присутніх у тому, що він п’яний (_це – [традиційний прийом](https://mpz.brovary.org/yak-prisluzhniki-azarova-zabezpechuvali-yomu-spokiy-u-brovarah/) міських чиновників – **авт.**_). Згодом протестувальники запропонували запросити принаймні **Сергія Кузьменкова**, директора підприємства. Це питання також лишилось невирішеним, оскільки той не відповідав на дзвінки навіть Андрєєву.

[![Image00030](https://mpz.brovary.org/wp-content/uploads/2013/02/Image000301.jpg)](https://mpz.brovary.org/wp-content/uploads/2013/02/Image000301.jpg)

Загалом розмова відбувалась на підвищених тонах. Чиновник декілька разів відмовлявся її продовжувати.

Присутній у кабінеті народний депутат України **Павло Різаненко**, відповідаючи на питання, повідомив, що подав депутатське звернення з приводу цих подій, на яке поки що не отримав відповіді. Він висловив бажання просто зараз поспілкуватися з керівництвом «Чистих матеріалів», тому запропонував поїхати на підприємство. Присутні погодились із пропозицією.

[![Image00032](https://mpz.brovary.org/wp-content/uploads/2013/02/Image000321.jpg)](https://mpz.brovary.org/wp-content/uploads/2013/02/Image000321.jpg)

[![Image00033](https://mpz.brovary.org/wp-content/uploads/2013/02/Image00033.jpg)](https://mpz.brovary.org/wp-content/uploads/2013/02/Image00033.jpg)

**На підприємстві**

Приблизно через півгодини страйкарі, активісти, журналісти вже прибули до «Заводу пластмас». Вручну відкривши ворота для проїзду автотранспорту, мітингарі із вже традиційними гаслами рушили безпосередньо до цехів «Чистих матеріалів».

[![Image00036](https://mpz.brovary.org/wp-content/uploads/2013/02/Image00036.jpg)](https://mpz.brovary.org/wp-content/uploads/2013/02/Image00036.jpg)

[![Image00037](https://mpz.brovary.org/wp-content/uploads/2013/02/Image00037.jpg)](https://mpz.brovary.org/wp-content/uploads/2013/02/Image00037.jpg)

Охорона, побачивши людей, спробувала заблокувати вхідні ворота. Однак, протестувальники швидко прорвалися на територію, а потім і до приміщення.

<iframe src="http://www.youtube.com/embed/3N-uH5ossZg" height="315" width="420" allowfullscreen frameborder="0"></iframe>

[![Image00039](https://mpz.brovary.org/wp-content/uploads/2013/02/Image000391.jpg)](https://mpz.brovary.org/wp-content/uploads/2013/02/Image000391.jpg)

[![Image00042](https://mpz.brovary.org/wp-content/uploads/2013/02/Image000421.jpg)](https://mpz.brovary.org/wp-content/uploads/2013/02/Image000421.jpg)

[![Image00043](https://mpz.brovary.org/wp-content/uploads/2013/02/Image00043.jpg)](https://mpz.brovary.org/wp-content/uploads/2013/02/Image00043.jpg)

[![Image00044](https://mpz.brovary.org/wp-content/uploads/2013/02/Image00044.jpg)](https://mpz.brovary.org/wp-content/uploads/2013/02/Image00044.jpg)

Відбулася нетривала словесна перепалка між страйкарями та Кузьменковим, який знайшовся на підприємстві. Опісля нардеп Різаненко запропонував обговорити разом із облдепом Ноєвим та адміністрацією конфліктне питання за відсутності журналістів.

[![Image00045](https://mpz.brovary.org/wp-content/uploads/2013/02/Image000451.jpg)](https://mpz.brovary.org/wp-content/uploads/2013/02/Image000451.jpg)

Поки велись перемовини, я навідався до цеху, де  працювали декілька робітників. На питання про заробітну плату та умови праці один з них відповів, що вони стажери та нічого ще не знають. Це опосередковано підтвердило минулі [розповіді](https://mpz.brovary.org/u-brovarah-vidbuvsya-marsh-straykuyuchih-pratsivnikiv-chistih-materialiv/) страйкарів про некваліфікованих найманців на підприємстві.

[![Image00047](https://mpz.brovary.org/wp-content/uploads/2013/02/Image000471.jpg)](https://mpz.brovary.org/wp-content/uploads/2013/02/Image000471.jpg)

[![Image00049](https://mpz.brovary.org/wp-content/uploads/2013/02/Image00049.jpg)](https://mpz.brovary.org/wp-content/uploads/2013/02/Image00049.jpg)

На території цеху, не прикривши носа, дихати було важко. Страйкарі розповіли, що зазвичай запиленість трохи менша, але не набагато. А після 24-годинної робочої зміни _«можна не на двох, а на чотирьох вийти... Душ прийняв, якщо є гаряча водичка (буває, що і немає), і додому вже допливаєш…»,_ \- розповів страйкар **Володимир Малюга**.

[![Image00051](https://mpz.brovary.org/wp-content/uploads/2013/02/Image000511.jpg)](https://mpz.brovary.org/wp-content/uploads/2013/02/Image000511.jpg)

[![Image00050](https://mpz.brovary.org/wp-content/uploads/2013/02/Image000501.jpg)](https://mpz.brovary.org/wp-content/uploads/2013/02/Image000501.jpg)

[![Image00048](https://mpz.brovary.org/wp-content/uploads/2013/02/Image000481.jpg)](https://mpz.brovary.org/wp-content/uploads/2013/02/Image000481.jpg)

Після закінчення перемовин, не досягши якогось значущого результату, нардеп Різаненко поїхав, за його словами, до Верховної Ради, оскільки того дня припадала його зміна чергувати (УДАРівці цілодобово блокують трибуну).

Тим часом до підприємства поступово стягувались все більші сили міліції, зокрема й бійці із автоматичною зброєю. Прибула також і слідчо-оперативна группа, працівники якої стали допитувати присутніх щодо «проникнення сторонніх на підприємство».

Після довгих очікувань на місце подій прибули народні депутати від ВО «Свобода» **Олег Гелевей**, **Олександр Мирний** та **Ігор Мірошниченко**. Народні обранці, посилаючись на закон «Про статус народного депутата України», просили правоохоронців забезпечити їм доступ до одного з приміщень на підприємстві.

[![Image00057](https://mpz.brovary.org/wp-content/uploads/2013/02/Image00057.jpg)](https://mpz.brovary.org/wp-content/uploads/2013/02/Image00057.jpg)

> **_П. 3 ст. 17_** _Закону України «[Про статус народного депутата України](http://zakon.rada.gov.ua/go/2790-12)»_
> 
> _Народний депутат діючого скликання при пред'явленні посвідчення народного депутата України користується правом безперешкодно відвідувати  органи державної влади та органи місцевого самоврядування, а також **правом безперешкодного доступу на всі підприємства**,  в установи та  організації,  розташовані  на території   України, незалежно від  їх підпорядкування,  форм власності,  режиму  секретності. Вимоги про пред'явлення  чи оформлення  інших  документів, а  також особистий огляд народного депутата,  огляд та перевірка його речей забороняються,  якщо інше не встановлено законом._

За словами свідків, саме там перебував власник Родіон Могилевський (що згодом підтвердилось), з яким протестувальники хотіли поговорити. Ігор Мірошниченко за підтримки інших народних депутатів виламав двері, потрапивши у коридор, що веде до кабінету Могилевського. Після тривалих перемовин через двері з власником, а також перемовин з працівниками міліції, депутатам таки вдалося потрапити до кабінету разом із правоохоронцями.

[![Image00058](https://mpz.brovary.org/wp-content/uploads/2013/02/Image000581.jpg)](https://mpz.brovary.org/wp-content/uploads/2013/02/Image000581.jpg)

[![Image00060](https://mpz.brovary.org/wp-content/uploads/2013/02/Image000601.jpg)](https://mpz.brovary.org/wp-content/uploads/2013/02/Image000601.jpg)

[![Image00062](https://mpz.brovary.org/wp-content/uploads/2013/02/Image00062.jpg)](https://mpz.brovary.org/wp-content/uploads/2013/02/Image00062.jpg)

[![Image00064](https://mpz.brovary.org/wp-content/uploads/2013/02/Image00064.jpg)](https://mpz.brovary.org/wp-content/uploads/2013/02/Image00064.jpg)

Близько 18:30, вийшовши від Могилевського, депутати оголосили, що результатом перемовин став «тайм-аут» до 11 лютого (сьогодні). У засіданні, окрім представників усіх сторін, має взяти участь представник посольства США, оскільки Родіон Нестерович є громадянином цієї країни.

[![Image00067](https://mpz.brovary.org/wp-content/uploads/2013/02/Image00067.jpg)](https://mpz.brovary.org/wp-content/uploads/2013/02/Image00067.jpg)

[![Image00068](https://mpz.brovary.org/wp-content/uploads/2013/02/Image00068.jpg)](https://mpz.brovary.org/wp-content/uploads/2013/02/Image00068.jpg)

> _Чи було це черговою хитрістю адміністрації аби затягти перемовини, чи все-таки вдасться відновити діалог, вочевидь, стане зрозумілим сьогодні. Зустріч робочої групи призначили на 15:00 11 лютого у Броварській міській раді (вул. Гагаріна, 15). «Маєш право знати» продовжує слідкувати та висвітлювати._
