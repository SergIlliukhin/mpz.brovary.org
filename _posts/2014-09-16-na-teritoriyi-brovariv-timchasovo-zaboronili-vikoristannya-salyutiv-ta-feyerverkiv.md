---
title: "На території Броварів тимчасово заборонили використання салютів та феєрверків"
date: 2014-09-16
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "novini"
coverImage: "wp-content/uploads/2014/09/Salyut.jpg"
---

**[![Салют](https://mpz.brovary.org/wp-content/uploads/2014/09/Salyut.jpg)](https://mpz.brovary.org/wp-content/uploads/2014/09/Salyut.jpg)Рішенням виконавчого комітету Броварської міської ради [№ 527 від 9 вересня 2014 року](http://docs.pravo-znaty.org.ua/p13506/09.09.2014/527) тимчасово заборонено використання салютів, феєрверків та інших піротехнічних виробів на території міста Бровари.**

Таке рішення ухвалено "у зв’язку з проведенням антитерористичної операції на сході України, у результаті якої гинуть жителі України, та подіями останніх місяців в Україні, які загрожують національним інтересам держави та суспільства, а також територіальній цілісності держави" та "з метою забезпечення стабільності та спокою в місті Бровари"

Заборона стосується усіх фізичних та юридичних осіб. Броварському МВ ГУ МВС України в Київській області доручено вжити дієвих заходів для забезпечення контролю за дотриманням цього рішення та посилити роботу щодо притягнення до адміністративної відповідальності осіб, що вчиняють правопорушення, передбачені статтею 182 Кодексу України про адміністративні правопорушення.

Контроль за виконанням рішення "Про тимчасову заборону використання піротехнічних засобів" покладено на заступника міського голови Андрєєва В.О.

> Нагадаємо, цими вихідними - 20 т 21 вересня - Бровари традиційно святкуватимуть День міста. Наразі програма урочистих та розважальних заходів на ці дні невідома. На запит "Маєш право знати" відділ культури Броварської міськради повідомив, що така інформація не задокументована.
