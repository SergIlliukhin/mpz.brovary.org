---
title: "У Броварах патрульні затримали чоловіка, який погрожував ножем перехожим"
date: 2017-06-19
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "bezpeka-zhyttya"
  - "brovary"
  - "brovarska-politsiya"
  - "mobilni-patrulni"
  - "novini"
  - "pravoporushennya"
coverImage: "wp-content/uploads/2017/06/265604-1.jpg"
---

**В неділю, 18 червня, біля броварського магазину «Варус», що знаходиться по вул. Гагаріна, патрульні ГО «Безпека життя» затримали громадянина, який погрожував ножем перехожим міста. Про це [повідомили](https://www.facebook.com/photo.php?fbid=123612211559592&set=pcb.123612444892902&type=3&theater) у соціальній мережі FB.**

Як зазначається в повідомленні, близько 11:00 ранку, чоловік чіплявся до продавчині косметики й баристи в кофейні та погрожував ножем перехожим біля зупинки громадського транспорту ТБ «Ліза». На прохання патрульних кинути ніж порушник не відреагував, а почав погрожувати ножем та словесними погрозами. Один з патрульних вибив ніж з рук чоловіка, а двоє інших, заблокувавши його, передали правопорушника співробітникам поліції.

Як виявили пізніше поліціянти, затриманий місцевий мешканець Броварів - Логвинюк Віталій Миколайович, який також погрожував поліції, що його сестра працює в прокуратурі і його все одно відпустять.

[![](https://mpz.brovary.org/wp-content/uploads/2017/06/19366614_123612211559592_3329066507379436874_n-1.jpg)](https://mpz.brovary.org/wp-content/uploads/2017/06/19366614_123612211559592_3329066507379436874_n-1.jpg)

[![](https://mpz.brovary.org/wp-content/uploads/2017/06/19275232_123612278226252_822223775458379973_n-1.jpg)](https://mpz.brovary.org/wp-content/uploads/2017/06/19275232_123612278226252_822223775458379973_n-1.jpg)

Нагадаємо, що у рамках пілотного проекту, ініційованого Міністром внутрішніх справ Арсеном Аваковим, **20 травня** в Броварах [установили **3** мобільних патрульних пункти](https://mpz.brovary.org/brovarski-mobilni-patrulni-atovtsi-druzhynnyky-yakyh-ne-vystachaye/): у парку «Перемога» (біля кафе «Оазис»), по вулиці Короленка (майже біля «Форума») та по вулиці Гагаріна (біля магазину «Варус»). Для того, щоб знизити рівень вуличної злочинності, планують установити такі патрульні пункти по всьому місту.

**Фото - з Фейсбуку**
