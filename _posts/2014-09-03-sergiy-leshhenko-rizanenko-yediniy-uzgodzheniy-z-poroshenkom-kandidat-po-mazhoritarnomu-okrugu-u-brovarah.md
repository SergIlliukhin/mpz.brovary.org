---
title: "Сергій Лещенко: Різаненко єдиний узгоджений з Порошенком кандидат по мажоритарному округу"
date: 2014-09-03
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "vibori"
  - "novini"
  - "parlamentski-vibori-2014"
  - "poroshenko"
  - "rizanenko"
  - "solidarnist"
  - "udar"
coverImage: "wp-content/uploads/2014/01/Rizanenko-Insayder.jpg"
---

**[![Різаненко Інсайдер](https://mpz.brovary.org/wp-content/uploads/2014/01/Rizanenko-Insayder.jpg)](https://mpz.brovary.org/wp-content/uploads/2014/01/Rizanenko-Insayder.jpg)Журналіст «Української правди» Сергій Лещенко під час прямого  включення з Верховної Ради 2 вересня в ефірі [hromadske.tv](http://www.hromadske.tv/) розповів подробиці політичних домовленостей між партією Президента Порошенка «Солідарність» та партією «Удар» перед парламентськими виборами. Зокрема, журналіст розкрив карти стосовно участі мажоритарників  у Київській області. Лещенко повідомив, що Павло Різаненко єдиний узгоджений з Петром Порошенком мажоритарний кандидат в окрузі №97.**

«_Мажоритарники від «УДАРу», які перемогли в округах, будуть  балотуватися за тими ж округами. Тому вже двоє мажоритарників від «УДАРу» ведуть виборчу кампанію в Київській області – Сольвар та Різаненко. Вони узгоджені з Порошенком як єдині кандидати_», - повідомив Лещенко (на відео з 3:50).

<iframe src="//www.youtube.com/embed/G1JWt8RJGvA?list=UU2oGvjIJwxn1KeZR3JtE-uQ" width="600" height="315" frameborder="0" allowfullscreen="allowfullscreen"></iframe>

«_Нікого іншого від партії Порошенка там не буде, тому вони мають найбільші шанси на перемогу_», - спрогнозував журналіст.

Нагадаємо, Павло Різаненко обирався до складу Верховної Ради у 2012 році по мажоритарному округу №97  і переміг, набравши 31, 04% голосів виборців.
