---
title: "В Броварах відкрився новий садочок \"Казка\""
date: 2016-12-01
categories: 
  - "brovary"
  - "novyny"
tags: 
  - "brovary"
  - "vidkrittya"
  - "dytyachyj-sadochok"
  - "dnz-kazka"
  - "novini"
---

**30 листопада в Броварах було відкрито новий дитячий садочок «Казка». Про це йдеться в [оголошенні](http://www.brovary-osvita.gov.ua/vidkryttya-doshkilnoho-navchalnoho-zakladu-kazka/) на офіційному сайті управління освіти та науки Броварської міськради.**

Як зазначено в повідомленні, на відкритті нового закладу були майбутні вихованці цього садочку разом з батьками, директори шкіл та завідувачі дошкільних навчальних закладів міста. Садочок облаштований сучасними меблями, побутовою технікою та посудом. Розташований він у новозбудованому житловому комплексі «Лісовий квартал» по вул. Чорновола та розрахований на **120 місць**.

Це другий дитячий садочок, який відкрився за останнє десятиліття в місті (з нових садочків - ще ДНЗ "Сонечко", Короленка, 74). Нагадаємо також, що влітку цього року в Броварах вперше відбувся [конкурс](https://mpz.brovary.org/vpershe-u-brovarah-vidbudetsya-konkurs-na-kerivnyka-dytyachogo-sadochku/) на посаду керівника дитячого садочка «Казка». Нею стала **Валентина Сільвертюк**, яка в минулому була вихователем-методистом у ДНЗ «Катюша».
