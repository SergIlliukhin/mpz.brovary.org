---
title: "Броварський центр психології збирає кошти на АТО через День відкритих дверей"
date: 2015-04-02
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "ato"
  - "blagodiynist"
  - "novini"
  - "psiheya"
coverImage: "wp-content/uploads/2015/03/parents_psycheya.jpg"
---

[![parents_psycheya](https://mpz.brovary.org/wp-content/uploads/2015/03/parents_psycheya.jpg)](https://mpz.brovary.org/wp-content/uploads/2015/03/parents_psycheya.jpg)**У цю суботу, 4 квітня, з 12:00 до 19:00 у Броварах відбудеться щорічний благодійний захід психологічного центру «Психея» - День відкритих дверей. Зібрані кошти цього разу буде направлено на підтримку поранених бійців АТО.**

Як сказано в анонсі центру, протягом одного дня в учасників буде змога відвідати презентації та майстер-класи, спробувати участь в психологічних групах для дітей та дорослих, познайомитись з нашими творчими майстернями та звернутись за індивідуальною консультацією до дитячого або сімейного психолога.

> **Умови участі:**
> 
> Всі працівники центру в цей день діляться своїми знаннями і досвідом безкоштовно. Зважаючи на суспільну ситуацію, ми проводимо благодійний збір коштів.
> 
> Благодійний внесок від однієї родини (або за індивідуальної участі, від одного дорослого учасника) - **50 грн**, сплачується в Центрі.
> 
> Благодійний внесок сплачується разово з однієї родини, в будь-який час дня, коли Ви приєднуєтесь до заходів, і дозволяє відвідати всі майстер-класи чи презентації, а також отримати індивідуальну півгодинну консультацію психолога.
> 
> Всі зібрані кошти будуть перераховані Волонтерському центру при Київському військовому шпиталі, [детальніше про Центр](https://fakty.ictv.ua/ua/index/read-news/id/1522802)
> 
> Членам родин учасників АТО та волонтерам відвідування безкоштовне.
> 
> Обов'язковим є попередній запис на участь!
> 
> **Місце проведення: вул. Київська, 95 (зуп. «Пекарня»), 2 поверх** **Контакти Центру «Психея» : 067 721 3971, 093 792 6232** **www.psycheya.info**
