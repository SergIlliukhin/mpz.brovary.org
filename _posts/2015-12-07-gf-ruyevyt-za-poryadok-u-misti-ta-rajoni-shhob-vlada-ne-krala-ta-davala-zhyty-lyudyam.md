---
title: "ГФ \"Руєвит\": \"Ми за порядок у місті та районі, щоб влада не крала та давала жити людям\""
date: 2015-12-07
categories: 
  - "hromada"
  - "aktsiyi-zahodi"
tags: 
  - "1-batalon"
  - "brovary"
  - "vibir-redaktsiyi"
  - "gromadske-formuvannya"
  - "novini"
  - "oleg-yanchynskyj"
  - "patrulyuvannya"
  - "politsiya"
  - "ruyevyt"
---

**4 грудня у Броварському міськвідділі поліції відбулися загальні збори громадського формування "Руєвит". На зустрічі руєвитівці підводили підсумки роботи за рік та складали плани на наступний, знайомилися з тимчасовим очільником броварської поліції Олегом Янчинським, вручали посвідчення новим членам організації та проголосували за створення політичної партії.**

Відкрили засідання звітом за минулий період та врученням посвідчень новим членам організації.

[![руєвіт](https://mpz.brovary.org/wp-content/uploads/2015/12/ruyevit.jpg)](https://mpz.brovary.org/wp-content/uploads/2015/12/ruyevit.jpg)

[![руєвіт (6)](https://mpz.brovary.org/wp-content/uploads/2015/12/ruyevit-6.jpg)](https://mpz.brovary.org/wp-content/uploads/2015/12/ruyevit-6.jpg)

[![руєвіт (8)](https://mpz.brovary.org/wp-content/uploads/2015/12/ruyevit-8.jpg)](https://mpz.brovary.org/wp-content/uploads/2015/12/ruyevit-8.jpg)

Головуючі **Володимир Жадан** та **Руслан Вапельник** розповіли, як допомагали підтримувати порядок у місті та районі, проводили патрулювання, сиділи в засідках, викрили кілька наркопритонів, "розрулювали" розборки між бандитськими групами щодо гральних автоматів, втихомирювали "Правий сектор", який погрожував закидати відділок міліції коктейлями Молотова, брали участь у нейтралізації рейдерської атаки на Броварський шиноремонтний завод і таке інше.

> Громадське формування "Руєвит" виросло з Самооборони, яка з'явилася в місті на революційній хвилі. Спочатку заміняли собою міліцію - чергували кожного дня, потім перейшли на патрулювання по вихідних та святкових днях. Коли почалася війна, увесь склад "Руєвиту" вступив до лав 1-го батальйону територіальної оборони. Наразі хлопці готові допомагати як військовим, так і поліції - в залежності від задач, які поставить перед ними життя.

\[caption id="attachment\_49168" align="aligncenter" width="600"\][![руєвіт (1)](https://mpz.brovary.org/wp-content/uploads/2015/12/ruyevit-1.jpg)](https://mpz.brovary.org/wp-content/uploads/2015/12/ruyevit-1.jpg) "У цьому році в місті набагато спокійніше, ніж у минулому"\[/caption\]

За тим слово узяв тимчасовий очільник броварської поліції **Олег Янчинський**, який зазначив, що на даний момент (до кінця грудня) допомоги міліція-поліція потребує, але у найближчих планах запустити 9 маршрутів по місту і району, по яких будуть працювати групи швидкого реагування, - вочевидь, після Нового року, після прийняття бюджету - тоді стане легше.

\[caption id="attachment\_49179" align="aligncenter" width="600"\][![руєвіт (12)](https://mpz.brovary.org/wp-content/uploads/2015/12/ruyevit-12.jpg)](https://mpz.brovary.org/wp-content/uploads/2015/12/ruyevit-12.jpg) Олег Янчинський: "Мені дуже приємно, що у Броварах та районі є таке активне громадське формування"\[/caption\]

_"Наразі у тестовому режимі працюють два патрулі, вже тиждень_, - сказав очільник броварської поліції, - _і є пропозиція нам працювати спільно, по п'ятницях та суботах підсилювати їх вашими патрулями. У майбутньому ж ми можемо брати по одному члену ГФ в кожен патруль, якщо у вас буде така можливість. Бо коли запрацюють усі 9 патрулів, нам не вистачить в кожен виставити по 3 чоловіки, матимемо лише двох"_.

[![руєвіт (13)](https://mpz.brovary.org/wp-content/uploads/2015/12/ruyevit-13.jpg)](https://mpz.brovary.org/wp-content/uploads/2015/12/ruyevit-13.jpg)

Присутні нарікнули пану Янчинському на те, що наразі його підлеглі, зокрема, дільничні інспектори, трохи розслабилися. З чим т.в.о. начальника був вимушений погодитися. Пояснив: _"Перехідний період. А щодо дільничних - то взагалі невідомо, чи вони залишаться. Може таке бути, що на 5-8 населених пунктів буде один наряд поліції і все"_. Проте заспокоїв: _"Скоро закінчиться переатестація. З понеділка починаємо останній етап. Якщо недоберемо своїми працівниками потрібний штат (320 осіб у міськвідділі + патрульна поліція), будемо проводити конкурсний набір у поліцію. Після Борисполя, де набір почався у жовтні, - ми наступні"._

Присутніх це зацікавило: дехто має бажання перейти з громадського формування служити у поліцію.

\[caption id="attachment\_49178" align="aligncenter" width="600"\][![руєвіт (11)](https://mpz.brovary.org/wp-content/uploads/2015/12/ruyevit-11.jpg)](https://mpz.brovary.org/wp-content/uploads/2015/12/ruyevit-11.jpg) Руслан Вапельник (посередині): "Чим займаються дільничні в селах - ми всі знаємо... Ми хочемо обирати громадського дільничного - такого собі "шерифа"\[/caption\]

\[caption id="attachment\_49181" align="aligncenter" width="455"\][![руєвіт (14)](https://mpz.brovary.org/wp-content/uploads/2015/12/ruyevit-14.jpg)](https://mpz.brovary.org/wp-content/uploads/2015/12/ruyevit-14.jpg) Олег Янчинський: "Громада може обрати муніципального інспектора. Хто вам заважає це зробити? В Макарові, наприклад, є таких два працівника"\[/caption\]

Присутній помічник депутата Гредунова **Костянин Туманов** подякував руєвитівцям за роботу: 2 місяці перед виборами вони за підтримки пана Гредунова патрулювали Торгмаш. За що, до речі, понесли репутаційні втрати: до цього, кажуть, намагалися бути завжди поза політикою, а тут декому співпраця депутата і громадського формування видалася недоречною.

[![руєвіт (15)](https://mpz.brovary.org/wp-content/uploads/2015/12/ruyevit-15.jpg)](https://mpz.brovary.org/wp-content/uploads/2015/12/ruyevit-15.jpg)

Костянтин Туманов пообіцяв, що пан Гредунов підніме питання фінансування громадського формування "Руєвит" з бюджету. До цього, кажуть, фінансової підтримки, та навіть визнання не мали. Одразу після революційних подій отримали від міста трохи пального, а далі - нічого, навіть навпаки, допомагали міліції самі.

Також на зборах прийняли рішення щодо нового представника від ГФ до [Громадської ради при поліції](https://mpz.brovary.org/gromadska-rada-pry-politsiyi-proekzamenuvala-novogo-t-v-o-nachalnyka-politsiyi-olega-yanchynskogo/).

\[caption id="attachment\_49183" align="aligncenter" width="600"\][![руєвіт (16)](https://mpz.brovary.org/wp-content/uploads/2015/12/ruyevit-16.jpg)](https://mpz.brovary.org/wp-content/uploads/2015/12/ruyevit-16.jpg) Миколу Левченка в Громадській раді при поліції замінить Юрій Андріящук\[/caption\]

Руслан Вапельник підняв питання громадського контролю, розширення вже створеної ним громадської організації та навіть формування політичної партії. ГО **"Перший громадський контроль сільських рад"**, започаткована декілька місяців тому, головою якою є пан Вапельник, наразі запрошує до себе членів і збирається активно працювати. Активісти хочуть контролювати місто та район, суди, прокуратури, фіскальні служби, держадміністрації. Хлопці цікавляться: _"Наш громадський контроль буде мати рекомендаційно-дорадчу форму?" "Чи можна в морду бить?" -_ жартує хтось з зали.

Руслан Вапельник: _"Ми будемо вимагати, а не радити. Наша задача - не стояти в стороні. А щодо партії, то є така пропозиція, створити її та відкласти наразі це питання. Але якщо нова влада не виправдає наших сподівань, коли настане час - самі підемо у владу - будемо висуватися в депутати"._

\[caption id="attachment\_49185" align="aligncenter" width="600"\][![руєвіт (18)](https://mpz.brovary.org/wp-content/uploads/2015/12/ruyevit-18.jpg)](https://mpz.brovary.org/wp-content/uploads/2015/12/ruyevit-18.jpg) Зала голосує "за" громадський контроль та створення політичної партії\[/caption\]

У констексті громадського контролю виступив член організації **Володимир Білан**, який розказав, що вже сьомий рік бореться з виконавчою службою міста Бровари та її замначальника Сдобняковим. За словами пана Білана, пан Сдобняков з порушенням продав 40 га землі, а замість покарання: _"продовжує виконувати свої обов'язки, ходить спокійно по місту, відкрив кафе "Штрудель" в центрі, натомість такі люди повинні боятися гніву народного"._

\[caption id="attachment\_49184" align="aligncenter" width="600"\][![руєвіт (17)](https://mpz.brovary.org/wp-content/uploads/2015/12/ruyevit-17.jpg)](https://mpz.brovary.org/wp-content/uploads/2015/12/ruyevit-17.jpg) Володимир Білан\[/caption\]

Щодо роботи на 2016 рік, то окрім активного громадського контролю, присутні вирішили, що за потреби будуть продовжувати патрулювання. _"Як почне працювати поліція, ми будемо непотрібні_, - каже Володимир Жадан, - _але будемо підтримкою, інколи на свята, а може і для додаткового спільного патрулювання. Час покаже"._ Також вирішили підвищувати свій фізичний рівень та проводити тренування з самооборони, допомагати в цьому хлопцям буде інструктор батальйону "Азов".

**Фото - Катерина Негода**
