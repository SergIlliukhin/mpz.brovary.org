---
title: "Як отримати одноразову матеріальну допомогу учасникам АТО"
date: 2016-07-13
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "ato"
  - "brovary"
  - "demobilizovani-bijtsi"
  - "materialna-dopomoga"
  - "novini"
  - "poraneni-bijtsi"
  - "sluzhba-u-spravah-ditej-i-simyi"
---

**На Київщині діє обласна цільова програма з надання соціальної та правової допомоги військовослужбовцям, які беруть участь в антитерористичній операції. Програма передбачає, що демобілізовані та звільнені бійці, а також бійці, поранені в АТО, мають право на отримання у 2016 році одноразової матеріальної допомоги.  Про це [нагадує](https://www.facebook.com/photo.php?fbid=1791556957725639&set=a.1618924811655522.1073741828.100006140566603&type=3&theater) депутат Київської обласної ради Олексій Дорошенко.**

Обласна цільова програма з надання соціальної та правової допомоги військовослужбовцям зокрема передбачає надання одноразової матеріальної допомоги, а саме: демобілізовані і звільнені бійці мають право на отримання допомоги у розмірі **1** мінімальної заробітної плати (на липень це **1450** грн.), поранені бійці – у розмірі **7** мінімальних заробітних плат (**10 150** грн.) Щоб отримати цю допомогу, військовослужбовець або член його родини повинні звернутись до обласної служби у справах дітей і сім’ї або до відповідної служби за місцем проживання. Станом на сьогодні таку допомогу вже отримали понад **2 тисячі** військовослужбовців на суму понад **3 млн. гривень**, [повідомляє](https://www.facebook.com/photo.php?fbid=1789366007944734&set=a.1618924811655522.1073741828.100006140566603&type=3&theater) депутат.

Для отримання матеріальної допомоги _демобілізованим і звільненим_ бійцям необхідно надати такі документи:

- заява на ім’я начальника служби у справах дітей та сім’ї Київської обласної державної адміністрації Андріяша С. П.;
- копії паспорту чи іншого виданого державним органом документу;
- індивідуальний податковий номер;
- довідка (оригінал) про безпосередню участь особи в антитерористичній операції
- номер особистого карткового рахунку та виписка з рахунку з реквізитами банківської установи.

Для отримання матеріальної допомоги _пораненим_ бійцям необхідно надати такі документи:

- заява на ім’я начальника служби у справах дітей та сім’ї Київської обласної державної адміністрації Андріяша С. П.;
- копії паспорту чи іншого виданого державним органом документу;
- індивідуальний податковий номер;
- номер особистого рахунку та виписка з рахунку з реквізитами банківської установи;
- довідка (оригінал) про безпосередню участь особи в антитерористичній операції;
- військовий квиток;
- медична документація - виписний епікриз, довідка ВЛК, свідоцтво про хворобу.

Броварчани можуть звертатись в службу у справах дітей і сім’ї за адресою:  **м.Бровари, вул. Гагаріна, 18, каб. 313,** начальник служби - Теплюк Лариса Миколаївна, тел. **(04594) 6-57-86**, заступник начальника служби - Кваша Любов Анатоліївна, **(04594) 6-57-86**, головні спеціалісти за тел. **(04594) 4-61-85.**
