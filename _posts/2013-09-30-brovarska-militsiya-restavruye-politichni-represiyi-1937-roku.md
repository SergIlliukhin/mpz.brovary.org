---
title: "Броварська міліція реставрує політичні репресії 1937 року"
date: 2013-09-30
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "1937"
  - "batyuk"
  - "gerasimenko"
  - "nechiporenko"
  - "rizanenko"
  - "represiyi"
---

[![Vinnycia01](https://mpz.brovary.org/wp-content/uploads/2013/09/Vinnycia01.jpg)](https://mpz.brovary.org/wp-content/uploads/2013/09/Vinnycia01.jpg)**Сьогодні, 30 вересня активісту броварського УДАРу Сергію Батюку була пред’явлена підозра у вчиненні злочину за ст. 296 ч. 2 Кримінального кодексу України: хуліганство за попередньою змовою. Приводом для порушення справи проти Сергія Батюка стала участь активіста в акції на підтримку [захисників парку «Перемога»](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), що [відбулась](https://mpz.brovary.org/za-stilbu-z-igrashkovoyi-rushnitsi-aktivistam-shiyut-kriminalnu-spravu/) під стінами броварського суду 10 вересня.**

У своїй постанові слідча [Тетяна Герасименко](http://vk.com/id16612602) звинувачує «ударівця» у «закликах до боротьби з корупцією» чим, на її думку, було «підірвано авторитет органів державної влади». Крім того, Батюка звинувачують у «голосному транслюванні пісень патріотичного змісту», що , на думку слідчої, є «грубим порушенням громадського порядку з мотивів явної неповаги до суспільства, що супроводжувалось особливою зухвалістю». Крім Сергія Батюка аналогічну підозру також було висунуто ще одному активісту Сергію Нечипоренку.

[![[Scanned]001 (4)](https://mpz.brovary.org/wp-content/uploads/2013/09/Scanned001-4.jpg)](https://mpz.brovary.org/wp-content/uploads/2013/09/Scanned001-4.jpg)

[![[Scanned]001 (5)](https://mpz.brovary.org/wp-content/uploads/2013/09/Scanned001-5.jpg)](https://mpz.brovary.org/wp-content/uploads/2013/09/Scanned001-5.jpg)

Відкриття даного кримінального провадження партія УДАР вважає черговим витком політичних репресій, що їх здійснює броварська влада проти активних мешканців міста. В даному випадку працівники броварської міліції вийшли за рамки здорового глузду, інкримінуючи громадянам України виконання патріотичних пісень як кримінальне правопорушення. Окрім того, броварська слідча Герасименко поставила під сумнів легітимність усієї владної вертикалі держави, розцінивши заклики до боротьби з корупцією як такі, в яких містяться ознаки хуліганства та «підривають авторитет державної влади».

Постанова слідчої Тетяни Герасименко написана в кращих традиціях працівників НКВС сталінських часів, коли українців кидали за грати за публічне виконання патріотичних пісень. Подібні висновки броварських міліціонерів не можна розцінювати інакше, як цілеспрямовану реставрацію політичних репресій 1937 року, коли людей десятками тисяч запроторювали до в’язниць та знищували за звинуваченнями «розстрільних трійок». Справа Батюка та Нечипоренка – це край, за яким почнеться повернення «чорних воронків» та розстріли без суду та слідства.

\[caption id="attachment\_21282" align="aligncenter" width="376"\][![D06a2z4D5IU](https://mpz.brovary.org/wp-content/uploads/2013/09/D06a2z4D5IU.jpg)](https://mpz.brovary.org/wp-content/uploads/2013/09/D06a2z4D5IU.jpg) Старша слідча броварської міліції Герасименко Т.П.\[/caption\]

Партія УДАР нагадує керівництву броварської міліції, що подібні дії катів в погонах в минулому столітті зрештою призвели до жорстких чисток серед самих «чекістів». Закликаємо начальника броварської міліції Сергія Семікопа перечитати короткий курс неспотвореної поправками Табачника Історії України, аби не повторити долю своїх попередників з НКВС в найближчому майбутньому.

**Броварський УДАР заявляє про готовність захистити своїх активістів усіма доступними способами та вживе усіх можливих заходів для притягнення до відповідальності працівників МВС, що беруть участь в застосуванні сталінських репресій проти активних громадян в сучасній Україні.**
