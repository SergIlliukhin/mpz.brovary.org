---
title: "Загадка зеленого паркану біля «Зеленої папуги», або коли зведуть «довгобуд» на Постишева, 4-6"
date: 2013-04-29
author: 
  username: "veta"
  display_name: "Єлизавета Ковальчук"
categories: 
  - "rozsliduvannya"
tags: 
  - "ikb-misto"
  - "brovary"
  - "budivnitstvo"
  - "vibir-redaktsiyi"
  - "postisheva"
coverImage: "wp-content/uploads/2013/04/Postisheva-budinochok6.jpg"
---

[![Постишева будиночок6](https://mpz.brovary.org/wp-content/uploads/2013/04/Postisheva-budinochok6.jpg)](https://mpz.brovary.org/wp-content/uploads/2013/04/Postisheva-budinochok6.jpg)**Вицвілий та облізлий зелений паркан, неприємний запах від залежаного сміття, постійне житло та місце розмноження безпритульних собак… Це все картина «будівництва» на вулиці  Постишева 4-6, розташованого  неподалік від новобудови на Постишева, 1В. Жителі  району «Зеленої папуги» вже протягом семи років щодня змушені терпіти всі ці «побічні ефекти» замороженого на невідомий термін будівництва.**

Ми вирішили з’ясувати, що саме і хто планував тут збудувати, та як скоро на цьому занедбаному місці має «вирости» чергова багатоквартирна висотка.

Через Інтернет-пошуковики нам вдалось дізнатись, що забудовником цієї ділянки є Інвестиційно-будівна корпорація «Місто», яка, до речі, звела та здала в експлуатацію сусідній «червоний» будинок у 2007 році. Також на сайті компанії міститься дуже цікава [інформація про об’єкт за адресою Постишева, 4-6](https://ibk-misto.kiev.ua/prevhom.php?idt=845). Виявляється, тут мала бути 16-поверхова багатоповерхівка на 119 квартир (середня площа – близько 60 кв.м.), з вбудованим  паркінгом, розрахованим на 48 машин, термін завершення будівництва – 21 місяць. Місце для будівництва, з опису на сайті, дуже зручне: будівельний майданчик розташований поблизу центральної частини міста, неподалік від броварського парку «Перемога», поряд школа, дитячий садок, зупинки міського транспорту,  а також розвинута інфраструктура (аптека, салон краси, магазини продовольчої та непродовольчої групи).

[![Постишева новобудова](https://mpz.brovary.org/wp-content/uploads/2013/04/Postisheva-novobudova.jpg)](https://mpz.brovary.org/wp-content/uploads/2013/04/Postisheva-novobudova.jpg)

Проте ось що насправді маємо натомість за брудним зеленим парканом:

[![Постишева будиночок](https://mpz.brovary.org/wp-content/uploads/2013/04/Postisheva-budinochok.jpg)](https://mpz.brovary.org/wp-content/uploads/2013/04/Postisheva-budinochok.jpg)

[![Постишева будиночок2](https://mpz.brovary.org/wp-content/uploads/2013/04/Postisheva-budinochok2.jpg)](https://mpz.brovary.org/wp-content/uploads/2013/04/Postisheva-budinochok2.jpg)

[![Постишева будиночок3](https://mpz.brovary.org/wp-content/uploads/2013/04/Postisheva-budinochok3.jpg)](https://mpz.brovary.org/wp-content/uploads/2013/04/Postisheva-budinochok3.jpg)

Будівництва, як бачимо, нема, лише занедбана хатинка та великий смітник навколо. Це місце може служити як стихійним притулком для собак, так і місцем зборів злочинних елементів Броварів.

Прикметно, що за цією адресою регулярно приходять квитанції на оплату комунальних послуг, які  хтось забирає й оплачує, що свідчить про те, що власники ще пам’ятають про це місце.

[![Постишева будиночок5](https://mpz.brovary.org/wp-content/uploads/2013/04/Postisheva-budinochok5.jpg)](https://mpz.brovary.org/wp-content/uploads/2013/04/Postisheva-budinochok5.jpg)

[![Постишева будиночок4](https://mpz.brovary.org/wp-content/uploads/2013/04/Postisheva-budinochok4.jpg)](https://mpz.brovary.org/wp-content/uploads/2013/04/Postisheva-budinochok4.jpg)

Проте подальша доля 0,3983 га «поблизу центральної частини міста» є досить примарною. На офіційному сайті ТОВ «ІБК «Місто» оголошено про продаж цієї земельної ділянки:

[![Постишева новобудова2](https://mpz.brovary.org/wp-content/uploads/2013/04/Postisheva-novobudova2.png)](https://mpz.brovary.org/wp-content/uploads/2013/04/Postisheva-novobudova2.png)

> Тож, схоже, будівельній компанії просто не вистачає коштів для втілення свого проекту в дійсність. І що найгірше, зелений паркан та безлад, який він прикриває, будуть муляти око та створювати мешканцям незручності аж доти, поки хтось не наважиться викупити та забудувати цю ділянку.
