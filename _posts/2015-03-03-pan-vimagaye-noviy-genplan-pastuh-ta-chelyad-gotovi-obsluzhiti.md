---
title: "Пан вимагає новий генплан: пастух та челядь готові обслужити"
date: 2015-03-03
author: 
  username: "simutin"
  display_name: "Роман Сімутін"
categories: 
  - "kolonka-avtora"
tags: 
  - "brovary"
  - "vibir-redaktsiyi"
  - "genplan-brovariv"
  - "zmini-do-genplanu"
coverImage: "wp-content/uploads/2015/03/pastuh.jpg"
---

**[![генплан картинка](https://mpz.brovary.org/wp-content/uploads/2014/04/genplan-kartinka.jpg)](https://mpz.brovary.org/wp-content/uploads/2014/04/genplan-kartinka.jpg)5 березня на сесії Броварської міської ради, яка розпочнеться о 10:00, будуть затверджувати генеральний план міста Бровари. Щоб не вдаватися в подробиці і говорити про його важливість, спробую узагальнити одним реченням. «Після затвердження генерального плану зміни до нього можуть вноситися не раніше, ніж через 5 років». Уявіть, стратегічний і надважливий документ для міста будуть приймати колишні «патріоти» та «тітушководи».**

Все ж таки, чому і кому потрібен генеральний план? Відповідь проста і очевидна. Фінансувала розробку генерального плану міста компанія ТОВ «Інтер-Профіт», що є однією з комерційних структур українського бізнесмена-олігарха Поліщука, а головним його спонсором є прем’єр-міністр Росії Дмитро Медведєв. Про це і більше ви можете дізнатися у [цій публікації](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv).

Так от. Згідно із відповіддю міського голови, витрати на розробку проекту в сумі **2 000 000 грн** взяла на себе вищезгадана компанія:

[![Спонсор Генплану Броварів](https://mpz.brovary.org/wp-content/uploads/2015/03/Sponsor-Genplanu-Brovariv.jpg)](https://mpz.brovary.org/wp-content/uploads/2015/03/Sponsor-Genplanu-Brovariv.jpg)

Відома вона не тільки «відомими прізвищами», а й скандальними діями, пов’язаними з [незаконним «віджимом» у нашої держави 95 га землі](%20https://mpz.brovary.org/24tv-miskrada-brovariv-podaruvala-95-gektariv-silgospzemel/) в районі Радіопередавального центру.

**Де їх інтерес?** Наведу не більше двох.

1. Забудова 4-го району. Це «Зелений» та «Лісовий» квартали.
2. Питання зміни цільового призначення в районі РПЦ по вул. Кутузова 6 та окружної дороги, саме на «віджатих» у держави 95 га. Там передбачається будівництво логістично-виробничого комплексу та фармацевтичного виробництва **ІІІ класу шкідливості**. На сьогодні всі промислові підприємства ІІІ класу шкідливості зосереджені в північній частині міста, оскільки саме в цій частині сприятлива роза вітрів та створені санітарно-захисні зони, які захищають від шкідливого впливу на здоров’я людини. В тій частині міста, де планується будівництво фармацевтичного заводу, такі умови захисту населення відсутні.

Сподіваюся, тепер їхні мотиви зрозумілі? Олігарх з російським корінням отримає землю громади, громада отримає шкідливе виробництво в межах міста, та ще й там, де його ні в якому разі не можна розміщувати! **Пан** вимагає прийняти генплан за будь-яку ціну, тож **челядь** повинна зробити те, що скаже **пастух**. Перекладу. Пан – Поліщук, пастух – Сапожко, челядь – колишня «патріотична» більшість. Але у нас ще є шанс показати, що місто має депутатів, а не «челядь». Ми вступаємо в боротьбу. Будуть задіяні всі можливі важелі: Генпрокуратура, СБУ, телебачення, громадськість, депутати та ін.

[![пастух](https://mpz.brovary.org/wp-content/uploads/2015/03/pastuh.jpg)](https://mpz.brovary.org/wp-content/uploads/2015/03/pastuh.jpg)
