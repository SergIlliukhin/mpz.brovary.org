---
title: "Скандал на взуттєвому підприємстві у Броварах: «віджали» як Крим, без єдиного вистрілу?"
date: 2016-09-21
categories: 
  - "brovary"
  - "novyny"
tags: 
  - "atovtsi"
  - "brovary"
  - "vibir-redaktsiyi"
  - "novini"
  - "reyderstvo"
  - "st-krokus"
  - "tov-sonyachnyj-kvartal"
  - "tryzub-sich"
---

**Споживче товариство (СТ) «Крокус», яке орендує приміщення на вул. Богунська, 22 у ТОВ «Сонячний квартал», судові виконавці примусово виселяють нібито за несплату оренди та незаконне зведення будівлі. У свою чергу орендар стверджує, що став жертвою підстави і зради партнерів, а потім – і рейдерського захоплення підприємства.  Чи  все, що відбувається у правовому полі, є законним - з’ясовували наші журналісти.**

20 вересня. 13:30. На Богунській, 22 все ззовні спокійно. Біля воріт - автобус із «беркутівцями», служба безпеки та броварські поліцейські. У дворі - з десяток молодиків охоронної фірми «Тризуб-Січ» перегородили вхід до приміщення, схожого на великий ангар. Як з’ясувалося, саме він і став «яблуком роздору» між СТ «Крокус» - добре відомого у волонтерських колах підприємства, яке спеціалізується на виробництві та продажу комплектуючих для виготовлення взуття,  і  ТОВ «Сонячний квартал».

\[caption id="attachment\_60601" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/21-2.jpg)](https://mpz.brovary.org/wp-content/uploads/2016/09/21-2.jpg) Вул. Богунська, 22\[/caption\]

[![Рейдерство на Богунській](https://mpz.brovary.org/wp-content/uploads/2016/09/20-3.jpg)](https://mpz.brovary.org/wp-content/uploads/2016/09/20-3.jpg)

[![Рейдерство на Богунській](https://mpz.brovary.org/wp-content/uploads/2016/09/1f-1.jpg)](https://mpz.brovary.org/wp-content/uploads/2016/09/1f-1.jpg)

\[caption id="attachment\_60586" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/6-4.jpg)](https://mpz.brovary.org/wp-content/uploads/2016/09/6-4.jpg) Охоронці "Тризуб-Січі" від об'єктиву відвертаються\[/caption\]

Біля  виробничого приміщення тупочеться група людей – представники обох сторін: засновники фірм, їхні юристи, орендарі, журналісти. Зі сторони «Сонячного кварталу» - окремий «важіль»: представники державної виконавчої служби, які приїхали на Богунську, 22 для виконання рішення Господарського суду - звільнити приміщення, орендоване фірмою СТ «Крокус» на користь його власника - ТОВ «Сонячний квартал». Представляються, але коментарів не дають.

\[caption id="attachment\_60589" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/9-3.jpg)](https://mpz.brovary.org/wp-content/uploads/2016/09/9-3.jpg) Зліва - виконавчий директор Антирейдерського союзу підприємців України Андрій Семидідько, посередині - державний виконавець Олексій Сергієнко\[/caption\]

[![Рейдерство на Богунській](https://mpz.brovary.org/wp-content/uploads/2016/09/23-1.jpg)](https://mpz.brovary.org/wp-content/uploads/2016/09/23-1.jpg)

Зі сторони СТ «Крокус» - окрема група підтримки: депутати міськради - Олег Шевчук, Леонід Черепейнік, Вадим Мутило, Сергій Бойко, Юрій Скотніков та інші, яких сторона "кварталу" відразу почала звинувачувати у підкупі і корупції.

**Що ж трапилося?**

\[caption id="attachment\_60587" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/7-6.jpg)](https://mpz.brovary.org/wp-content/uploads/2016/09/7-6.jpg) Максим Халупко\[/caption\]

Зі сторони ТОВ «Сонячний квартал» ситуацію коментує юридичний представник товариства **Максим Халупко:** _«Майже 15 років СТ «Крокус» орендує  складське приміщення на вулиці Богунська, 22, але так і не зміг оформити на нього необхідних документів. Згідно з рішенням міськради, з 2013 року землю під цим приміщенням орендує  у міста  ТОВ «Сонячний квартал», який  передав  її  в оренду  СТ «Крокус». Але вже 3 роки «Крокус» оренду не сплачує. На сьогодні закінчився і її термін. Усі суди, які вони ініціювали з приводу того, що  займане  приміщення – їхня власність, вони програли. Є рішення Господарського суду про виселення юридичної особи, яка на сьогодні незаконно займає це приміщення»._ Також орендодавець звинувачує «Крокус» і в зведенні  незаконної будівлі, на яку в забудовника немає жодних документів.

_«Як керівник Антирейдерського союзу підприємців можу сказати одне: тут рейдерського захоплення немає, тут є господарські відносини між двома суб’єктами. Однин із них оформив землю і хоче займатися господарською діяльністю, другий - не має на неї жодного юридичного права, однак працює на ній довгий час, тож вважає, що може нею розпоряджатися на свій розсуд»,_ - коментує зі свого боку виконавчий директор Антирейдерського союзу підприємців України **Андрій Семидідько.**

**Передісторія**

Донька одного із двох засновників споживчого товариства «Крокус» **Ольга Главінська** _(по 45%  акцій належать Бардашу і Главінському, по 5% - їхнім дружинам – авт.)_ у мережі «Фейсбук» [пише](/www.facebook.com/olga.glavinskaya.9/posts/1201025056647955): _Рейдеры захватили наше предприятие и выгоняют нас руками АТОшников!»._

\[caption id="attachment\_60580" align="aligncenter" width="400"\][![Рейдерство на Богунській](https://mpz.brovary.org/wp-content/uploads/2016/09/1v.jpg)](https://mpz.brovary.org/wp-content/uploads/2016/09/1v.jpg) Камуфляжний мікроавтобус  із номером "Майдан", на якому приїхала охорона "Тризуб-Січ" зі сторони ТОВ "Сонячний квартал"\[/caption\]

До речі, щодо «АТОшників». Серед АТОвців та у волонтерських колах «Тризуб-Січ» називають «перевертнями у погонах», які до АТО не мають жодного стосунку. А серед рейдерів «Тризуб-Січ» має репутацію «чортів». «Тризуб» засвітився в столиці кілька разів: під час рейдерського захоплення банком «Аркада» автостоянки в Дарницькому районі, де відкрили вогонь і поранили людину; в районі Позняки, де намагалися допомогти забудовникам знищити озеро.

А далі пані Ольга розповідає нам передісторію: близько 15 років СТ «Крокус» є одним із 46 членів Райспоживспілки. Згідно із статутом, усі рішення мають прийматися і затверджуватися спільно всіма членами на загальних зборах. У власності спілки, окрім приміщень на Богунській, 22, ще є низка магазинів як у Броварах, так і районі. Як каже пані Ольга, 75% будівель на орендованих 4 га у Райспоживспілки території з 2003 р. - у власності «Крокуса», а 25% - орендують у спілки. Згідно з договором, «Крокус» міг будувати і перебудовувати ці 75% будівель. Так з’явилися нові ангари та офісна будівля. За словами Ольги Главінської, директорка Райспоживспілки вирішила все прибрати до своїх рук. Для цього вступила в зговір із одним із засновників ТОВ «Сонячного кварталу» і через підставну особу за **30 000 грн** продала всю територію спілки, чим ввела її членів у банкрутство.

\[caption id="attachment\_60590" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/10-2.jpg)](https://mpz.brovary.org/wp-content/uploads/2016/09/10-2.jpg) Олександр Бардаш (справа) звинувачує у аферизмі  Сергія Дворського (зліва)\[/caption\]

[![Рейдерство на Богунській](https://mpz.brovary.org/wp-content/uploads/2016/09/15-3.jpg)](https://mpz.brovary.org/wp-content/uploads/2016/09/15-3.jpg)

[![Рейдерство на Богунській](https://mpz.brovary.org/wp-content/uploads/2016/09/16-3.jpg)](https://mpz.brovary.org/wp-content/uploads/2016/09/16-3.jpg)

Для отримання необхідного судового рішення аферисти уклали фіктивну угоду з підставною особою із Запорізької області й неіснуючим майном у Бердянську. Після чого підставний відмовився від виконання умов угоди. Це був формальний привід подати позов у Запорізький господарський суд. Зацікавлена особа із «Сонячного кварталу» до справи залучила директорку Райспоживспілки, яка і надала суду підроблені документи, чим підтвердила відсутність претензій зі сторони членів спілки. Останні ж про аферу нічого не знали. У такий спосіб  «Сонячний квартал» і став власником усіх будівель Райспоживспілки._«Так что «попали» не только мы, хотя мы имеем на руках все договора, платежки и прочее, попали и другие фирмы, которые свои здания выкупили полностью и зарегистрировали или не успели зарегистрировать на себя»,_ - пише Ольга Главінська.

Після невдалої спроби викупити землю у міста,  в 2013 році товариство, рішенням виконкому міськради, стало її орендарем. Однак «Крокус» сплачував «Сонячному кварталу» тільки за 25% оренди приміщення, а за 75% - ні, так як вважав себе їх повноправним власником. Та реєструвати будівлі не поспішав, адже за понад десяток років навчилися довіряти своїм партнерам. Саме довірою аферисти і скористалися.

\[caption id="attachment\_60579" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/1-4.jpg)](https://mpz.brovary.org/wp-content/uploads/2016/09/1-4.jpg) Володимир Щиголь і Олександр Бардаш\[/caption\]

Як тільки стало відомо про змову, засновники «Крокусу» звернулися з відповідними заявами в поліцію та прокуратуру. Були відкриті кримінальні провадження. Однак оскільким у "Крокуса" закінчився договір оренди, а "Сонячний квартал" відмовився його продовжувати,  суди двох інстанцій  СТ програло. Та у Донецькому Апеляційному суді (м. Харків) продовжується розгляд справи про незаконне відчудження спірного майна, і рішення має бути з дня на день.  Можливо, відчуваючи свій програш "Сонячний квартал" такими діями намагається вплинути на позивача - схилити до відмови від своїх вимог у суді, оскільки після прийняття рішення, вже  "Крокус"  може вимагати від "Сонячного кварталу" повернення свого майна. І от 20 вересня державний виконавець приїхав на Богунську, 22 виконувати судове рішення - "Крокус" виселяти. 

**Постфактум**

_«Дії державного виконавця кваліфікую як самоуправство та перевищення повноважень службовою особою, -_ коментує ситуацію адвокат СТ «Крокус» **Володимир Щиголь**. - _По-перше, виконавець проводить опис майна на підставі рішення Господарського суду Київської області, а насправді суд відбувся в Господарському суді міста Києва. Незрозуміло навіщо він завідомо вніс неправдиві дані, тобто, документ підробив. По-друге, опис майна відбувається не в тому приміщенні, яке виконавець указав. Захоплене приміщення значно більше - площею 674, 4 м.кв. і зовсім не склад будівельних матеріалів, як зазначено. По-третє, вулиця, на яку виписано наказ, уже не вулиця Богунська, а розпорядженням міськради від 20 травня 2016 року перейменована на Анатолія Луценка»._

[![Рейдерство на Богунській](https://mpz.brovary.org/wp-content/uploads/2016/09/18-3.jpg)](https://mpz.brovary.org/wp-content/uploads/2016/09/18-3.jpg)

\[caption id="attachment\_60585" align="aligncenter" width="600"\][![Рейдерство на Богунській](https://mpz.brovary.org/wp-content/uploads/2016/09/5-7.jpg)](https://mpz.brovary.org/wp-content/uploads/2016/09/5-7.jpg) Приміщення, звідки виселяють СТ "Крокус"\[/caption\]

[![Рейдерство на Богунській](https://mpz.brovary.org/wp-content/uploads/2016/09/3-5.jpg)](https://mpz.brovary.org/wp-content/uploads/2016/09/3-5.jpg)

За словами Ольги, представники «Сонячного кварталу» та судовий виконавець на плані території не змогли показати того приміщення, з якого мають «Крокус» виселяти. Тож захопили центрове, де знаходиться не лише підприємство «Крокус», яке виробляє і постачає підошву на взуттєві фабрики України, а і фабрика «Евротвіст», із унікальним італійським обладнанням для перемотування ниток. Жінка припускає, що це - зовсім не випадковість.

На сьогодні на Богунській, 22 приміщення, де діяли два підприємства, опечатано і забарикадовано, енергопостачання обрізано, виробництво зупинено. Працівники – безробітні.

 **Фото - автора та із мережі Фейсбук**
