---
title: "Ті, що будують: які розміри пайових внесків встановив міськвиконком"
date: 2015-12-18
categories: 
  - "novyny"
tags: 
  - "brovary"
  - "novini"
  - "pajova-uchast"
---

**Броварський міськвиконком [відповідним рішенням](http://brovary-rada.gov.ua/r%D1%96shennya-vikonavchogo-kom%D1%96tetu-v%D1%96d-15122015%E2%84%96770pro-vstanovlennya-rozm%D1%96ru-paiovo%D1%97-uchast%D1%96-u-rozvitku) встановив розміри пайової участі у розвитку інфраструктури міста деяким замовникам будівництва. Зокрема, великим забудовникам: БДК "Меркурій" (78-квартирний будинок по вул.Київській) встановлено ставки у розмірі 4% та 10%, а "Альянс-Новобуд" (ЖК по вул.Чорновола) зменшено до 1,088%.**

Згідно з протоколом інвестиційної ради міста від 11 грудня, міськивиконом вирішив:

> 1\. Встановити розмір пайової участі у розвитку інженерно-транспортної та соціальної інфраструктури міста Бровари наступним замовникам будівництва:
> 
> 1.1. ТОВ ВКФ «Камелія» – реконструкція з розширенням вбудованого приміщення кафе «Кондитерська» за адресою вул. Гагаріна, 1 в м. Бровари – **9 %** від загальної проектно-кошторисної вартості об’єкту будівництва;
> 
> 1.2. ТОВ «Пантера ЛТД» – будівництво АГПЗ по вул. Чкалова, 30 в м. Бровари – **10 %** від загальної проектно-кошторисної вартості об’єкту будівництва;
> 
> 1.3. ТОВ «БДК «Меркурій» – будівництво 78-ми квартирного житлового будинку по вул. Київська в 5-му мікрорайоні IV житлового району в м. Бровари – **4 %** - для житла та **10 %** для нежитлових приміщень від загальної проектно-кошторисної вартості об’єкту будівництва;
> 
> 1.4. ТОВ науково-виробнича «Паритет» – розширення магазину «Гном» з господарським блоком за адресою вул. Київська, 231 в м. Бровари – **7 %** від загальної проектно-кошторисної вартості об’єкту будівництва.
> 
> 2\. Зменшити розмір пайової участі у розвитку інженерно-транспортної та соціальної інфраструктури міста Бровари ТОВ «Альянс Новобуд» під час будівництва житлового комплексу з вбудованими приміщеннями та надземними і підземними паркінгами по вул. Чорновола В’ячеслава в м. Бровари Київської області, встановивши його на рівні **1,088 %** від загальної проектно-кошторисної вартості об’єкту будівництва.
