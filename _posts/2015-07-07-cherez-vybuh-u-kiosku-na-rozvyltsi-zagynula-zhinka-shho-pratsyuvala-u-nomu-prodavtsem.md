---
title: "Через вибух у кіоску на \"Розвилці\" загинула жінка, що працювала у ньому продавцем"
date: 2015-07-07
author: 
  username: "aleechka"
  display_name: "Аліна Дяченко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vibuh"
  - "zagybla"
  - "militsiya"
  - "mns"
  - "novini"
coverImage: "wp-content/uploads/2015/07/Vybuh-kiosk-Rozvylka-IMG_7318.jpg"
---

**Сьогодні ввечері, близько 19:20, у кіоску на автобусній зупинці "Парк Шевченка" по вул. Київській пролунав вибух. Із задимленого приміщення винесли жінку, яка працювала у кіоску продавцем. Медики намагались її врятувати, однак, на жаль, жінка померла. Іншу постраждалу "швидка" забрала до лікарні. За попередньою версією, трагічний інцидент стався через вибух вогнегасника. Наразі тривають оперативно-слідчі дії. На місце інциденту також прибув власник торговельного кіоску, якого для подальшого спілкування з міліцією забрали до відділку.**

> Відеосюжет "Громадського. Бровари" про цей інцидент можна переглянути за [цим посиланням](https://youtu.be/7lKF0s6T7bs).

Першою про те, що у кіоску на автобусній зупинці на Розвилці стався вибух, [повідомила](https://www.facebook.com/groups/brovary/permalink/1068185046544794/) у соціальній мережі Фейсбук броварчанка Лідія Стрельченко. Вже за кілька хвилин на місце прибули місцеві журналісти, медики та правоохоронці у чималій кількості. Як з'ясувалось, у момент вибуху броварські міліціянти перебували на нараді у відділку по вул. Кірова, неподалік від місця інциденту, то ж досить оперативно кілька десятків правоохоронців виїхали на вул. Київську.

[![Вибух кіоск Розвилка IMG_7285](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7285.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7285.jpg)

[![Вибух кіоск Розвилка IMG_7200](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7200.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7200.jpg)

[![Вибух кіоск Розвилка IMG_7189](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7189.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7189.jpg)

Як розповідають очевидці події, після гучного вибуху з кіоску, "вмонтованого" в автобусну зупинку, пішов дим. З приміщення люди витягли жінку без свідомості. Медики, які прибули, намагались надати їй екстрену допомогу, однак не змогли врятувати. Тіло загиблої поклали на газоні поряд з кіоском та накрили тканиною. Іншу постраждалу було доправлено до Броварської ЦРЛ. У якому стані наразі перебуває жінка, невідомо.

[![Вибух кіоск Розвилка IMG_7281](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7281.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7281.jpg)

[![Вибух кіоск Розвилка IMG_7321](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7321.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7321.jpg)

[![Вибух кіоск Розвилка IMG_7315](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7315.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7315.jpg)

Поруч з помітно розтрощеним кіоском лежали залишки вогнегасника, який вибухнув. З іншого боку споруди лежав ще один вогнегасник, меншого розміру та зовсім неушкоджений.

[![Вибух кіоск Розвилка 7300](https://mpz.brovary.org/wp-content/uploads/2015/07/Vybuh-kiosk-Rozvylka-7300.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-7300.jpg)

[![Вибух кіоск Розвилка IMG_7291](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7291.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7291.jpg)

[![Вибух кіоск Розвилка IMG_7295](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7295.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7295.jpg)

Для того, щоб убезпечитись від можливих повторних вибухів на місце прибуло кілька бригад  оперативно-рятувальної служби та експерти-вибухотехніки.

[![Вибух кіоск Розвилка IMG_7258](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7258.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7258.jpg)

[![Вибух кіоск Розвилка IMG_7289](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7289.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7289.jpg)

[![Вибух кіоск Розвилка IMG_7327](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7327.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7327.jpg)

Огородивши місце події червоно-білою стрічкою, правоохоронці одразу ж почали опитувати свідків події. Незабаром на місце приїхала молода жінка, яка назвалась родичкою однією з продавчинь кіоску. Спершу міліціянти не хотіли показувати їй тіло для опізнання, однак потім погодились. Жінка впізнала загиблу...

[![Вибух кіоск Розвилка IMG_7210](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7210.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7210.jpg)

[![Вибух кіоск Розвилка IMG_7280](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7280.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7280.jpg)

Через цей інцидент до парку Тараса Шевченка прибуло керівництво броварської міліції майже у повному складі, представники місцевої прокуратури та навіть заступник мера, який відповідає за питання архітектури, економіки та транспорту.

[![Вибух кіоск Розвилка IMG_7270](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7270.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7270.jpg)

[![Вибух кіоск Розвилка IMG_7275](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7275.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7275.jpg)

[![Вибух кіоск Розвилка IMG_7325](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7325.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7325.jpg)

Також протягом кількох десятків хвилин з моменту вибуху на місце приїхали місцеві громадські формування з охорони громадського порядку, ДАІшники та чоловіки на автомобілі з написом "Самооборона". Від скупчення машин майже дві смуги по вул. Київській було перегороджено, пасажири проїжджаючого повз транспорту здивовано визирали з вікон.

[![Вибух кіоск Розвилка IMG_7222](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7222.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7222.jpg)

[![Вибух кіоск Розвилка IMG_7333](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7333.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7333.jpg)

Останнім на місце трагедії прибув власник кіоску - чоловік років 60, якого одразу обступили правоохоронці і почали допитувати. Відповідав він край неохоче, відмовлявся називати свій номер телефону, запевняв, що вогнегасники були у належному стані і що він придбав їх у місцевій пожежній частині на вул. Кірова. Своєї провини чоловік не визнав і повністю відкидав версію, що причиною загибелі став вибух вогнегасника. Через деякий час власник вирушив до відділку міліції.

[![Вибух кіоск Розвилка IMG_7296](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7296.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7296.jpg)

[![Вибух кіоск Розвилка IMG_7305](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7305.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7305.jpg)

[![Вибух кіоск Розвилка IMG_7308](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7308.jpg)](https://mpz.brovary.org/wp-content/uploads/2015/07/Vybuh-kiosk-Rozvylka-IMG_7308.jpg)

Остаточна причина вибуху наразі не встановлена. Проводяться оперативно-слідчі дії.

**Фото - Бажен Левковець**
