---
title: "Броварська поліція - про події в місті за минулий тиждень"
date: 2016-10-10
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "misyachnyk-zdachi-zbroyi"
  - "novini"
  - "politsiya"
  - "pravoporushennya"
  - "statistika"
coverImage: "wp-content/uploads/2016/10/pograbuv.jpg"
---

**Броварський відділ поліції на своїй сторінці у FB [оприлюднив](https://www.facebook.com/510510379159575/photos/a.512735565603723.1073741828.510510379159575/528647487345864/?type=3) оперативну інформацію про події та правопорушення, що зареєстровані по місту Бровари на минулому тижні. Із 311 заяв громадян 27 мають ознаки кримінальних правопорушень, зокрема це тілесні ушкодження, крадіжки і грабежі.**

Броварський відділ поліції Головного управління Національної поліції в Київській області наводить дані оперативної інформації по місту Бровари за період з **1** по **7 жовтня 2016 року**. До відділу за цей період надійшло **311** заяв та повідомлень мешканців міста про події та правопорушення. Поліція в **27** випадках вбачає в них ознаки кримінальних правопорушень:

- **6**  - тілесних ушкоджень;
- **16** - крадіжок майна громадян (правопорушення, що скоєні таємно);
- **2**  - факти незаконних заволодінь, тобто викрадень, транспортних засобів (згідно ст.289 ККУ під незаконним заволодінням транспортним засобом  слід розуміти вчинене умисно, з будь-якою метою протиправне вилучення будь-яким способом транспортного засобу у власника чи користувача всупереч їх волі);
- **1**  - грабіж (тобто крадіжка, скоєна зловмисником відкрито);
- **11** - фактів раптових смертей.

На автодорогах міста за цей час зареєстровано **18** дорожньо-транспортних пригод, на щастя, без травмованих.

В поліції також [нагадують](https://mpz.brovary.org/z-1-zhovtnya-rozpochavsya-misyachnyk-dobrovilnoyi-zdachi-zbroyi/), що з **1 жовтня** розпочався місячник добровільної здачі зброї, боєприпасів, вибухових речовин, який триватиме до кінця місяця. Здати зброю або перереєструвати її можна, звернувшись із заявою до працівників дозвільної системи або чергової частини Броварського відділу поліції особисто, а також  за телефонами **102** або **(04594) 5-34-04, 4-04-80.**
