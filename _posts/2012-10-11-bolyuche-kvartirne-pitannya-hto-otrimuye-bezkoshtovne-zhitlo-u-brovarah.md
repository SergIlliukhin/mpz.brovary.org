---
title: "Болюче квартирне питання: хто отримує безкоштовне житло у Броварах?"
date: 2012-10-11
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "brovary"
  - "brovariteplovodoenergiya"
  - "vibir-redaktsiyi"
  - "vykonkom"
  - "kvartiri"
  - "mvs"
  - "oleksandr-voloha"
  - "prokuratura"
  - "sapozhko"
  - "sluzhba-zamovnika"
  - "smalko"
  - "sud"
coverImage: "wp-content/uploads/2012/10/klyuch-v-ruke-004.jpg"
---

[![](https://mpz.brovary.org/wp-content/uploads/2012/10/klyuch-v-ruke-004.jpg)](https://mpz.brovary.org/wp-content/uploads/2012/10/klyuch-v-ruke-004.jpg)**Конституція України гарантує право громадянина на житло: Держава  створює  умови, за яких кожний громадянин матиме змогу побудувати житло, придбати його у власність або взяти в оренду**. Громадянам, які потребують соціального захисту, житло надається державою та органами місцевого самоврядування безоплатно або за доступну для них плату відповідно до закону.

Житловим Кодексом уточнюється, що право на отримання житла у користування має кожен громадянин України, що потребує покращення житлових умов. Таких громадян ставлять на облік у виконавчому комітеті  і в порядку черги вони мають отримати заповітні квадратні метри. Звучить непогано і досить справедливо, якби не декілька «але». Адже отримати житло можна не лише за загальною чергою, але й _позачергово_ і _першочергово_. Ось тут і розпочинається справжній рай для чиновників.

[![](https://mpz.brovary.org/wp-content/uploads/2012/10/andreev.jpg "Василь Андрєєв")](https://mpz.brovary.org/wp-content/uploads/2012/10/andreev.jpg)У Броварській міській раді для розподілу безкоштовних квартир навіть створено спеціальну «постійну комісію із забезпечення реалізації житлових проблем громадян м. Бровари», очолює яку особисто **Василь Андрєєв** – заступник Броварського міського голови. До складу комісії також входять й інші заступники міського голови: **Григорій Голубовський**, **Лариса Виноградова**, керівники відділів, управлінь, комунальних підприємств міської ради ([повний список тут](http://docs.brovary.org/p3084/07.06.2012/619-21-06)).

Слідкуючи за рішеннями виконкому [«Про взяття на квартоблік…»](http://docs.brovary.org/s/0/20/1/1?term=%D0%BA%D0%B2%D0%B0%D1%80%D1%82%D0%BE%D0%B1%D0%BB%D1%96%D0%BA&type=1&fld=0%2C1&status=0) автор помітив, що тут відбувається справжня карусель: цього взяти поза чергою, того в першу чергу, а того в загальну чергу – відслідкувати, як змінюється черга майже неможливо! Як неможливо і знайти у відкритому доступі структурований перелік осіб, який міг би дати відповідь на так просте й звичне для черги запитання: «Хто крайній?»

**Звідки житло?**

Виконавчий комітет Броварської міської ради житло самостійно не будує, однак у забудовників є зобов’язання перед містом, згідно з якими частину квартир після введення будинку в експлуатацію вони зобов'язані передати виконкому у якості соціального житла. Іноді замовником будівництва виступає безпосередньо Відділ капітального будівництва Броварської міської ради: в такому разі вони шукають підрядну організацію, яка виконує функції забудовника. За останні роки виконкомом, зокрема, були розподілені квартири у новобудовах по вул. Шевченка, 4-А, вул. Декабрістів, 46, вул. Олімпійська, 8-Б, вул. Грушевського, 17-Г. Але найбільше квартир за ці роки було розподілено у так званому «соціальному» будинку за адресою **вул. Красовського, 8-Б**.

**Хто отримує?**

За 2011-2012 рік виконавчим комітетом Броварської міської ради було видано 37 постійних ордерів, які надають право на приватизацію отриманого житла (ще 4 ордери надано на переобладнані кімнати та кімнати в гуртожитку – їх до уваги не беремо). Найбільшу кількість квартир отримали представники силових та впливових відомств: Міністерства внутрішніх справ, Служби безпеки України, Міністерства оборони, прокуратури та суду. В цілому для представників цих установ надано 21 із 37 квартир, що складає 57% від загальної кількості. 8 квартир отримали працівники комунальних підприємств і 8 - спортсмени, освітяни, медики, журналісти, соціально незахищені особи.

[![](https://mpz.brovary.org/wp-content/uploads/2012/10/Untitled1.png "Розподіл квартир у січні 2011 - вересні 2012")](https://mpz.brovary.org/wp-content/uploads/2012/10/Untitled1.png)

**"Силовики" та судді**

Служителі Феміди та «силовики» поділили між собою квартири наступним чином: беззаперечними лідерами є співробітники Міністерства внутрішніх справ та Служби безпеки України, які отримали відповідно по 10 та по 8 квартир за 2 роки. Працівники Міністерства Оборони, Прокуратури Київської області та Броварського міськрайонного суду отримали по одній квартирі відповідно.

[![](https://mpz.brovary.org/wp-content/uploads/2012/10/Untitled2.png "Силовики та судді")](https://mpz.brovary.org/wp-content/uploads/2012/10/Untitled2.png)

Поіменний перелік осіб, які отримали постійні ордери, не є секретною інформацією, хоча його особливо і не афішують. Завдяки Закону України «Про доступ до публічної інформації» отримати такі переліки було справою техніки

**Міністерство внутрішніх справ** Постійні ордери на квартири у 2011-2012 роках отримали командир полку "Беркуту", начальник сектора карного розшуку, заступник начальника УБОЗ, заступник начальника відділу УКЗ, заступник начальника слідчої частини та інші - разом 10 осіб: \[table\]

    
| ПІБ | Квартира | Посада | Розпорядник | Рішення |
| --- | --- | --- | --- | --- |
| Бражник Ігор Костянтинович |  | \- | Броварський МВ ГУ МВС України у Київській обл | №166 від 22.03.2011 |
| Джуракулова Олена Олексіївна | вул.Красовського, 8-б | інспектор з міграційного контролю СГІРФО | Броварський МВ ГУ МВС України у Київській обл | №655 від 13.12.2011 |
| Кириченко Олександр Васильович | вул.Красовського, 8-б | заступник начальника слідчої частини СУ | ГУ МВС України у Київській обл | №655 від 13.12.2011 |
| Ковтун Анатолій Володимирович | вул.Красовського, 8-б | заступник начальника відділу УКЗ | ГУ МВС України у Київській обл | №655 від 13.12.2011 |
| Лисенко Сергій Олексійович | вул.Красовського, 8-б | заступник начальника УБОЗ | ГУ МВС України у Київській обл | №679 від 19.12.2011 |
| Маковецька Людмила Михайлівна | вул.Красовського, 8-б | старший оперуповноважений УДСБЕЗ | ГУ МВС України у Київській обл | №655 від 13.12.2011 |
| Нікітенко Валерій Віталійович | вул.Красовського, 8-б | заступник начальника УІТ | ГУ МВС України у Київській обл | №655 від 13.12.2011 |
| Пасол Іван Петрович | вул.Красовського, 8-б | старший інспектор ДПС відділення ДАІ | ГУ МВС України у Київській обл | №655 від 13.12.2011 |
| Трясун Павло Ростиславович | вул.Красовського, 8-б | командир полку міліції особливого призначення "Беркут" | ГУ МВС України у Київській обл | №272 від 12.06.2012 |
| Шляховський Олександр Анатолійович | вул.Красовського, 8-б | начальник сектора карного розшуку | Броварський МВ ГУ МВС України у Київській обл | №655 від 13.12.2011 |

\[/table\]

**Служба безпеки України** Посади працівників Служби безпеки України більш засекречені, хоча відомо, що одну з квартир отримав начальник Броварського районного відділу СБУ. Разом 8 осіб: \[table\]

    
| ПІБ | Квартира | Посада | Розпорядник | Рішення |
| --- | --- | --- | --- | --- |
| Василишин Андрій Вікторович |  | \- | Служба безпеки України | №75 від 08.02.2011 |
| Чечет Віктор Іванович |  | \- | Служба безпеки України | №112 від 22.02.2011 |
| Козенко Володимир Анатолійович | 1-кімн, ж/пл - 20.8 кв.м., 1 чол | \- | Служба безпеки України | №546 від 11.10.2011 |
| Кінчик В'ячеслав Павлович | 3-кімн, ж/пл - 38,1 кв.м. | \- | Служба безпеки України | №594 від 08.11.2011 |
| Бойко Віталій Васильович | 2-кімн, ж/пл - 36,6 кв.м. | \- | Служба безпеки України | №171 від 10.04.2012 |
| Ярмак Дмитро Борисович | 3-кімн, ж/пл - 37,7 кв.м. | \- | Служба безпеки України | №171 від 10.04.2012 |
| Волоха Олександр Миколайович | вул.Красовського, 8-б | начальник Броварського районного відділу | Служба безпеки України | №272 від 12.06.2012 |
| Янко Руслан Петрович | вул.Білодубравна, 6 |  | Служба безпеки України | №272 від 12.06.2012 |

\[/table\]

**Міністерство оборони, п****рокуратура, с****уд** \[table\]

    
| ПІБ | Квартира | Посада | Розпорядник | Рішення |
| --- | --- | --- | --- | --- |
| Василишин Валерій Олександрович | вул.Красовського, 8-б | суддя | Броварський міськрайонний суд Київської області | №655 від 13.12.2011 |
| Литвинова Олена Олександрівна |  | \- | Прокуратура Київської області | №34 від 25.01.2011 |
| Отдєльнов Олександр Васильович | вул.Декабристів, 46 | працівник Головного управління розвідки |  Міністерство оборони України | №21 від 11.01.2011 |

\[/table\]

**Комунальники**

Комунальні підприємства «Служба замовники» та «Броваритепловодоенергія» також забезпечили своїх працівників власним житлом, при чому КП «Служба замовника» отримала втричі більше.

[![](https://mpz.brovary.org/wp-content/uploads/2012/10/Untitled3.png "Комунальники")](https://mpz.brovary.org/wp-content/uploads/2012/10/Untitled3.png)

Серед "іменитих" комунальників, які отримали постійні ордери у 2011 - 2012 роках хотілося б відзначити генерального директора КП "Служба замовника" Смалько Аліну Петрівну. Більшість посад інших працівників залишились невідомими. \[table\]

    
| ПІБ | Квартира | Посада | Розпорядник | Рішення |
| --- | --- | --- | --- | --- |
| Василенко Уляна Олексіївна |  | \- | КП "Броваритепловодоенергія" | №166 від 22.03.2011 |
| Дерев'янко Ганна Іванівна | 2-кімн, ж/пл - 41.8 кв.м., 3 чол |  | КП "Служба замовника" | №546 від 11.10.2011 |
| Кондратюк Лариса Олександрівна | вул.Олімпійська, 6 - 1-кімн, ж/пл - 14,1 кв.м. | економіст | КП "Броваритепловодоенергія" | №316 від 10.07.2012 |
| Кузьмик Тетяна Анатоліївна |  | \- | КП "Служба замовника" | №432 від 09.08.2011 |
| Осипенко Олександр Іванович | вул.Кирпоноса, 17-В |  | КП "Служба замовника" | №422 від 11.09.2012 |
| Смалько Аліна Петрівна |  | генеральний директор КП "Служба замовника" | КП "Служба замовника" | №432 від 09.08.2011 |
| Чеховський Яків Станіславович |  | \- | КП "Служба замовника" | №204 від 12.04.2011 |
| Чуприна Сергій Миколайович | вул.Київська, 168 | \- | КП "Служба замовника" | №655 від 13.12.2011 |

\[/table\]

**Інші категорії населення**

Інші 8 квартир отримали люди, які не є ні представниками силових відомств, ні суддями і навіть не комунальниками. Зокрема, 3 квартири було надано працівникам освіти, а інші 5 отримали спортсмен, журналіст, _медсестра хірургічного відділення_, інвалід І групи з дитинства та працівниця Українського товариства глухих.

[![](https://mpz.brovary.org/wp-content/uploads/2012/10/Untitled4.png "Інші категорії населення")](https://mpz.brovary.org/wp-content/uploads/2012/10/Untitled4.png)

\[table\]

    
| ПІБ | Квартира | Посада | Розпорядник | Рішення |
| --- | --- | --- | --- | --- |
| Анісімов Валентин В'ячеславович | вул.Грушевського, 21 | бомбардир | Гандбольний клуб "Будівельник-Бровари" | №655 від 13.12.2011 |
| Бондаренко Галина Володимирівна | вул.Красовського, 8-б | медична сестра хірургічного відділення | Броварська центральна районна лікарня | №560 від 21.10.2011 |
| Волошина Ірина Миколаївна | вул.Красовського, 8-б | інваліди І групи з дитинства |  | №564 від 26.10.2011 |
| Думенко Людмила Григорівна | 2-кімн, ж/пл - 30.2 кв.м., 2 чол | заступник директора ЗОШ №5 | Управління освіти БМР | №476 від 13.09.2011 |
| Зубенко Петро Григорович |  | журналіст "Київської правди" | КОДА | №294 від 24.05.2011 |
| Клименко Любов Афанасівна | вул.Олімпійська, 8-б | працівник спеціального проектно-конструкторсько-технологічного бюро | Українське товариство глухих | №115 від 13.03.2012 |
| Сергієнко Ольга Павлівна | вул.Красовського, 8-б | учитель | Управління освіти БМР | №560 від 21.10.2011 |
| Удовиченко Ганна Іванівна | вул.Красовського, 8-б | учитель | Управління освіти БМР | №560 від 21.10.2011 |

\[/table\]

**Далі буде...**

> Аналізуючи результати розподілу безкоштовного житла, може скластись враження, що соціального захисту у Броварах найбільше потребують не медики, не вчителі і навіть не інваліди, а керівний склад Міністерства внутрішніх справ та Служби безпеки України.  Очевидно, що броварська влада найголовнішою своєю метою ставить задоволення інтересів тих відомств, які, по-перше, мають забезпечувати правопорядок та спокій у місті, а по-друге, які мали б здійснювати антикорупційний контроль за діяльністю органів місцевого самоврядування. Ну і звичайно, влада не забуває про комунальні служби, які в руках Сапожка та його команди стають перш за все [потужною зброєю](https://mpz.brovary.org/yakih-teroristiv-boyitsya-mer-brovariv-sapozhko/ "Яких терористів боїться мер Броварів Сапожко? ФОТО, ВІДЕО") у боротьбі з політичними конкурентами, а вже потім інструментом вирішення комунальних проблем броварчан.

Хто насправді отримує квартири у анонсованих владою «соціальних» будинках, скільки місяців необхідно для того, щоб за помахом чарівної палички службове житло стало приватним та чи чули члени «постійної комісії із забезпечення реалізації житлових проблем громадян м. Бровари» про поняття **«конфлікт інтересів»** - читайте незабаром у другій частині розслідування

\[spoiler title="P.S. У публікації використані дані, отримані з відкритих джерел" open="1" style="2"\] 1) [Друковані копії](https://mpz.brovary.org/wp-content/uploads/2012/10/VikonkomKv2011.pdf) рішень виконавчого комітету за 2011 рік; 2) [Цифрові копії](http://docs.brovary.org/s/0/20/1/1?term=%D0%BE%D1%80%D0%B4%D0%B5%D1%80&from=01.01.2012&to=01.10.2012&type=1&fld=1&status=0 "Рішення виконкому за 2012 рік") рішень виконавчого комітету за 2012 рік; \[/spoiler\]
