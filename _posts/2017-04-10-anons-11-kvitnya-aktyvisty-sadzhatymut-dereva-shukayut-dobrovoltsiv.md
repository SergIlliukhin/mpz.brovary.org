---
title: "АНОНС: 11 квітня активісти саджатимуть дерева, шукають добровольців"
date: 2017-04-10
categories: 
  - "announce"
  - "novyny"
tags: 
  - "aktivisti"
  - "anons"
  - "brovary"
  - "dereva"
  - "dopomoga"
  - "novini"
  - "park"
  - "peremoga"
  - "sadzhantsi"
  - "sadzhaty"
  - "uzhkg"
---

**Завтра на 19:00 до Броварів привезуть 40 саджанців для парку «Перемога». Активісти шукають не менш як десятьох «сміливців», які допоможуть посадити дерева. Про це [йдеться](https://www.facebook.com/events/1705270413104324/) у фейсбук-зустрічі від організації «[ЕКО Бровари](https://mpz.brovary.org/anons-18-sichnya-vidbudutsya-zbory-novostvorenoyi-go-eko-brovary/)».**

Як зазначають активісти, Зазимське лісництво виділяє для броварського парку 40 саджанців - берези, дубу червоного та липи. **11 квітня на 19:00** дерева мають привезти до зеленої зони в центрі міста.

Охочих допомогти просять «відмітитись» у фейсбук-події та приходити до парку «Перемога» у вказаний час. Як зауважує активістка-організаторка **Анна Хмуренко**, точкою зборів для добровольців буде один із двох пагорбів у парку (або «Чупа-чупс», або той, що неподалік Єврейського кладовища). Із остаточним місцем збору обіцяють визначитись пізніше.

Тих, хто зголосився допомогти, просять брати із собою інвентар – лопату та 5-літрову баклажку води. Як зауважують ініціатори, управління житлово-комунального господарства Броварської міської ради підготує ямки для висаджування дерев у визначених місцях парку.
