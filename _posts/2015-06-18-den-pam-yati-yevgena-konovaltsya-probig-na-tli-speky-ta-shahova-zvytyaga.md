---
title: "Пробіг на тлі спеки та шахова звитяга: броварські патріоти вшанували пам’ять Євгена Коновальця"
date: 2015-06-18
author: 
  username: "komarovskyj"
  display_name: "Комаровський Олексій"
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "konovalets"
  - "molod"
  - "novini"
  - "probig"
  - "sokil"
  - "shahy"
---

**Цієї неділі, 14 червня, броварський осередок ВМГО «Сокіл» долучився до загальноукраїнського святкування національно-патріотичниих сил  124-ої річниці з Дня народження полковника Української народної республіки та першого голови Організації українських націоналістів [Євгена Коновальця](https://mpz.brovary.org/14-chervnya-probig-shahovyj-turnir-dnya-narodzhennya-yevgena-konovaltsya/). З цієї нагоди** **«соколята» запропонували броварчанам пробігтись «за здоровий спосіб життя» центральними вулицями Броварів та пограти у шахи в парку «Перемога».**

Вранці о 9:30 активісти «Сокола» почали збиратися на Майдані Свободи. Може тому, що вже із самісінького ранку була шалена спека (в тіні до +36), а може тому, що броварчани мало знали про захід, бажаючих пробігтись по міським вулицям зібралося не дуже багато. До того ж, не будемо забувати, що більшість активістів «Свободи» та «Сокола» входять або до складу добровольчого батальйону «Карпатська Січ», або перебувають у лавах ЗСУ і воюють нині у зоні АТО. Та й подібний захід проходив у Броварах вперше, то ж традиції бігати на честь героїв національно-визвольного руху та за здоровий спосіб життя у нас ще не склалась. «Сокіл», щоправда, пообіцяв зробити заходи, присвячені пам’яті Євгена Коновальця традиційними.

Прочекавши близько півгодини на всіх охочих, патріоти вишикувались на старті та рушили у пробіг під девізом «Спорт, здоров’я, націоналізм».

[![євген коновалець (56)](https://mpz.brovary.org/wp-content/uploads/2015/06/yevgen-konovalets-56.jpg)](https://mpz.brovary.org/wp-content/uploads/2015/06/yevgen-konovalets-56.jpg)

[![євген коновалець (64)](https://mpz.brovary.org/wp-content/uploads/2015/06/yevgen-konovalets-64.jpg)](https://mpz.brovary.org/wp-content/uploads/2015/06/yevgen-konovalets-64.jpg)

[![Коновалець DSC_8348](https://mpz.brovary.org/wp-content/uploads/2015/06/Konovalets-DSC_8348.jpg)](https://mpz.brovary.org/wp-content/uploads/2015/06/Konovalets-DSC_8348.jpg)

Молодь різного віку (двом хлопчакам було приблизно по 12-13 років, решті здебільшого до 25) здійснили пробіг уже традиційним маршрутом, яким броварчани проводять свої марші та ходи — по вулиці Незалежності, Короленка, Лагунової, Гагаріна і знову до Майдану Свободи.

[![Коновалець DSC_8358](https://mpz.brovary.org/wp-content/uploads/2015/06/Konovalets-DSC_8358.jpg)](https://mpz.brovary.org/wp-content/uploads/2015/06/Konovalets-DSC_8358.jpg)

[![Коновалець DSC_8367](https://mpz.brovary.org/wp-content/uploads/2015/06/Konovalets-DSC_8367.jpg)](https://mpz.brovary.org/wp-content/uploads/2015/06/Konovalets-DSC_8367.jpg)

[![Коновалець DSC_8376](https://mpz.brovary.org/wp-content/uploads/2015/06/Konovalets-DSC_8376.jpg)](https://mpz.brovary.org/wp-content/uploads/2015/06/Konovalets-DSC_8376.jpg)

Долучився до пробігу центральними вулицями міста і голова броварського осередку ВО «Свобода» **Олег Шевчук.**

[![євген коновалець (110)](https://mpz.brovary.org/wp-content/uploads/2015/06/yevgen-konovalets-110.jpg)](https://mpz.brovary.org/wp-content/uploads/2015/06/yevgen-konovalets-110.jpg)

По завершенні пробігу учасники зробили спільне фото на пам'ять.

[![євген коновалець (124)](https://mpz.brovary.org/wp-content/uploads/2015/06/yevgen-konovalets-124.jpg)](https://mpz.brovary.org/wp-content/uploads/2015/06/yevgen-konovalets-124.jpg)

Через кілька годин того ж дня, о 14:00, у  парку "Перемога" біля літньої естради за столиками для гри у шахи стартував благодійний турнір. До числа учасників змагання увійшли представники «Сокола», «Свободи», об'єднання футбольних фанів «Ультрас Броварів», а також члени шахового клубу при Броварському ДЮСШ, які є членами шахової секції, та ветерани турнірів серед дорослих. Також спробував свої сили у турнірі й журналіст видання «Маєш право знати».

[![євген коновалець (4)](https://mpz.brovary.org/wp-content/uploads/2015/06/yevgen-konovalets-4.jpg)](https://mpz.brovary.org/wp-content/uploads/2015/06/yevgen-konovalets-4.jpg)

[![Коновалець DSC_8494](https://mpz.brovary.org/wp-content/uploads/2015/06/Konovalets-DSC_8494.jpg)](https://mpz.brovary.org/wp-content/uploads/2015/06/Konovalets-DSC_8494.jpg)

[![Коновалець DSC_8452](https://mpz.brovary.org/wp-content/uploads/2015/06/Konovalets-DSC_8452.jpg)](https://mpz.brovary.org/wp-content/uploads/2015/06/Konovalets-DSC_8452.jpg)

Сприяв організації такого спільного турніру один із викладачів шахової секції в ДЮСШ **Григорій Іванович Гребиниченко.**

[![євген коновалець (2)](https://mpz.brovary.org/wp-content/uploads/2015/06/yevgen-konovalets-2.jpg)](https://mpz.brovary.org/wp-content/uploads/2015/06/yevgen-konovalets-2.jpg)

[![Коновалець DSC_8453](https://mpz.brovary.org/wp-content/uploads/2015/06/Konovalets-DSC_8453.jpg)](https://mpz.brovary.org/wp-content/uploads/2015/06/Konovalets-DSC_8453.jpg)

12 учасників поділилися на дві команди «Ветерани» та «Молодь».

[![євген коновалець (135)](https://mpz.brovary.org/wp-content/uploads/2015/06/yevgen-konovalets-135.jpg)](https://mpz.brovary.org/wp-content/uploads/2015/06/yevgen-konovalets-135.jpg)

[![Коновалець DSC_8467](https://mpz.brovary.org/wp-content/uploads/2015/06/Konovalets-DSC_8467.jpg)](https://mpz.brovary.org/wp-content/uploads/2015/06/Konovalets-DSC_8467.jpg)

[![Коновалець DSC_8455](https://mpz.brovary.org/wp-content/uploads/2015/06/Konovalets-DSC_8455.jpg)](https://mpz.brovary.org/wp-content/uploads/2015/06/Konovalets-DSC_8455.jpg)

Паралельно, зазначимо, «соколята» відкрили невелику ярмарку з продажу магнітиків національно-патріотичної тематики та поставили скриньку по збору коштів для потреб добровольчого батальйону «Карпатська Січ».

[![євген коновалець (130)](https://mpz.brovary.org/wp-content/uploads/2015/06/yevgen-konovalets-130.jpg)](https://mpz.brovary.org/wp-content/uploads/2015/06/yevgen-konovalets-130.jpg)

[![євген коновалець (137)](https://mpz.brovary.org/wp-content/uploads/2015/06/yevgen-konovalets-137.jpg)](https://mpz.brovary.org/wp-content/uploads/2015/06/yevgen-konovalets-137.jpg)

Нескромно відзначимо, що представник «Маєш право знати» у першому ж раунді здолав лідера Броварського осередку ВО «Свобода» Олега Шевчука і вийшов до шістки найкращих, а вже у наступному раунді поступився майбутньому чемпіону - представнику команди «Ветерани» **Олександру Мойсеєнку**.

[![євген коновалець (178)](https://mpz.brovary.org/wp-content/uploads/2015/06/yevgen-konovalets-178.jpg)](https://mpz.brovary.org/wp-content/uploads/2015/06/yevgen-konovalets-178.jpg)

[![Коновалець DSC_8482](https://mpz.brovary.org/wp-content/uploads/2015/06/Konovalets-DSC_8482.jpg)](https://mpz.brovary.org/wp-content/uploads/2015/06/Konovalets-DSC_8482.jpg)

[![євген коновалець (184)](https://mpz.brovary.org/wp-content/uploads/2015/06/yevgen-konovalets-184.jpg)](https://mpz.brovary.org/wp-content/uploads/2015/06/yevgen-konovalets-184.jpg)

[![Коновалець DSC_8484](https://mpz.brovary.org/wp-content/uploads/2015/06/Konovalets-DSC_8484.jpg)](https://mpz.brovary.org/wp-content/uploads/2015/06/Konovalets-DSC_8484.jpg)

Відмітимо також справжній інтелектуальний двобій між учасником команди «Молодь» **Ярославом Калініним** та «ветераном» **Василем Шкільним.**

[![євген коновалець (228)](https://mpz.brovary.org/wp-content/uploads/2015/06/yevgen-konovalets-228.jpg)](https://mpz.brovary.org/wp-content/uploads/2015/06/yevgen-konovalets-228.jpg)

[![євген коновалець (233)](https://mpz.brovary.org/wp-content/uploads/2015/06/yevgen-konovalets-233.jpg)](https://mpz.brovary.org/wp-content/uploads/2015/06/yevgen-konovalets-233.jpg)

Принципова боротьба завершилася безкомпромісною нічиєю і загальним рішенням учасників обидва бійці були пропущені до наступного раунду — півфінал. І там однофамілець першого голови ЦВК СРСР не осоромився: дав справжній бій майбутньому чемпіону і лише замалим не потрапив до фіналу. І хоча Ярослав не входить ані до «Сокола», ані «Свободи», але у загальному показнику представив команду «Молодь», а, отже, і організаторів турніру, гідно.

[![євген коновалець (6)](https://mpz.brovary.org/wp-content/uploads/2015/06/yevgen-konovalets-6.jpg)](https://mpz.brovary.org/wp-content/uploads/2015/06/yevgen-konovalets-6.jpg)

У фіналі, зокрема команда «Маєш право знати» вболівала за свого "кривдника" **Олександра Мойсеєнка**, який здолав одного з найголовніших фаворитів турніру **Віктора Левченка.**

[![євген коновалець (9)](https://mpz.brovary.org/wp-content/uploads/2015/06/yevgen-konovalets-9.jpg)](https://mpz.brovary.org/wp-content/uploads/2015/06/yevgen-konovalets-9.jpg)

[![Коновалець DSC_8512](https://mpz.brovary.org/wp-content/uploads/2015/06/Konovalets-DSC_8512.jpg)](https://mpz.brovary.org/wp-content/uploads/2015/06/Konovalets-DSC_8512.jpg)

[![євген коновалець (21)](https://mpz.brovary.org/wp-content/uploads/2015/06/yevgen-konovalets-21.jpg)](https://mpz.brovary.org/wp-content/uploads/2015/06/yevgen-konovalets-21.jpg)

По завершенні змагань усі 12 учасників отримали грамоти з подякою за участь у турнірі, а переможець ще й приз — шахи у національному стилі.

[![євген коновалець (25)](https://mpz.brovary.org/wp-content/uploads/2015/06/yevgen-konovalets-25.jpg)](https://mpz.brovary.org/wp-content/uploads/2015/06/yevgen-konovalets-25.jpg)

[![Коновалець DSC_8555](https://mpz.brovary.org/wp-content/uploads/2015/06/Konovalets-DSC_8555.jpg)](https://mpz.brovary.org/wp-content/uploads/2015/06/Konovalets-DSC_8555.jpg)

[![євген коновалець (27)](https://mpz.brovary.org/wp-content/uploads/2015/06/yevgen-konovalets-27.jpg)](https://mpz.brovary.org/wp-content/uploads/2015/06/yevgen-konovalets-27.jpg)

[![євген коновалець (33)](https://mpz.brovary.org/wp-content/uploads/2015/06/yevgen-konovalets-33.jpg)](https://mpz.brovary.org/wp-content/uploads/2015/06/yevgen-konovalets-33.jpg)

[![євген коновалець (129)](https://mpz.brovary.org/wp-content/uploads/2015/06/yevgen-konovalets-129.jpg)](https://mpz.brovary.org/wp-content/uploads/2015/06/yevgen-konovalets-129.jpg)

[![євген коновалець (38)](https://mpz.brovary.org/wp-content/uploads/2015/06/yevgen-konovalets-38.jpg)](https://mpz.brovary.org/wp-content/uploads/2015/06/yevgen-konovalets-38.jpg)

Як розповіла лідер Броварського осередку «Сокола» **Анастасія Бондаренко**, уже найближчим часом, а саме 30 червня їхня організація планує провести низку заходів до 108-ї річниці з дня народження в. о. голови ОУНР та головнокомандуючого УПА **Романа Шухевича**.

**Фото - [Микола Кожемяко](http://fotokray.com.ua)**
