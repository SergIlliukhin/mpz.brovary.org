---
title: "АНОНС: 22 квітня відбудеться екологічна акція «Посади 50+ дерев»"
date: 2017-04-18
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "den-zemli"
  - "derevo"
  - "eko-brovary"
  - "ekoaktyvisty"
  - "ekologiya"
  - "zelen"
  - "novini"
  - "ozelenennya"
  - "sadzhannya"
  - "hmurenko"
---

**До всесвітнього Дня Землі, який відзначають 22 квітня, у Броварах влаштують благодійну [екологічну акцію](https://www.facebook.com/events/444463579225795/). Охочим долучитися запропонують різні варіанти участі: посадити дерева самостійно, долучитися до колективного саджання, допомогти організаторам із матеріалами або пожертвувати на цю справу гроші. Про це йдеться в [дописі](https://www.facebook.com/ekobrovary/photos/a.719554488220342.1073741828.713693408806450/777804102395380/?ENGINE=3) ГО «ЕКО Бровари».**

Дерева планують висаджувати на вже реконструйованій частині вулиці Київської у цю суботу, **22 квітня, о 10:00**. Як зазначають організатори, участь в акції **«Посади 50+ дерев»** зможе взяти кожен.

1. Можна самостійно принести паркові дерева і посадити в цей день. Місце потрібно запитати в організаторів.
2. Перерахувати кошти на рахунок організації «ЕКО Бровари» для закупівлі однакових саджанців і саджання їх на реконструйованій частині вул. Київської.
3. Прийти у день акції, щоб посадити та полити дерево – зі своїм інвентарем: 5-літровою баклажкою води та лопатою або без.
4. Принести планки (порізана дошка) для огородження молодих саджанців. Висота – не менше 1 м.
5. Запропонувати іншу допомогу: організаційну, фізичну, творчу, мотиваційну. Свій варіант участі можна залишити у коментарях до допису організаторів.

Метою акції «Посади 50+ дерев» є озеленення міста, вказують в ГО «ЕКО Бровари». Аби посадити дерева на реконструйованій частині вул. Київської, планують закупити саджанці клену гостролистого глобозум (1,5 – 2,5 метра).

**Фото - Акаш Шересза**
