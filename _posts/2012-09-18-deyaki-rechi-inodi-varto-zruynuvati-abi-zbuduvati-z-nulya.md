---
title: "Деякі речі іноді варто зруйнувати аби збудувати \"з нуля\""
date: 2012-09-18
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "andriyevskyj"
  - "gromadska-rada"
---

Після останнього засідання Громадської ради 15 березня 2012 року мені стало абсолютно очевидно, що цей орган не може працювати. А Вадим **Андрієвський** \- голова Громадської ради, усвідомивши, що не може впливати на ухвалення рішень, ще й вирішив банально заблокувати її роботу, припинивши скликати засідання.

Бажання залишити це бутафорне утворення у мене виникло ще 15 березня, але виключно заради цікавості я вирішив подивитися, чи здатна "більшість" запропонувати хоча б один (!) проект рішення. Зустрівши 30 червня секретаря Громадської ради, я запитав, чому ж Андрієвський не скликає засідання. Відповідь була дуже проста: так а немає жодних проектів, отже, немає чого обговорювати!

Невже і дійсно у громадському секторі немає жодних проблем? Невже дійсно немає, про що поговорити? Та звичайно є, але ні я, ні мої однодумці, ні наші опоненти не бачимо жодного сенсу обговорювати це у поточному складі.

> Може досить? Може давайте відверто визнаємо, що ця Громадьска рада не здатна працювати, що Андрієвський не має жодного бажання відновити її діяльність? Цей орган має припинити своє існування, щоб звільнити шлях новій Громадській раді - Громадській раді, в яку йдуть працювати, а не "щоб Вадиму зробити приємно"?

Моя заява. Крапка.

[![](https://mpz.brovary.org/wp-content/uploads/2012/09/zayava.jpg)](https://mpz.brovary.org/wp-content/uploads/2012/09/zayava.jpg)
