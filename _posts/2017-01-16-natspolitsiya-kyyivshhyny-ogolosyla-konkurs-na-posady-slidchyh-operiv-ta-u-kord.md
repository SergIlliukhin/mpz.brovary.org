---
title: "Нацполіція Київщини оголосила конкурс на посади слідчих, оперів та у КОРД"
date: 2017-01-16
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "konkurs"
  - "natspolitsiya"
  - "novini"
coverImage: "wp-content/uploads/2017/01/211.jpg"
---

**Головне управління Національної поліції в Київській області оголосило набір до поліції на вакантні посади слідчих, оперуповноважених територіальних районних відділів поліції та поліцейських Управління КОРД. Заяви можна подавати з 16 по 26 січня 2017 року. Кількість вакансій обмежена.**

Як [повідомило](https://kv.npu.gov.ua/uk/publish/article/228086) Головне управління Нацполіції на своєму офіційному сайті, з **16 по 26 січня** в Київській області буде проводитись прийом анкет від кандидатів на заміщення вакантних посад слідчих, оперуповноважених райвідділків поліції та поліцейських Управління КОРД.

Загальна кількість вакансій **слідчих** – **100**, в т.ч. Броварський відділ поліції – **10** вакансій. Заробітну плату пропонують до **10 000 грн.**

Вимоги до кандидатів на посаду слідчого:

- громадянство України;
- вища юридична освіта;
- вільне володіння українською мовою;
- бажана служба в Збройних Силах України або в ОВС;
- готовність до служби у будь-якому місті України, у тому числі у зоні проведення Антитерористичної операції;
- знання основ правознавства, Конституції України, ЗУ „Про національну поліцію”, ЗУ „Про запобігання корупції”, Кримінального та Кримінально-процесуального кодексу України тощо.

Загальна кількість вакансій на посаду **оперуповноваженого** – **150**, в т.ч. Броварський відділ поліції – **16** вакансій Заробітну плату пропонують від **8 000 грн.**

Вимоги до кандидата на посаду оперуповноваженого:

- громадянство України;
- вища освіта;
- вільне володіння українською мовою;
- бажана служба в ОВС;
- готовність до служби у будь-якому місті України;
- знання основ правознавства, Конституції України, ЗУ „Про національну поліцію”, ЗУ „Про запобігання корупції”, кримінального та Кримінально-процесуального кодексу України тощо.

У поліцейське **Управління КОРД** будуть набирати кандидатів на **53** вакансії (молодший склад поліції). Пропонується зарплата від **7 000 грн.**

Вимоги до кандидата на посаду поліцейського Управління КОРД:

- громадянство України;
- вік від 21 до 35 років;
- повна загальна середня, вища освіта;
- вільне володіння українською мовою;
- готовність до служби у будь-якому місті України, у тому числі у зоні проведення антитерористичної операції;
- знання основ правознавства, Конституції України, ЗУ „Про національну поліцію”, ЗУ „Про запобігання корупції”, адміністративного законодавства, тощо.

Всім, хто буде прийнятий на ці вакансії, гарантується: соціальне забезпечення згідно діючого законодавства, професійна підготовка за міжнародними стандартами, можливість отримання вищої освіти та перспектива кар’єрного росту.

Для участі у конкурсі необхідно заповнити онлайн-анкету. Документи подавати за адресою: **м.Київ, вул.Богдана Хмельницького, 54**. За додатковою інформацією звертатись за телефонами: **(044) 254-93-86, (044) 254-93-87, (068) 669-12-06.** Отримати розширену інформацію щодо конкурсу та заповнити **онлайн-анкету** можна на сайті поліції Київської області за [цим посиланням](https://kv.npu.gov.ua/uk/publish/article/228086).
