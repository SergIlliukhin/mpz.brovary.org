---
title: "Твітер-трансляція 20-ої сесії Броварської міської ради"
date: 2012-04-12
tags: 
  - "twitter"
  - "bmr"
  - "brovary"
  - "brovarska-miska-rada"
  - "brovaryi"
  - "vidkrita-sesiya"
  - "miska-rada"
  - "novini"
  - "sesiya"
  - "tviter-translyatsiya"
---

[![](https://mpz.brovary.org/wp-content/uploads/2012/04/1267601380_1262534858_twitter-icons-10.jpg "1267601380_1262534858_twitter-icons-10")](https://mpz.brovary.org/wp-content/uploads/2012/04/1267601380_1262534858_twitter-icons-10.jpg)Сьогодні, о 14:00 розпочнеться twitter-трансляція 20-ої чергової сесії Броварської міської ради. Трансляцію вестиме журналіст «Маєш право знати» Аліна Дяченко безпосередньо з сесійної зали. Спостерігати за розвитком подій в міській раді під час відкритої сесії можна буде слідкуючи за твітер-екаунтом **[@pravoZnaty](https://twitter.com/#!/PravoZnaty).** Під час трансляції також використовуватиметься хештег трансляції - **#brovrada.**

Нагадаємо, активісти "Маєш право знати" вже двічі робили твітер-трансляції з пленарних засідань Броварської міської ради - під час [16-ої](https://mpz.brovary.org/pozachergova-16ta-sesia-brovarskoie-miskoie-radi-20-12-2011/) та [17-ої](https://mpz.brovary.org/chergova-17ta-sesia-brovarskoi-miskoi-radi-29122011/) сесій. Однак цього разу, зважаючи на випадок під час попередньої - 19-ої - сесії, коли журналістів "Маєш право знати" [не допустили до зали засідань](https://mpz.brovary.org/nevidomi-u-formi-militsiyi-blokuyut-bro/), твітер-трансляція може не відбутись. У будь-якому разі слідкуйте за розвитком подій у твітері **[@pravoZnaty](https://twitter.com/#!/PravoZnaty)**.

**Лог трансляції (оновлено після завершення сесії)**

- Все, ми на місці, у сесійній залі. Пройшли не без перешкод, але завдяки тому, що окремі депутати за нас вступились, нам це вдалось
- Всі місця для преси та запрошених осіб зайнято, тому доводиться писати стоячи. При чому навіть доповідачів впустили до зали
- Раніше доповідачі чекали в коридорі і заходили лише для виступів по своїх питаннях. Тепер же вони мають змогу чути і знати все
- Головуючий оголосив про початок засідання. Одноголосно проголосувала "за". З гімном якісь проблеми, не включається.
- Депутат Багмут почала співати акапельно, інші депутати підхопили. По ходу співу включився аудіозапис гімну. То ж все ок
- Проголосували за порядок денний за основу. Вносять зміни - знімають окремі питання. Голосують дружно. Вносять додаткові питання
- Депутат Різаненко запропонував не включати додаткові питання, оскільки вони не були оприлюднені. Головуючий ставить на голосування
- Головуючий перелічує додаткові питання і депутати голосують за їх включення до порядку денного. Всі - "за", крім двох депутатів
- На сайті Броварської міської ради оприлюднено всього 42 проекти рішень. Зараз вноситься 14 додаткових проектів рішень
- Досі вносять додаткові проекти рішень до порядку денного. Одразу ж визначають порядок їх розгляду - після яких основних питань
- О, крім 14 додаткових питань, вносять ще1. Його роздали депутатам прямо на сесії. Голосують за порядок денний в цілому
- Перейшли до безпосереднього розгляду питань. Розпочали з першого - про дозвіл на списання комунального майна. Внесли правку.
- До речі, перелік рішень та їх зміст раджу читати тут - [https://mpz.brovary.org/zavtra-vidbudetsya-20-ta-chergova-sesiya-brovarskoyi-miskoyi-radi/](https://mpz.brovary.org/zavtra-vidbudetsya-20-ta-chergova-sesiya-brovarskoyi-miskoyi-radi/)
- Розглянули і проголосували одноголосно ще 2 питання - про дозвіл на передачу комун.майна та порядок списання комун.майна
- Проголосували одноголосно за рішення Про приватизацію житлових приміщень гуртожитків. Розглядають наступний.
- Проголосували за зміни до порядку і нормативів відряхування госп.організаціями до місцевого бюджету частини прибутку на 2012 рік
- Затвердили зміни до додатку до рішення Методики розрахунку і порядку використання плати за оренду комунального майна
- Проголосували зміни в додаток 5 до рішення про передачу майна з балансу соціально-реабілітаційного центру „Любисток”
- Затвердили Програму приватизації об'єктів права комунальної власності територіальної громади м.Бровари на 2012 рік з правками
- Одноголосно проголосували за безоплатне прийняття квартир у комунальну власність територіальної громади м.Бровари
- Перейшли до розгляду додаткового питання - про зміни до рішення по нежитловій забудові по Красовського, 25
- Доповідач Данюк сіла на місце, натомість доповідати вийшла Озимай. Перейшли до питань житлово-комунального господарства
- Одноголосно затвердили Програму поводження з твердими побутовими відходами в м.Бровари на 2012-2015 роки
- Внесли зміни до Міської програми утримання та розвитку обєктів житлово-комунального господарства на 2011-2015 роки.
- Розглядають питання Про впорядкування діяльності суб”єктів гоподарювання при вкористанні майна комунальної власності.
- Із запитанням до доповідача виступив депутат Різаненко. Питає, чому майном мешканців будинків розпоряджатиметься балансоутримувач.
- Міський голова каже, що для цього потрібно створювати ОСББ.. Депутат Сімутін заперечує і наполягає, що мешканець є власником і так
- Різаненко та Сімутін посилаються на роз'яснення Конституційного суду, Цивільний кодекс тощо. Пропонують зняти проект рішення
- За пропозицію Різаненка зняти питання з розгляду як таке, що суперечить законодавству, проголосували всього два депутата
- Попри заперечення Різаненка та Сімутіна рішення ухвалилиВийшов новий доповідач - Сафронов, директор КП Тепловодоенергія
- Ухвалали зміни до Статуту комунального підприємства Броварської міської ради Київської області «Броваритепловодоенергія».
- Розглядають додаткове питання - про розвиток енергозберігаючих технологій у КП "Броваритепловодоенергія".
- Ухвалили. Доповідати вийшов керуючий справами виконкому Кузнецов.
- Внесли зміни до Програми відзначення державних та професійних свят, ювілейних дат, заохочення за заслуги перед громадою.
- Головуючий зауважив, що всі доповідачі, які вже виступили, можуть бути вільними. І всі дружно пішли, стало багато вільних місць.
- Виступає начальник відділу сім'ї та молоді Теплюк.. Доповіла про хід виконання програми відпочинку та оздоровлення дітей
- Також вона доповіла про хід виконання Програми підтримки та розвитку молоді „Молодь Броварів” на 2011-2015 роки. Депутати "за"
- Доповідати вийшла Багмут - начальник відділу культури. Питання про створення комісії з питань найменувань та пам’ятних знаків.
- Комісію створили. А заодно затвердили Положення про порядок найменування об’єктів міського підпорядкування, вшанування пам’яті....
- Доповідати вийшов начальник відділу спорту. Затвердили Програму боксу в м. Бровари на 2012-2016 роки.
- Депутати голосують одноголосно. Щойно затвердили Положення про порядок реєстрації об”єктів інвестування в новій редакції.
- Доповідати вийшов Русанов - начальник спецвідділу по благоустрою. Сьогодні він уже міг сидіти і спина у нього не боліла )).
- Він доповідає по питанню про внесення змін до Правил благоустрію міста Бровари та втрату чинності деяких регуляторних актів”.
- Депутат Різаненко запитав, чому ці зміни вносяться лише зараз, якщо закон змінився майже рік тому.
- Русанов сказав, що він на цій посаді всього з листопада минулого року, тому він робить все правильно.
- Доповідати вийшла головний архітектор Рибакова. Питання Про розроблення плану зонування території міста Бровари.. Ухвалили.
- Розпочинається найцікавіше - перейшли до розгляду земельних питань. Доповідати вийшла Майборода..
- Перше питання - Про припинення права користування земельними ділянками, затвердження технічної документації із землеустрою.......
- Майборода доповідає, які правки було внесено до проекту рішення на земельній комісії
- Для загального розуміння скажу, що це земельне питання є по суті "збіркою" десятків рішень по оренді, її припиненню тощо.
- Майборода з голосу вказує правки до цього рішення, плутається в пунктах, бо їх там дуже багато, міський голова її поправляє.
- Жваве обговорення викликала пункти 10.4 та 10.5. Запросили до зали людину, якої це питання стосується.
- ТОВ „Зелена енергія” хоче взяти в оренду землю орієнтовною площею 1,9000 га та площею 0,6000 га по вул. Незалежності.
- Хочуть будувати підприємство з виробництва електричної та теплової енергії для потреб міста.
- Слово взяв депутат Сімутін хоче з'ясувати, що це за компанія, хто засновники, бо вона працюватиме на території м. Бровари.
- Представник ТОВ „Зелена енергія” на запитання депутата Сімутіна відповідає слабенько, йому постійно допомагає міський голова.
- Депутат Різаненко також поставив низку запитань: хто засновники ТОВ, які джерела фінансування, де проект об'єкта.
- Різаненко також знову наголошує, що для надання в оренду землі потрібне проведення конкурентних торгів.
- Різаненко каже, що фактично йдеться про створення у центрі міста електростанції. Тому громадськість має знати деталі.
- Представник "Зеленої енергії" фактично підтвердив, що проекту немає.
- Дискусія тривала довго, однак депутатська більшість все одно проголосувала за
- На жаль, ноутбук сів, тому писатимемо рідше - з мобільного. Триває розгляд земельних питань.
- По більшості земельних питань депутатська більшість одноголосна, проти голосують або утримуються лише 4 депутата
- Ці четверо - це позапартійні Різаненко та Сімутін, а також "свободівці" Брусенська та Базишин
- Досі розглядається питання по оренді, вносяться правки, тривають дискусіі
- Кожне земельне питання, яке викликає дискусії, потебує окремого висвітлення, тому їх тут детально не опише
- Було оголошено перерву на 10 хв.
- Про подальший хід засідання читайте в окремому матеріалі "Маєш право знати"
