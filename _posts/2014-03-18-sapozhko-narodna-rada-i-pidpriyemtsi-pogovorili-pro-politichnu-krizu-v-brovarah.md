---
title: "Сапожко, Народна Рада і підприємці обговорили суспільно-політичну ситуацію в Броварах"
date: 2014-03-18
tags: 
  - "alina-dyachenko"
  - "brovary"
  - "vibir-redaktsiyi"
  - "miska-rada"
  - "narodna-rada"
  - "novini"
  - "oksyutenko"
  - "rizanenko"
  - "simutin"
  - "sapozhko"
---

**[![сапожко](https://mpz.brovary.org/wp-content/uploads/2014/03/sapozhko.jpg)](https://mpz.brovary.org/wp-content/uploads/2014/03/sapozhko.jpg)Вчора, 17 березня, броварський міський голова Ігор Сапожко повернувся [з двотижневої відпустки](https://mpz.brovary.org/sapozhko-vtretye-pishov-u-vidpustku-znovu-do-kintsya-tizhnya/) і вийшов на роботу. Впродовж дня представникам Бровраської Народної Ради вдалось двічі поспілкуватись з мером. Вранці о 10:00 в малій залі виконкому відбулась перша зустріч активістів з Сапожком, на яку також прийшло кілька місцевих бізнесменів та невідомі чоловіки, що представились «самообороною». Конструктивного діалогу не вийшло, відтак учасники домовились зустрітись о 15:00. Темами обох дискусій стали суспільно-політична криза в Броварах та ситуація в місті в умовах агресії Російської Федерації.**

Під час ранкової зустрічі громада поцікавилась у міського голови , чому він пішов у відпустку в такий непростий для міста час. Сапожко відповів, що формально перебуваючи на відпочинку, керував Броварами дистанційно, в телефонному режимі спілкуючись із заступниками й керівниками управлінь та відділів.

[![сапожко_підприємці_народна рада02](https://mpz.brovary.org/wp-content/uploads/2014/03/sapozhko_pidpriyemtsi_narodna-rada02.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada02.jpg)

Член Броварської Народної Ради **Аліна Дяченко** нагадала міському очільнику три вимоги від громади, які досі залишаються гостро актуальними - скликання сесії, переобрання секретаря міськради та відставка міського голови. При цьому вона наголосила, що через непроведення засідань Броварської міськради не вірішується чимало важливих для життєдіяльності міста питань, тому для стабілізації ситуації у Броварах вкрай необхідно провести сесію.

[![сапожко_підприємці_народна рада15](https://mpz.brovary.org/wp-content/uploads/2014/03/sapozhko_pidpriyemtsi_narodna-rada15.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada15.jpg)

[![сапожко_підприємці_народна рада08](https://mpz.brovary.org/wp-content/uploads/2014/03/sapozhko_pidpriyemtsi_narodna-rada08.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada08.jpg)

Члени Народної ради зауважили, що для громади зараз надзвичайно важливим є отримання можливостей здійснювати тотальний громадський контроль над владою. І для цього є ключовою посада секретаря міської ради, адже ця людина має доступ до всіх необхідних документів. Народна Рада ще кілька тижнів тому підтримала на цю посаду кандидатуру Юрія Плаксі, однак інформація про це викликала в залі бурхливу негативну реакцію серед провладних депутатів та підприємців.

\[caption id="attachment\_24661" align="aligncenter" width="614"\][![сапожко_підприємці_народна рада10](https://mpz.brovary.org/wp-content/uploads/2014/03/sapozhko_pidpriyemtsi_narodna-rada10.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada10.jpg) Депутат Чабур\[/caption\]

Після півторагодинного безрезультатного обговорення учасники дискусії домовились зустрітись ще раз – о 15:00. На цей час у міського голови був запланований круглий стіл з місцевими підприємцями, на який запросили громаду.

Перед початком другої зустрічі з Сапожком представників місцевого бізнесу побільшало порівняно з ранковим обговоренням. Також на круглий стіл прийшли деякі депутати міськради, члени Народної ради, громадські активісти та нардеп Павло Різаненко.

[![сапожко_підприємці_народна рада14](https://mpz.brovary.org/wp-content/uploads/2014/03/sapozhko_pidpriyemtsi_narodna-rada14.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada14.jpg)

Броварські підприємці почали з того, що стали по черзі висловлювати підтримку Ігорю Сапожку. Мовляв, не потрібно нічого змінювати та загострювати ситуацію, головне - стабілізація ситуації в місті. При цьому чимало бізнесменів нарікали на тиск з боку податкової інспекції та правоохоронних органів. Місцевий бізнес в першу чергу наголосив на важливості зміни керівників цих структур, а не призначення нового міського голови.

[![сапожко_підприємці_народна рада16](https://mpz.brovary.org/wp-content/uploads/2014/03/sapozhko_pidpriyemtsi_narodna-rada16.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada16.jpg)

[![сапожко_підприємці_народна рада20](https://mpz.brovary.org/wp-content/uploads/2014/03/sapozhko_pidpriyemtsi_narodna-rada20.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada20.jpg)

[![сапожко_підприємці_народна рада17](https://mpz.brovary.org/wp-content/uploads/2014/03/sapozhko_pidpriyemtsi_narodna-rada17.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada17.jpg)

Члени Народної ради зауважили, що у той час у присутніх підприємців немає зауважень та претензій до мера, у громади накопичилось чимало фактів, які викликають обурення. На переконання активістів, міський голова заплямований корупційними діями, зокрема земельними оборудками, внаслідок яких місцевий бюджет недотримував мільйони гривень. Як повідомили члени Народної ради, минулого тижня вони подали чотири звернення до обласної прокуратури щодо найбільш резонансних фактів порушень. При цьому вони зазначили, що перезавантаження влади можливе тільки тоді, коли всі, хто вчиняв протиправні та незаконні дії при режимі Януковича, понесуть за це відповідальність – в тому числі податківці, міліція, судді та чиновники. А тому громада запропонувала бізнесу об'єднати зусилля у боротьби зі зловживаннями чиновників усіх рівнів.

\[caption id="attachment\_24656" align="aligncenter" width="614"\][![сапожко_підприємці_народна рада03](https://mpz.brovary.org/wp-content/uploads/2014/03/sapozhko_pidpriyemtsi_narodna-rada03.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada03.jpg) Володимир Кузнєцов, член Народної ради\[/caption\]

Народний депутат **Павло Різаненко** повідомив присутнім, що у Верховній Раді з його ініціативи зареєстровано [постанову про проведення дострокових виборів до броварської міської ради](https://mpz.brovary.org/dnyami-parlament-mozhe-priznachiti-dostrokovi-vibori-brovarskoyi-miskradi/) в зв’язку з грубим порушенням законодавства цього органу впродовж своєї каденції. Крім того, нардеп нагадав про систематичні протиправні дії міської влади, коли Різаненко був міським депутатом. Не забув Різаненко і про вибори до міської ради 2010 року, коли був задіяний весь адмінресурс на користь однієї партії і одного кандидата.

[![сапожко_підприємці_народна рада12](https://mpz.brovary.org/wp-content/uploads/2014/03/sapozhko_pidpriyemtsi_narodna-rada12.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada12.jpg)

У ході розмови громади, підприємців та чиновників було знову піднято питання про одну з вимог Народної ради – переобрання секретаря міськради. Зрозумівши ще з ранкового спілкування, що кандадатура Юрія Плаксі категорично не сприймається окремими депутатами та підприємцями, активісти запропонували спільно обговорити інші можливі кандидатури. Звучали імена **Євгена Гредунова**, **Володимира Оксютенка**, **Романа Сімутіна** та **Анатолія Бобка**. Останній висловив небажання займати цю посаду і покинув залу. Оксютенка раніше розкритикували за спільні голосування з броварськими "регіоналами" та відмову підписати звернення до центральної влади на підтримку Майдану у січні 2014 року.

\[caption id="attachment\_24681" align="aligncenter" width="614"\][![сапожко_підприємці_народна рада30](https://mpz.brovary.org/wp-content/uploads/2014/03/sapozhko_pidpriyemtsi_narodna-rada30.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada30.jpg) Депутати Бобко та Оксютенко\[/caption\]

Броварський підприємець з активною громадською позицією **Леонід Черепейник** зазначив, що зараз дуже важливим є забезпечення громадського контролю за владою, і для цього ключовою посадою є секретар міськради. То ж якщо Сапожко не йде у відставку, то документообігом однозначно має займатись людина від опозиції. При цьому, на думку бізнесмена-активіста, також необхідні й інші важелі контролю за владою, наприклад, громадська чи наглядова рада. На це мер відповів, що вже запропонував громаді увійти до складу окремих колегіальних органів виконкому,  а також запросив відвідувати засідання депутатських комісій та аналізувати проекти рішень.

[![черепейник1](https://mpz.brovary.org/wp-content/uploads/2014/03/cherepeynik1.jpg)](https://mpz.brovary.org/wp-content/uploads/2014/03/cherepeynik1.jpg)

Наприкінці розмови Сапожко чітко й однозначно заявив, що відмовляється йти у відставку, навіть якщо міська рада проголосує за призначення нового секретаря. Зважаючи на це члени Народної Ради наголосили, що у такому разі тим більше потрібно, щоб секретарем став депутат-опозиціонер. Проте якщо кандидатура Юрія Плаксі викликає такий спротив, громада погодилась визначити серед опозиційних депутатів іншу кандидатуру. І тут самі провладні депутати та підприємці назвали кандидатуру Романа Сімутіна як одного з можливих претендентів на посаду секретаря.

[![сапожко_підприємці_народна рада27](https://mpz.brovary.org/wp-content/uploads/2014/03/sapozhko_pidpriyemtsi_narodna-rada27.jpg)](https://mpz.brovary.org/wp-content/uploads/2014/03/sapozhko_pidpriyemtsi_narodna-rada27.jpg)

У підсумку громада домовилась зустрітись з Сапожком вранці наступного дня та повідомили йому своє рішення, після чого члени Народної Ради пішли скликати термінове засідання.
