---
title: "Е-декларації фракції БПП: успішні підприємці та небагаті пенсіонери"
date: 2017-05-11
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "ivanenko"
  - "batyuk"
  - "bpp"
  - "brovary"
  - "veremchuk"
  - "vibir-redaktsiyi"
  - "gredunov"
  - "deklaratsiyi"
  - "e-deklaratsiyi"
  - "e-deklaruvannya"
  - "negoda"
  - "novini"
  - "opalko"
  - "solidarnist"
  - "cherepejnik"
coverImage: "wp-content/uploads/2015/11/1-sesiya-6.jpg"
---

**“Маєш право знати” продовжує аналізувати електронні декларації броварських депутатів та чиновників. Ми вже публікували огляди доходів фракції “[Радикальної партії Ляшка](https://mpz.brovary.org/e-deklaruvannya-blysk-zlydni-brovarskoyi-fraktsiyi-radykalna-partiya-lyashka/)” та “[Демальянсу](https://mpz.brovary.org/e-deklaruvannya-shho-zaroblyayut-brovarski-demalyansivtsi/)”. Сьогодні на черзі розгляд найбільшої депутатьскої фракції у Броварській міськраді БПП “Солідарність”, в якій поєдналися два успішних підприємця, три пенсіонери, директор благодійного фонду та матуся у відпустці по догляду за дитиною.**

Депутат **Валерій Іваненко** в своїй [декларації](https://public.nazk.gov.ua/declaration/1c287bc1-6858-4182-93cb-9e46ff334365) записав дружину, сина ([Олега Іваненка](https://www.facebook.com/profile.php?id=100008655908088), також депутата) та тещу. Серед нерухомості в його власності земельна ділянка (600 кв.м) у Броварах, придбана в 2012 р. В останній день 2016 року пан Іваненко придбав у Броварах житловий будинок площею 136 кв.м та квартиру (57,4 кв.м). В цей же день його дружина також придбала у Броварах житловий будинок (50 кв.м) та квартиру (51,9 кв.м). Того ж дня на юридичну особу були оформлені дві земельні ділянки в Броварах, кожна по 600 кв.м. Завершила покупки в цей день родина Іваненків придбанням авто **Volkswagen Polo Sedan** 2016 р. вартістю **247 500 грн**.

\[caption id="attachment\_68137" align="aligncenter" width="600"\]![](https://mpz.brovary.org/wp-content/uploads/2017/03/Valerij-Ivanenko.jpg) Валерій Іваненко\[/caption\]

Серед доходів у пана Іваненко: **101 756 грн** основної зарплатні, отриманої від “Міського центра соціальної реабілітації дітей-інвалідів БМР”, **6 000 грн** зарплатні за сумісництвом на посаді генерального директора в Центрі реабілітації інвалідів "Прагнення" та **12 811 грн** на Автотранспортному підприємстві інвалідів "Інватранс" Броварського міського товариства інвалідів "Прагнення", а також **46 737 грн** пенсії.

Дружина, яка працює разом із депутатом, зазначила: **21 322 грн** основної зарплатні в Центрі реабілітації інвалідів "Прагнення", **21 478 грн** зарплатні за сумісництвом на Автотранспортному підприємстві інвалідів "Інватранс" Броварського міського товариства інвалідів "Прагнення" та **22 992 грн** пенсії. На банківському рахунку пан Іваненко зберігає **36 234 грн.** Депутат має фінансові зобов'язання у вигляді договору лізінгу за легкове авто перед ТОВ “Порше Лізинг Україна” в розмірі **247 500 грн**.

\[caption id="attachment\_68175" align="aligncenter" width="600"\]![](https://mpz.brovary.org/wp-content/uploads/2017/03/Volodymyr-Opalko-1.jpg) Володимир Опалько\[/caption\]

**Володимир Опалько** в [декларації](https://public.nazk.gov.ua/declaration/5c69d468-f295-449a-8b35-dc768d553583) зазначив доньку та дружину. На неї у 2014 р. оформлена земельна ділянка (1 572 кв.м) та житловий будинок (58,7 кв.м), придбаний у 2005 р. за **38 тис грн** у с. Великі Дмитровичі Обухівського р-ну. У спільній власності з дружиною, донькою та сином, депутат має квартиру у Броварах, загальною площею 70,4 кв.м, придбану у 2006 р. Пан Опалько є власником авто **Volkswagen Vento** 1995 р.в., яке придбав у 2003 р. за **35 тис грн**. У якості доходу депутат має соціальні виплати у розмірі **2 941 грн**. Його дружина, також отримує **2 942 грн** соцвиплат та **76 393 грн** зарплатні, а також грошових коштів **10 тис дол**. Донька за 2016 р. отримала **4 667 грн** стипендії. Володимир Опалько є директором Броварського міського благодійного фонду "Турбота”.

**Ірина Веремчук** вказала у [декларації](https://public.nazk.gov.ua/declaration/72b129e1-6411-4815-8a47-1d30527dda04) чоловіка, свекруху та двох доньок. На депутатку оформлені житловий будинок (37 кв.м) в с.Червона Поляна Луганської обл, придбаний в 2007 р. за **14 тис грн** та земельна ділянка (1 549 кв.м) в с. Богданівка, придбана в 2013 р. Свекруха та чоловік мають у співвласності квартиру ( 50,3 кв.м), придбану у 1995 р. в Броварах. Пані Веремчук володіє авто **PEUGEOT 307** 2007 р.в, придбане за **79 735 грн** в 2011 р.

\[caption id="attachment\_70101" align="aligncenter" width="600"\][![](https://mpz.brovary.org/wp-content/uploads/2017/05/veremchuk.jpg)](https://mpz.brovary.org/wp-content/uploads/2017/05/veremchuk.jpg) Ірина Веремчук\[/caption\]

В якості доходів депутатка зазначила **10 320 грн** соціальних виплат та **99 531 грн**, наданих як [додаткове благо](https://zakon3.rada.gov.ua/laws/show/2755-17/page2) (кошти, що виплачуються платнику податку податковим агентом — ПК ст.14.1.47), із них готівкових коштів **7 тис грн**. Також за 2016 рік в родині пані Веремчук чоловік отримав **145 185 грн** зарплатні та свекруха **24 978 грн** пенсії. Чоловік має кредитні зобов'язання в розмірі **15 727 грн**.

Інша депутатка від БПП **Галина Негода** в своїй [декларації](https://public.nazk.gov.ua/declaration/cc339bcf-ef2c-4764-9cea-d0c18d0ff17d) зазначила пенсію в розмірі **16 800 грн**. Пані Негода має у співвласності з родиною Гончаренків квартиру (69,1 кв.м) у Броварах по 20% на пятьох.

\[caption id="attachment\_63759" align="aligncenter" width="600"\]![](https://mpz.brovary.org/wp-content/uploads/2016/12/galyna-negoda.jpg) Галина Негода\[/caption\]

**Сергій Батюк** також у своїй [декларації](https://public.nazk.gov.ua/declaration/4977e99c-958a-4aec-a687-dd5d8f888750) не зазначає членів родини. Депутат отримав в 2016 р. пенсію у розмірі **14 653 грн**. Пан Батюк має у власності квартиру (56 кв.м) у Броварах, яку придбав у 2014 р.

\[caption id="attachment\_70107" align="aligncenter" width="600"\][![](https://mpz.brovary.org/wp-content/uploads/2017/05/batyuk.jpg)](https://mpz.brovary.org/wp-content/uploads/2017/05/batyuk.jpg) Сергій Батюк\[/caption\]

**Євгеній Гредунов** [зазначив](https://public.nazk.gov.ua/declaration/b0f3a741-3ba2-40c0-b95e-8730fca1f6d2), що працює на посаді гендиректора в ТОВ ВКФ “Талісман” ЛТД, а також має дві роботи за сумісництвом в якості дириктора у ПП “КАІ-СЕРВІС” та ТОВ “Талісман-інжинірінг”. Депутат вказав у декларації дружину та трьох дітей: двох доньок та сина. На одну з доньок оформлена квартира (72 кв.м) в 2015 р. у Броварах, з оціночною вартістю **722 350 грн** та земельна ділянка (0,1 га), придбана в 2013 р. з оціночною вартістю **62 465 грн** в с. Рожни. Пан депутат також придбав в 2006 році в цьому селі два дачних будинка (48 кв.м та 99 кв.м), а в 2004 р. - земельну ділянку (0,1 га) у Броварах. Дружина пана Гредунова також має дві земельні ділянки (по 0,1 га), придбані в 2003 та 2012 роках, господарське приміщення (52 кв.м) в Броварах та будинок (54 кв.м) у с. Рожни (2012 р.). Також пані Гредунова будує житловий будинок в Броварах, площа якого не зазначена.

\[caption id="attachment\_50791" align="aligncenter" width="600"\]![](https://mpz.brovary.org/wp-content/uploads/2016/01/vystavka-gryedunov-11-1024x678-1.jpg) Євгеній Гредунов\[/caption\]

Серед іншого депутат детально описав цінне майно, оскільки володіє [колекцією](https://mpz.brovary.org/zbroya-gredunova-kolektsiyeyu-brovarskogo-deputata-tsikavlyatsya-v-luvri-fotoreportazh/) старовинної зброї:

- антиквартні вироби (колекція старовинної зброї, обладунки, знаряддя праці, предмети побуту, монети, нагороди, інші старожитності, книжки, посуд, меблі. Більше 6000 одиниць), з оціночною вартістю **12 млн грн**;
- твори мистецтв (сучасні картини, ікони, скульптури з бронзи та каменю, дерева), з оціночною вартістю **320 тис грн**;
- ювелірні вироби (посуд срібний, браслети, торквеси, колти, пояси, хрести, ланцюги, сережки, кільця, перстні, каміння), з оціночною вартістю **485 тис грн**;
- сучасна стрілкова зброя, з оціночною вартістю **143 тис грн**;
- персональні електронні пристрї (телевізори, компьютери, планшети, телефони, фотокамери, побутова техніка) на **88 тис грн**;
- мала техніка (велосипеди, снігоприбиральна машина, газонокосилки, подрібнювач гілок, пилососи різні) вартістю **144 тис грн**.

Його дружина декларує коштовного одягу (шуба, дубленка, пуховик, чоботи шкіряні, сумки) на **120 тис грн**, ювелірних виробів (ланцюжки, сережки, підвіски, браслети, кільця, срібний посуд) на **137 тис грн**. Донька також зазначила шубу вартістю **122 тис грн.**

Кожен член родини володіє авто, а дружина навіть двома: **Mazda СХ-5** 2014 р.в., придбана у 2015 р. за **800 тис грн** та **Volkswagen Golf** 2006 р.в., придбаний в 2007 р. за **101 тис грн**. Пан Гредунов має авто **TOYOTA PRADO** 2009 р.в., яке придбав в 2010 р. за **320 тис грн**, а його донька в 2012 р. придбала за **128 тис грн** - **FORD Fiesta trend** 2012 р.в.

Депутат має корпоративні права у **13** підприємствах, як вітчізняних, так і закордонних: ТОВ "Талісман" (**50%, 6 млн 100 тис грн** оціночної вартості), ПП "КАІ-Сервіс" (**50%, 11 млн 150 тис грн** оціночної вартості), ТОВ "Укрпроф" (**50%**, **300 тис грн** оціночної вартості), ТОВ "Талісман-Інжиніринг" (**50%,** **314 тис грн** оціночної вартості), ТОВ "Талар" (**50%, 143 тис грн** оціночної вартості), ТОВ "І-Лайт" (**33%,** **87 тис грн** оціночної вартості), ТОВ "АГС" (**50%,** **127 тис грн** оціночної вартості), ТОВ "Полімер-Колор" (**75%,** **825 тис грн** оціночної вартості), ТОВ "Талісман-Трейд" (**50%, 10 тис грн** оціночної вартості), ТОВ "МеханікСістемс" (**50%, 1 тис грн** оціночної вартості), (**50%, 10 тис грн** оціночної вартості), ТОВ "Талсі ФК" (**40%, 7 400 грн** оціночної вартості), ТОВ BRESLAUER FENSTERTECHNIK у Польщі (**17 тис** **грн** оціночна вартість) та ТОВ "ТМ Системс" з головним офісом у Росії (**33%, 1 млн 454 тис** оціночної вартості).

Євгеній Грєдунов зазначив серед нематеріальних активів авторські права на **16** патентів в галузі фасадного будівництва. Депутат має доход від ТОВ “Талісман” від надання майна в оренду в розмірі **19 352 грн** та зарплатню **166 110 грн**, дивидентів від ТОВ “АГС” в розмірі **63 346 грн**, зарплатні за сумісництвом від ПП “КАІ-Сервіс” **6 520 грн** та **13 200 грн** від ТОВ "Талісман-Інжиніринг". Готівкових коштів, розміщенних на банківських рахунках, зазначено **26 189 грн**, а в готівковому вигляді **1 млн 200 тис грн, 160 тис дол** та **70 тис євро.**

\[caption id="attachment\_63685" align="aligncenter" width="600"\]![](https://mpz.brovary.org/wp-content/uploads/2016/12/zvit-leonid-cherepejnik-4.jpg) Леонід Черепейнік\[/caption\]

**Леонід Черепейнік** в своїй [декларації](https://public.nazk.gov.ua/declaration/e7e3a4d5-fc46-4c2a-900c-47538b48a0e7) поінформував про склад родини: дружину, чотирьох доньок та сина. Серед об'єктів нерухомості у власності депутата зазначені три земельні ділянки: в с. Требухів (1 680 кв.м), придбану за **26 700 грн** в 2005 р., в с. Підлісся (1 950 кв. м), придбану в 2008 р., та в с. Гоголів (0,1 га), придбану в 2004 р. В тому ж році там на дружину оформлена інша земельна ділянка в 0,1 га. Жінка на той час вже мала придбану в 2010 р. ділянку в Броварах (500 кв.м) за **58 215 грн**. Також дружина володіє в місті будинком (276,8 кв.м) та квартирою (30,2 кв.м), яку придбала в 2015 р. з оціночною вартістю в **428 600 грн**. Пан Черепейнік винаймає в оренду декілька земельних ділянок (три ділянки приблизно по 0,05 га та три по 2,1 га) в с. Русанів Броварського р-ну, оцінених в **25 тис грн** кожна.

Родина Черепейніків має два легкових авто: **VOLKSWAGEN Caddy** 2006 р.в. у власності депутата з 2014 р. (**100 тис грн**) та **MERCEDES-BENZ модель ML** **350** 2012 р.в., придбаний у 2012 р. за **635 тис грн** - у власності дружини. Крім того, пан Черепейнік має **7** вантажних авто: 3 вантажівки марки RENAULT MIDLUM, придбаних в 2014 р., 3 вантажівки марки MERCEDES-BENZ, що придбані в 2010 та 2016 роках, а також DAIMLER CHRYSLER 815 в 2014 р.. Два вантажних авто оформлені на дружину (MERCEDES-BENZ 1120 та TATA LTP 613/58).

Серед корпоративних прав у депутата є: ТОВ “Палетний двір” (**50%**, **5 тис грн** з оціночною вартістю), а також у повній власності ПП “Бровари-Вторма” (оціночна вартість **10 тис грн**) та ТОВ “Бровари-Вторма” (оціночна вартість **2 млн грн**). В свою чергу, пані Черепейнік також має у повній власності ТОВ “Трейдполімер” (оцінена в **2 млн грн**) та розділяє співвласність в 20% (**100 тис грн**) з чоловіком, у якого 80% на суму **400 тис грн** від ТОВ TRADEPOLYMER, що зареєстрована у Польщі.

Торгову марку “Вторма” депутат зареєстрував в 2015 році в якості нематеріального активу.

Доходи Леонід Черепейнік отримує від дивідентів у ТОВ “Палетний двір” (**120 710 грн**) та від ПП “Бровари-Вторма” (**81 тис грн**), а також зарплатні (**258 588 грн**) та повернення фіндопомоги (**1 млн 312 тис грн**) у ТОВ “Бровари-Вторма”. Розмір доходу від підприємницької діяльності депутата в 2016 році склав **1 млн 482 тис 447 грн**.

Доходи дружини схожі із чоловіком: від ТОВ “Трейдполімер” вона отримала дивідентів на суму **695 тис грн** та повернення фіндопомоги (**1 млн 443 тис грн**), дохід від підприємницької діяльності склав **1 млн 493 тис 877 грн**. Також пані Черепейнік отримала **37 840 грн** соцдопомоги та **11 214 грн** від банку у якості відсотків.

Грошові активи депутат розподілив наступним чином: **1 млн 200 тис грн** готівкою, **190 тис дол** позичених коштів, **10 тис дол** та **215 тис грн** поклав на банківські рахунки та **2 млн 336 тис 808 грн** надав пайових внесків як член кооперативу ЖК “Лісовий квартал”. Дружина має грошові активи: **900 тис грн** та **20 тис євро** готівкою, **111 200 грн** на банківських рахунках та **178 тис грн** позичених коштів.

Між тим, в 2016 році Леонід Черепейнік мав і видатки на придбання транспортного засобу (**300 тис грн**), на поповнення статутного фонду (**2 млн 997 тис грн**), на фіндопомогу для рухомого майна (**178 тис грн**) та ремонт авто (**220 тис грн**).
