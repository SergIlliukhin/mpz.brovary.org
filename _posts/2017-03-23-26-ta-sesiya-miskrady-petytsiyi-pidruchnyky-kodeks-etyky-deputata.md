---
title: "26-та сесія міськради: петиції, підручники, кодекс етики депутата"
date: 2017-03-23
author: 
  username: "tatuuum"
  display_name: "Тетяна Панкратьєва"
categories: 
  - "vlada"
  - "aktsiyi-zahodi"
tags: 
  - "brovary"
  - "brovarska-miska-rada"
  - "vibir-redaktsiyi"
  - "novini"
  - "sesiya"
coverImage: "wp-content/uploads/2017/03/sesiya.jpg"
---

**23 березня відбулося засідання чергової [26-ї сесії](https://mpz.brovary.org/anons-23-bereznya-vidbudetsya-chergova-sesiya-brovarskoyi-miskoyi-rady/) Броварської міської ради. Депутати проголосували за електронні петиції та виділення 14 мільйонів на потреби лікарні, не затвердили кодекс етики депутата та не перейменували вулицю Тургенєва, а також зняли з розгляду питання про КП "Броварипарксервіс" та передачу приміщення Терцентру.**

На початку засідання з порядку денного зняли проект рішення щодо [утворення комунального підприємства "Броварипарксервіс"](https://mpz.brovary.org/stvorennya-komunalnogo-pidpryyemstva-brovaryparkservis-chyyis-biznes-interesy/). "Поступила така пропозиція". Питання створення цього КП знімають з розгляду вже вдруге: [перший раз](https://mpz.brovary.org/na-sesiyi-ne-rozglyadayut-pytannya-zarplaty-mera-stvorennya-kp-brovaryparkservis-ta-znyattya-golovy-dekomunizatsijnoyi-komisiyi/) - минулого листопада. Ініціатором проекту був депутат **Юрій Скотніков**, депутат від фракції "Самопоміч".

Зняли й один з підпунктів рішення про [передачу комунального майна](http://brovary-rada.gov.ua/documents/26784.html), що стосується передачі частини приміщення (400 кв.м) Територіального центру соцобслуговування - Центру реабілітації дітей з інвалідністю. Стривоженою та обуреною юрбою засідання сесії відвідали підопічні Терцентру - пенсіонери. Кажуть, віддавати приміщення не хочуть, побоюються, що залишаться ні з чим, звинувачували очільника Центру реабілітації депутата **Валерія Іваненка** (БПП). _"На основі чого ветерани праці повинні полишати приміщення? Просимо відтермінувати рішення для з'ясування причин та наслідків",_ - заявив голова міського відділення об’єднання ветеранів **Елеонард Дадамухамедов.**

\[caption id="attachment\_68137" align="aligncenter" width="600"\][![](https://mpz.brovary.org/wp-content/uploads/2017/03/Valerij-Ivanenko.jpg)](https://mpz.brovary.org/wp-content/uploads/2017/03/Valerij-Ivanenko.jpg) Валерій Іваненко\[/caption\]

_"Було прийнято рішення, щоби розширити Центр реабілітації дітей, але ні в якому разі ніхто не збирається утискати іншу вразливу категорію - ветеранів та пенсіонерів,_ - пояснив Валерій Іваненко. - _Коли управління соцзахисту звільнить третє крило, повністю Терцентр туди переходить. А позаяк в цьому році міськрада виділила кошти гроші на ремонт цього приміщення, то наразі просто передається площа, аби зробити проект, провести закупівлі. Ми не відбираємо приміщення у людей, немає ніяких проблем, чому створено таке протистояння - я не розумію"._

Міський голова **Ігор Сапожко** підтвердив, що дійсно питання в тому: коли переселиться управління соцзахисту району. І поки це не вирішиться, запропонував зняти рішення з розгляду.

_"То навіщо взагалі ви це рішення винесли на розгляд сесії?_ - запитав депутат **Леонід Черепейнік** (БПП) міського голову. - _Щоб тепер зняти?! Як ви його вивчали, узгоджували? Можна було взагалі його не подавати, і не влаштовувати тепер оце взаємне звинувачення"._

\[caption id="attachment\_68136" align="aligncenter" width="600"\][![](https://mpz.brovary.org/wp-content/uploads/2017/03/Andrij-Lopatyuk.jpg)](https://mpz.brovary.org/wp-content/uploads/2017/03/Andrij-Lopatyuk.jpg) Андрій Лопатюк\[/caption\]

Натомість серед рішень, які давно очікували прийняття, опинився проект рішення про [електронні петиції](http://brovary-rada.gov.ua/documents/26791.html). Автором подання був позафракційний депутат **Андрій Лопатюк**. Насилу пробиваючись через плутанину з правками та доповненнями, депутати таки затвердили рішення - **32** голоси "за". Свої голоси віддала навіть фракція "Демократичний Альянс". Свого часу подібний проект, розроблений разом з профільними експертами, подавав депутат від цієї фракції **Олег Берестовий**, але його не затвердили. Вкотре не затверджували і проект депутата Лопатюка. Але сьогодні, незважаючи на історію [попередніх сперечань](https://mpz.brovary.org/elektronni-petytsiyi-borotba-opozytsij-ne-projshly-obydva-rishennya/), депутат від "ДА" заявив: _"Ми вже як рік технічно можемо запустити електронні петиції. Цей той інструмент, який буде корисний і міській владі, і мешканцям міста. Проголосуйте за цей проект, безвідносно до того, хто його подає і якої якості документ - його потім можна доопрацювати"._

\[caption id="attachment\_68138" align="aligncenter" width="600"\][![](https://mpz.brovary.org/wp-content/uploads/2017/03/Oleg-Berestovyj.jpg)](https://mpz.brovary.org/wp-content/uploads/2017/03/Oleg-Berestovyj.jpg) Олег Берестовий\[/caption\]

Натомість інший проект рішення Андрія Лопатюка про [кодекс етики депутатів](http://brovary-rada.gov.ua/documents/26793.html) народні обранці "завалили" - "за" віддали свої голоси лише **14** депутатів. Як пожартували в залі: _"Петиції прийняли з четвертого разу, а кодекс етики подавався лише 3 рази, потрібно спробувати ще раз"_. Зокрема з критикою проекту виступив депутат **Володимир Опалько** (БПП), він заявив, що основними документами є Закон про статус депутатів місцевих рад, Закон про місцеве самоврядування і Регламент БМР. _"Навіщо нам ще кодекс етики?_ - питав депутат. - _Я порівняв документи, це Закон один в один, тільки місцями переставлені пункти та статті, і трішечки добавлено води"._ Депутат Лопатюк заперечив, що в його документ ще додана відповідальність за наклеп та недостовірну інформацію.

Серед додаткових заборон депутат Опалько зазначив зокрема заборону приносити на засідання сесії плакати, лозунги та інші предмети та технічні засоби, що заважають процесу. Це обмежує свободу слова та волевиявлення обранців, вважає депутат. Його підтримав позафракційний депутат **Вадим Мутило**, вважаючи, що цей документ дасть хіба що один моральний важель міському голові, аби тримати на сесії депутатів у спокої.

\[caption id="attachment\_67638" align="aligncenter" width="600"\][![](https://mpz.brovary.org/wp-content/uploads/2017/03/Volodymyr-Opalko.jpg)](https://mpz.brovary.org/wp-content/uploads/2017/03/Volodymyr-Opalko.jpg) Володимр Опалько\[/caption\]

Обговорення викликало ще й питання закупівлі підручників ([на суму](https://onedrive.live.com/view.aspx?resid=76CC13A1B9E773BD!3239&ithint=file%2cdocx&app=Word&authkey=!AHAgLQtDAJmvFAc) **449,5 тис грн**), що йшло в проекті рішення щодо [фінансування потреб середньої освіти](http://brovary-rada.gov.ua/documents/26799.html). Зокрема були зауваження, що управління освіти закуповує ті підручники, випуск яких припиняється вже цього року, а також таких, які не користуються попитом у вчителів чи батьків, а конкретно це стосувалося підручників з іноземної мови. Часто батьки закуповують своїм дітям одноразові підручники (наприклад, від [Oxford](https://elt.oup.com/student/familyandfriends/?cc=ua&selLanguage=uk)), ігноруючи державні підручники, які вважають менш ефективними. Треба розібратися з цією ситуацією, аби не закуповувати "макулатуру", зазначили присутні.

Загалом спірних питань на сесії було не так багато. Після обговорень депутати [не ухвалили рішення](https://mpz.brovary.org/brovarski-deputaty-vyrishyly-vulytsyu-turgeneva-ne-perejmenovuvaty/) щодо перейменування вулиці Тургенєва  - лише **9** голосів "за". Ледве набрало достатню кількість голосів рішення про [бюджет](http://brovary-rada.gov.ua/documents/26805.html) та зокрема про [виділення](https://mpz.brovary.org/brovarski-deputaty-vydilyly-14-mln-btsrl-na-bezkoshtovnu-pershu-dobu-perebuvannya-u-likarni/) **14 мільйонів гривень** на потреби Броварської центральної лікарні - **19** голосів "за" (мінімальна кількість для затвердження рішення).

\[caption id="attachment\_68139" align="aligncenter" width="600"\][![](https://mpz.brovary.org/wp-content/uploads/2017/03/Petro-Babych.jpg)](https://mpz.brovary.org/wp-content/uploads/2017/03/Petro-Babych.jpg) Петро Бабич\[/caption\]

Наприкінці сесії депутат Олег Берестовий згадав про процес переговорів щодо утворення [об'єднаної територіальної громади](https://mpz.brovary.org/mozhlyvist-utvoryty-brovarsku-terytorialnu-gromadu-vzhe-blyzhche/). Робоча група утворена, проте результатів її роботи не знають ні громадськість, ні ЗМІ. Депутат закликав розказати у найближчий час про діяльність, яка проводиться у цьому напрямку. Його підтримав депутат Володимир Опалько. Секретар міської ради **Петро Бабич** розповів, що від КОДА міськрада отримала рішення про утворення перспективної ОТГ у складі: Бровари, Княжичі, Требухів, Красилівка і Калинівка. _"Ми надіслали пропозції усім радам, але нам рекомендується об'єднуватися саме з цими населеними пунктами,_ - сказав пан Бабич. - _На даний момент Красилівка відмовила Димерці, вона хоче приєднатися до Броварів. Калинівка хоче створити свою громаду. Требухів і Княжичі також хочуть бути самостійними"._

Засідання наступної чергової **27-ї** сесії Броварської міської ради планують на **11 травня** 2017 року.
