---
title: "Влада online: як броварські депутати представлені в Мережі. Частина 1"
date: 2013-03-04
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "akaunti-v-sotsmerezhah"
  - "brovary"
  - "brovarska-miska-rada"
  - "vibir-redaktsiyi"
  - "gredunov"
  - "deputati"
  - "zagumennyj"
  - "plaksya"
  - "simutin"
  - "sotsmerezhi"
coverImage: "wp-content/uploads/2013/03/1206_Facebook_glass.jpg"
---

[![Facebook Privacy](https://mpz.brovary.org/wp-content/uploads/2013/03/1206_Facebook_glass.jpg)](https://mpz.brovary.org/wp-content/uploads/2013/03/1206_Facebook_glass.jpg)**Йти в ногу з часом та бути ближчим до народу – природні прагнення будь-якого депутата. Звісно, якщо цей депутат – суспільно притомний та бажає бути корисним тим людям, котрі обрали його у владу.**

Сьогодні до послуг народних обранців є ціла купа зручних інструментів, аби перетворити взаємодію з виборцями з формально-бюрократичної на живе, корисне та цікаве для обох сторін спілкування в режимі онлайн. Людям більше не потрібно чекати, записуватись та стояти в чергах на прийом: достатньо просто надіслати повідомлення депутату в соцмережах чи на його персональний блог – і колись недоступний народний обранець вмить отримає звернення а хоч би і на власний смартфон. Принаймні, можливість втілити такий «сервіс» в реальність – питання кількох хвилин, які в подальшому могли б зекономити безліч часу як самому депутату, так і його виборцям. І це вже не кажучи про «іміджеву сторону»: обранець, який користується перевагами інтернет-технологій, вочевидь, справлятиме враження більш сучасного та відкритого в очах людей, що обов’язково позначиться на процесі виборчих баталій у подальшому.

Цю просту істину зрозуміли вже багато політиків та держслужбовців по всій Україні: Мережа рясніє персональними блогами міських голів, акаунтами народних депутатів, публічними сторінками партій, фракцій та органів влади в соціальних мережах.  Для когось це лише данина вимогам часу, а хтось активно застосовує ці інструменти на практиці, повністю інтегруючись в систему Web 2.0. Проте у Броварах влада як і в більшості своїх «проектів», на кілька років – а то й десятиліть – позаду технічного прогресу, лишаючись застряглою в ері зачинених кабінетів, оперативних нарад та радянського конформізму.

«Маєш право знати» вирішило дослідити, хто з броварських депутатів та членів виконкому мають представництво в соціальних мережах «Фейсбук», «Вконтакте» та «Однокласники» та чим вони там займаються.

**Facebook**

Незважаючи на те, що соціальна мережа **Facebook** наразі найпопулярніша на планеті та налічує понад мільярд активних користувачів, броварські депутати в переважній своїй більшості досі туди не дістались. Так, профайли у фейсбуці мають лише четверо з 41-го броварського обранця.

[![268863_103458739750524_2603142_n](https://mpz.brovary.org/wp-content/uploads/2013/03/268863_103458739750524_2603142_n.jpg)](https://mpz.brovary.org/wp-content/uploads/2013/03/268863_103458739750524_2603142_n.jpg)Першим в наше поле зору потрапив акаунт позапартійного **[Євгена Гредунова](https://www.facebook.com/profile.php?id=100002591954397&fref=ts).** Колишній кандидат в мери та висуванець від Європейської партії приєднався до мережі ще 6 липня 2011 року та в якості аватара використовує дитяче фото, за нашими спостереженням – своє власне. Зрештою, жодної вартої уваги діяльності Гредунов на свої сторінці не веде: за весь час пан Євген не зробив жодного власного допису. Натомість має 40 друзів та чотири вподобання: зокрема, Грєдунову подобаються газета «Сегодня», телеканал СТБ та кінно-спортивний клуб «Магнат».

[![Без імені1](https://mpz.brovary.org/wp-content/uploads/2013/03/Bez-imeni1.jpg)](https://mpz.brovary.org/wp-content/uploads/2013/03/Bez-imeni1.jpg)

Зареєструвався Гредунов в міжнародній мережі російської мовою і замість Євгена сайт називає броварського депутата «Евгений». Цікаво, що броварський депутат, незважаючи на невелику увагу до самої соцмережі, відстежує діяльність єдиного її користувача – епатажного політика та публіциста Дмитра Корчинського.

 

[![318354_102719846507526_405590926_n](https://mpz.brovary.org/wp-content/uploads/2013/03/318354_102719846507526_405590926_n.jpg)](https://mpz.brovary.org/wp-content/uploads/2013/03/318354_102719846507526_405590926_n.jpg)Йдемо за алфавітним порядком списку депутатів міськради і майже відразу знаходимо акаунт голови фракції Фронту змін, начальника управління економіки [**Миколи Загуменного.**](https://www.facebook.com/profile.php?id=100003085333489&fref=ts) З монітору на нас дивиться усміхнене і трохи розгублене обличчя головного броварського «фронтзмінівця», проте як і у випадку з Гредуновим на сторінці – майже нульова активність.

[![Без імені1](https://mpz.brovary.org/wp-content/uploads/2013/03/Bez-imeni11.jpg)](https://mpz.brovary.org/wp-content/uploads/2013/03/Bez-imeni11.jpg)

Представник націонал-демократичної партії назвав себе у фейсбуці «Николай Загуменный», що викликає, щонайменше, подив. Утім начальник управління економіки має 71 друга і поширює посилання на сайт «Україна проти Януковича», хоч в міськраді постійно підтримує «регіоналів».  Загуменний зареєструвався на ресурсі 23 жовтня 2011 року, проте за півтора року не спромігся написати бодай одного повідомлення.

 

[![327331_248513428535570_547038192_o](https://mpz.brovary.org/wp-content/uploads/2013/03/327331_248513428535570_547038192_o.jpg)](https://mpz.brovary.org/wp-content/uploads/2013/03/327331_248513428535570_547038192_o.jpg)Наступний представник «Фронту змін», депутат [**Юрій Плакся**](https://www.facebook.com/profile.php?id=100001307454065&fref=ts), на відміну від свого партійного шефа, ставиться до ведення власної сторінки значно уважніше. Хоч друзів у Юрія і небагато – всього 35 користувачів – Плакся завантажив значно більше власної інформації. Зокрема, у депутата цілих три фотоальбоми (де в тому числі є й особисті та сімейні фото), а ще – багато партійних фотографій, де пан Юрій бере участь в акціях та заходах Фронту змін.

[![Без імені](https://mpz.brovary.org/wp-content/uploads/2013/03/Bez-imeni.jpg)](https://mpz.brovary.org/wp-content/uploads/2013/03/Bez-imeni.jpg)

У Плаксі, який зареєструвався на ФБ ще 9 січня 2011 року, немає жодних вподобань, проте за ним стежать 14 «читачів». Сам же депутат відстежує діяльність в мережі Арсенія Яценюка та… молодої московської студентки Анастасії Лєбєдєвої. Жодними власними роздумами чи іншими повідомленнями Плакся з іншими користувачами не ділиться, а сам себе називає, за аналогією з попередніми нашими «піддослідними» - «Юрий».

 

[![298747_101019360010908_1265460908_n](https://mpz.brovary.org/wp-content/uploads/2013/03/298747_101019360010908_1265460908_n.jpg)](https://mpz.brovary.org/wp-content/uploads/2013/03/298747_101019360010908_1265460908_n.jpg)Четвертим і останнім броварським депутатом, якого вдалось знайти у Фейсбуці виявився позапартійний [**Роман Сімутін.**](https://www.facebook.com/profile.php?id=100003085325499&fref=ts) Один з небагатьох броварських опозиціонерів також приєднався до найбільшої світової соцмережі ще у 2011 році, проте з цього часу встиг зробити не дуже багато постів. Як правило, це автоматичні повідомлення, що з’являються у timeline тоді, коли інші користувачі згадують Сімутіна у власних повідомленнях або позначають депутата на світлинах.

[![Без імені1](https://mpz.brovary.org/wp-content/uploads/2013/03/Bez-imeni12.jpg)](https://mpz.brovary.org/wp-content/uploads/2013/03/Bez-imeni12.jpg)

Сімутін має 75 друзів, не має вподобань, опублікував лише одне власне фото і також зареєструвався на сайті російською мовою.

**Twitter**

Враховуючи таке скромне представництво броварського депутатського корпусу в найбільшій світовій соціальній мережі (менше 10%), навряд чи можна було би очікувати присутності бодай одного місцевого депутата в сервісі мікроблогів Twitter. Утім "Маєш право знати" вирішили таки випробувати щастя та спробувати знайти хоча б одного-двох міських обранців, котрим знайомі слова "твіт" та "ретвіт". Утім, як і очікувалось, жодного "твіттерянина" серед броварських депутатів досі немає.

> У наступній частині матеріалу "**Влада online:  як броварські депутати представлені в Мережі**" наші читачі дізнаються про сторінки місцевих можновладців в російських соціальних мережах - "Вконтакте" та "Однокласники", в яких депутати представлені значно краще, ніж у Facebook.
