---
title: "Від ЦВК вимагають розігнати броварську виборчу комісію"
date: 2013-03-15
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "vibori"
  - "gritsay"
  - "kachor"
  - "miska-viborcha-komisiya"
  - "novini"
  - "promizhni-vibori"
  - "tvk"
  - "torgmash"
  - "tsvk"
coverImage: "wp-content/uploads/2013/03/36158.jpg"
---

\[caption id="attachment\_14985" align="alignleft" width="300"\][![Голова ЦВК](https://mpz.brovary.org/wp-content/uploads/2013/03/36158.jpg)](https://mpz.brovary.org/wp-content/uploads/2013/03/36158.jpg) Голова ЦВК Володимир Шаповал\[/caption\]

Бездіяльність броварської виборчої комісії, котра ще восени мала призначити проміжні вибори в міськраду в зв'язку з [обранням](https://mpz.brovary.org/viborchi-bataliyi-u-brovarah-zaversheno-tsvk-viznala-rizanenka-peremozhtsem/) місцевого депутата Різаненка народним депутатом України призвела до [фактичного зриву](https://mpz.brovary.org/u-brovarah-vlada-zrivaye-vibori-v-miskradu/) обов'язкових виборів на Торгмаші. За словами експертів та фахівців в питанні виборчого законодавства, сьогодні лишилося дуже мало юридичних підстав, аби організувати проміжні вибори в 20-му броварському окрузі.

Броварська ТВК, котра не змогла вчасно оголосити проміжні вибори по причині регулярної [відсутності кворуму на своїх засіданнях](https://mpz.brovary.org/miska-viborcha-komisiya-trichi-probuvala-zibratis-shhob-priznachiti-vibori-na-torgmashi-bezrezultatno/), таким чином "передала естафету" Центральній виборчій комісії. Згідно із законом, ЦВК протягом п'яти днів з моменту виявлення бездіяльності місцевої комісії мусила оголосити про старт перегонів власною постановою. Утім навіть не зважаючи на [скарги з цього приводу](https://mpz.brovary.org/miska-viborcha-komisiya-trichi-probuvala-zibratis-shhob-priznachiti-vibori-na-torgmashi-bezrezultatno/) на ім'я голови ЦВК Володимира Шаповала, вибори в Броварах досі не призначені.

Відтак журналіст "Маєш право знати" **Андрій Качор** направив скаргу на адресу Центральної виборчої комісії, в якій вимагає розпустити наявний склад Броварської виборчої комісії.

[![іап](https://mpz.brovary.org/wp-content/uploads/2013/03/iap.jpg)](https://mpz.brovary.org/wp-content/uploads/2013/03/iap.jpg)[![[Scanned]001](https://mpz.brovary.org/wp-content/uploads/2013/03/Scanned001.jpg)](https://mpz.brovary.org/wp-content/uploads/2013/03/Scanned001.jpg)

У резолютивній частині скарги, зокрема, зазначається: _"В контексті найближчих чергових місцевих виборів подібна бездіяльність Броварської міської виборчої комісії в наявному складі ставить під загрозу підготовку до вчасного початку виборчого процесу та проведення будь-яких виборів взагалі. Тому прошу Центральну виборчу комісії вивчити ситуацію, що склалась з Броварською виборчою комісією, та прийняти рішення щодо розформування її наявного складу, принагідно вживши заходів для входження до нового складу комісії відповідальних громадян, котрі б забезпечили організацію законного, справедливого та рівноправного виборчого процесу в Броварах"._
