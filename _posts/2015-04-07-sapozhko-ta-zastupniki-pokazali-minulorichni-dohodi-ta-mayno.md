---
title: "Скільки заробив мер та його заступники у минулому році: аналіз декларацій про доходи"
date: 2015-04-07
tags: 
  - "andryeyev"
  - "brovary"
  - "vibir-redaktsiyi"
  - "vinogradova"
  - "golubovskyj"
  - "deklaratsiyi"
  - "deklaratsiyi-pro-dohodi"
  - "dohodi"
  - "zastupnik-mera"
  - "mayno"
  - "mer-brovariv"
  - "novini"
  - "sapozhko"
---

**[![deklaracuya](https://mpz.brovary.org/wp-content/uploads/2015/04/deklaracuya.jpg)](https://mpz.brovary.org/wp-content/uploads/2015/04/deklaracuya.jpg)На офіційному сайті міськради [опублікували](http://www.brovary.kiev.ua/deklarats%D1%96%D1%97) декларації про доходи та майно броварських чиновників найвищого рангу – міського голови Ігоря Сапожка та його заступників Василя Андрєєва, Григорія Голубовського і Лариси Виноградової. Щорічно оприлюднювати декларації чиновників зобовязує Закон України "Про запобігання та протидію корупції".**

**Ігор Сапожко.** За минулий рік мер заробив трохи більше 125 тис. грн, з них зарплата – 105 тис. грн і майже 20 тисяч матеріальної допомоги. В графі «Сума доходу членів сім’ї» мер написав цифру – 163 тис. грн. Їздить Ігор Васильович на Хюндай Санта Фе 2012 року випуску.

З нерухомості мер не задекларував нічого. Квартира – 113, 5 кв.м, приватний будинок – 168 кв.м, а також три земельні ділянки площею 0, 1175 га, 0, 050 га, 0, 038 га перебувають у власності членів сім’ї Сапожка.

[![1](https://mpz.brovary.org/wp-content/uploads/2015/04/14.jpg)](https://mpz.brovary.org/wp-content/uploads/2015/04/14.jpg)

**Василь Андрєєв.** Заступник міського голови, згідно з декларацією, заробив більше, ніж його шеф – 138 тис. грн, з них заробітна плата – 119 тис. грн і майже 19 тис. грн матеріальної допомоги. Андрєєв володіє двома земельними ділянками 1500 кв.м та 10 000 кв.м, а також квартирою 28, 6 кв.м. На сім’ї Андрєєва в декларації значиться приватний  будинок в 76 квадратів та ще одна квартира 57 кв.м. Сума доходів членів сім'ї заступника мера - трохи більше 26 тис. грн за рік.

Василь Андрєєв їздить на Міцубісі 2009 року випуску з об’ємом двигуна 2, 4 л. Модель автівки в декларації чиновник не зазначав. У власності членів сім’ї чиновника, відповідно до декларації, також перебуває Кіа Піканто 2010 р.в.

[![1 (2)](https://mpz.brovary.org/wp-content/uploads/2015/04/1-2.jpg)](https://mpz.brovary.org/wp-content/uploads/2015/04/1-2.jpg)

**Григорій Голубовський.** Найбільшу суму доходу з-поміж своїх колег у минулому році отримав саме Григорій Павлович. Заступник мера з питань ЖКГ зазначає, що заробив 185 тис. грн, з них зарплата – 117 тис. грн, пенсія – 67 тис. грн, матеріальна допомога - 16 тис. грн. У власності чиновника дві земельні ділянки – 1200 кв.м. та 319 кв.м, житловий будинок – 76 кв.м. Сім’я Голубовського володіє ще однією земельною ділянкою площею 1000 кв.м, а також квартирою 33 кв.м.

Григорій Голубовський, як і його шеф, їздить на Хюндай Санта-Фе, тільки на рік старішій - 2011 року. У власності сім’ї, відповідно до декларації, є ще авто Ніссан Мікра 2010 р.в.

[![1 (1)](https://mpz.brovary.org/wp-content/uploads/2015/04/1-1.jpg)](https://mpz.brovary.org/wp-content/uploads/2015/04/1-1.jpg)

**Лариса Виноградова.** Заступник міського голови з гуманітарних питань, яка [скаржилась на зняття премій](https://mpz.brovary.org/merskiy-hlib-bez-masla-abo-vodevil-pro-premiyi-sapozhka-i-yogo-zastupnikiv/), заробила в минулому році 115 тисяч гривень, з них зарплата – майже 100, матеріальна допомога – 16 тис. грн. У власності Виноградової дві земельні ділянки – 1000 та 2700 кв.м., квартира – 51, 2 кв.м. На сім’ї теж записана земельна ділянка, проте її площа в декларації не зазначена.  У документі в графі доходів членів сім'ї стоять прочерки.

Їздить Лариса Виноградова на Nissan X-Trail, 2008 року.

[![1 (3)](https://mpz.brovary.org/wp-content/uploads/2015/04/1-3.jpg)](https://mpz.brovary.org/wp-content/uploads/2015/04/1-3.jpg)

В деклараціях всі броварські посадовці ставлять прочерки в графах про банківські рахунки, цінні папери та розміри внесків до статутних капіталів товариств, підприємств чи організацій. Детальніше ознайомитись із документами ви можете тут:

[**Декларація Сапожка**](https://onedrive.live.com/view.aspx?resid=72571393D4771099!3015&ithint=file%2cpdf&app=WordPdf&authkey=!AEgYaqrqqVf7R30), **[Декларація Андрєєва,](https://onedrive.live.com/view.aspx?resid=72571393D4771099!3017&ithint=file%2cpdf&app=WordPdf&authkey=!ALTDedLxyOQxIB4)**  **[Декларація Голубовського,](https://onedrive.live.com/view.aspx?resid=72571393D4771099!3019&ithint=file%2cpdf&app=WordPdf&authkey=!AFmtH1Bc6Auvrts)** [**Декларація Виноградової.**](https://onedrive.live.com/view.aspx?resid=72571393D4771099!3021&ithint=file%2cpdf&app=WordPdf&authkey=!AHZOLvSVCHOs-Lc)
