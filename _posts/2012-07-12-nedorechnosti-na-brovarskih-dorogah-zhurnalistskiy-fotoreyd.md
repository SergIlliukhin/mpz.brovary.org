---
title: "Недоречності на броварських дорогах: журналістський фоторейд"
date: 2012-07-12
author: 
  username: "aleechka"
  display_name: "Аліна Дяченко"
tags: 
  - "brovary"
  - "brovaryi"
  - "vibir-redaktsiyi"
  - "dorogi"
  - "miska-vlada"
  - "nedorechnosti"
  - "novini"
  - "pravila-dorozhnogo-ruhu"
coverImage: "wp-content/uploads/2012/07/Bez-svitlofora-na-Kirova.jpg"
---

[![](https://mpz.brovary.org/wp-content/uploads/2012/07/Bez-svitlofora-na-Kirova.jpg "Перехрестя без переходу для пішоходів на вул. Кірова біля магазину "Зелена папуга"")](https://mpz.brovary.org/wp-content/uploads/2012/07/Bez-svitlofora-na-Kirova.jpg)У той час, як на окремих броварських вулицях повністю оновлюється дорожнє покриття та заливається новий асфальт, що неабияк тішить міських водіїв, у нашому місті є чимало місць, де «крихта» асфальту могла б зробити комфортнішим життя і броварчан-пішоходів. Пропонуємо увазі наших читачів та міських очільників наше журналістське фотодослідження місць, які явно потребують «турботи» та «покращення».

**Пішохідні переходи «в нікуди»**

За логікою, під час облаштування пішохідного переходу через проїжджу частину мали б прокладатись і підходи до нього з обох сторін. Та на броварських дорогах, на жаль, не є рідкістю ситуація, коли пішохідний перехід веде «в нікуди», тобто у бруд та пилюку, бо хтось «забув» заасфальтувати до нього підхід. Після дощу у таких місцях робиться болото, яке пішоходи змушені обходити по проїжджій частині, наражаючись на небезпеку та по суті вимушено порушуючи правила дорожнього руху. А під час спеки у таких місцях пішоходи грузнуть у піску та глині.

Під нашого фоторейду ми помітили п’ять таких місць на центральних вулицях Броварів:

_**Пішохідний перехід "в нікуди" на вул. Кірова біля дитячої лікарні**_

[![](https://mpz.brovary.org/wp-content/uploads/2012/07/Perehid-vnikudi-na-Kirova-bilya-likarni.jpg "Пішохідний перехід "в нікуди" на вул. Кірова біля дитячої лікарні")](https://mpz.brovary.org/wp-content/uploads/2012/07/Perehid-vnikudi-na-Kirova-bilya-likarni.jpg)

_**Пішохідний перехід "в нікуди" на вул. Кірова біля супермаркету "АТБ"**_

[![](https://mpz.brovary.org/wp-content/uploads/2012/07/Perehid-vnikudi-na-Kirova-bilya-Papugi.jpg "Пішохідний перехід "в нікуди" на вул. Кірова біля магазину "Зелена папуга"")](https://mpz.brovary.org/wp-content/uploads/2012/07/Perehid-vnikudi-na-Kirova-bilya-Papugi.jpg)

_**Пішохідний перехід "в нікуди" на вул. Лагунової біля дитячої бібліотеки**_

[![](https://mpz.brovary.org/wp-content/uploads/2012/07/Perehid-vnikudi-na-Lagunoviy-bilya-biblioteki.jpg "Пішохідний перехід "в нікуди" на вул. Лагунової біля дитячої бібліотеки")](https://mpz.brovary.org/wp-content/uploads/2012/07/Perehid-vnikudi-na-Lagunoviy-bilya-biblioteki.jpg)

_**Пішохідний перехід "в нікуди" на вул. Лагунової біля супермаркету "Кумушка"**_

[![](https://mpz.brovary.org/wp-content/uploads/2012/07/Perehid-vnikudi-na-Lagunoviy-bilya-Rusi.jpg "Пішохідний перехід "в нікуди" на вул. Лагунової біля супермаркету "Кумушка"")](https://mpz.brovary.org/wp-content/uploads/2012/07/Perehid-vnikudi-na-Lagunoviy-bilya-Rusi.jpg)

_**Пішохідний перехід "в нікуди" на вул. Короленка біля банку "ВТБ"**_

[![](https://mpz.brovary.org/wp-content/uploads/2012/07/Perehid-vnikudi-Korolenka.jpg "Пішохідний перехід "в нікуди" на вул. Короленка біля банку "ВТБ"")](https://mpz.brovary.org/wp-content/uploads/2012/07/Perehid-vnikudi-Korolenka.jpg)

При цьому, слід відзначити й позитивні зрушення стосовно переходів «в нікуди». Нещодавно у кількох подібних місцях таки було покладено асфальт, і тепер пішоходи можуть вільно й зручно переходити проїжджу частину. Саме так ми пропонуємо міський владі облаштувати п’ять вищенаведених проблемних місць.

_**Приклад як треба: пішохідний перехід на бульв. Незалежності навпроти МКЦ "Прометей"**_

[![](https://mpz.brovary.org/wp-content/uploads/2012/07/YAk-treba-Prometey.jpg "Приклад як треба: пішохідний перехід навпроти МКЦ "Прометей"")](https://mpz.brovary.org/wp-content/uploads/2012/07/YAk-treba-Prometey.jpg)

_**Приклад як треба: пішохідний перехід на вул. Гагарніа навпроти стадіону "Спартак"**_

[![](https://mpz.brovary.org/wp-content/uploads/2012/07/YAk-treba-Gagarina.jpg "Приклад як треба: пішохідний перехід на вул. Гагарніа навпроти стадіону "Спартак"")](https://mpz.brovary.org/wp-content/uploads/2012/07/YAk-treba-Gagarina.jpg)

**Перехрестя «не для всіх» пішоходів**

Також під час нашого фоторейду ми помітили два перехрестя, де з не зрозумілих причин відсутні переходи для пішоходів на популярних серед населення «марштрутах». Тобто фактично люди постійно переходять у цих місцях дорогу, порушуючи правила дорожнього руху та лякаючи водіїв своєю несподіваною появою. Найдивніше те, що до цього броварчан «спонукають» ще й спеціально обладнані доріжки, які ведуть до порушення.

_**Перехрестя без переходу для пішоходів на вул. Кірова біля магазину "Зелена папуга"**_

[![](https://mpz.brovary.org/wp-content/uploads/2012/07/Bez-svitlofora-na-Kirova.jpg "Перехрестя без переходу для пішоходів на вул. Кірова біля магазину "Зелена папуга"")](https://mpz.brovary.org/wp-content/uploads/2012/07/Bez-svitlofora-na-Kirova.jpg)

_**Перехрестя без переходу для пішоходів на вул. Незалежності біля "Приватбанку"**_

[![](https://mpz.brovary.org/wp-content/uploads/2012/07/Bez-svitlofora-Korolenka.jpg "Перехрестя без переходу для пішоходів на вул. Незалежності біля "Приватбанку"")](https://mpz.brovary.org/wp-content/uploads/2012/07/Bez-svitlofora-Korolenka.jpg)

Хіба не краще було б подбати про безпеку пішоходів та водіїв на цих ділянках дороги та «укомплектувати» ці два перехрестя переходами зі світлофорами для пішоходів, якщо вже вони так чи інакше тут часто перетинають дорогу? **Шлях додому без тротуару**

Також досить дивною нам видалась ситуація на вул. Короленка, де неподалік від бульв. Незалежності розташовано близько десятка приватних будинків, до яких фактично можна лише заїхати автомобілем, адже з цього боку дороги просто-напросто відсутній тротуар. А мешканці без авто, вочевидь, до своїх домівок мають діставатись повітрям, або знову ж таки – йдучи по проїжджій частині дороги, що досить небезпечно.

_**Бік вулиці Короленка без тротуару від бювету до бульв. Незалежності**_

![](https://mpz.brovary.org/wp-content/uploads/2012/07/Bez-trotuaru-Korolenka.jpg "Бік вулиці Короленка без тротуару")

Зрозуміло, що ситуація непроста і місця для широкого тротуару тут немає, проте бодай кілька десятків сантиметрів можна було б обладнати для безпеки мешканців.

_**Вище наведені приклади недоречностей на броварських дорогах не є вичерпним переліком подібних ситуацій, а лиш першим, що потрапило до об'єктиву фотокамери "Маєш право знати". Наша команда продовжить проводити аналогічні фоторейди вулицями міста, при цьому ми також звертаємось наших читачів з проханням інформувати нас про подібні місця на насилати їх фото й короткий опис проблеми на нашу електронну скриньку [info@mpz.brovary.org](mailto:info@mpz.brovary.org).**_
