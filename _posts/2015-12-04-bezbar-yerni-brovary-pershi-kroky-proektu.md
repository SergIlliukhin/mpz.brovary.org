---
title: "\"Безбар'єрні Бровари\": перші кроки проекту"
date: 2015-12-04
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "novini"
---

**У перший день зими – 1 грудня – в Броварах відбулася презентація  проекту «Безбар’****єрне місто», мета якого зробити міський простір доступним та комфортним для всіх категорій громадян. На зустріч було  запрошено голову Громадської організації «ДемАльянс Допомога»  та безпосередньо куратора проекту «безбар’****єрний Київ» – Олену Педай.**

[![IMG_5172](https://mpz.brovary.org/wp-content/uploads/2015/12/IMG_5172.jpg)](https://mpz.brovary.org/wp-content/uploads/2015/12/IMG_5172.jpg)

Презентація відбулася о 19:00 в одному з офісів Броварів. Організатори змушені були перенести місце проведення заходу, через незручності під час організації презентації. За словами активістів, вони зіштовхнулися, як це не парадоксально звучить, з проблемою безбар'єрності в місті. Один з присутніх на зустрічі пересувається за допомогою крісла-коляски, відтак демальянсівці змушені були переміститися в інший офіс, більш доступний.

[![IMG_5139](https://mpz.brovary.org/wp-content/uploads/2015/12/IMG_5139.jpg)](https://mpz.brovary.org/wp-content/uploads/2015/12/IMG_5139.jpg)

**Олег Берестовий**  - депутат міської ради - представив гостю зі столиці. Олена розпочала презентацію з розповіді про те, що було зроблено активістами проекту в столиці, а також про те, що заплановано на майбутнє.

_«За цей рік ми порушили цю проблему, половина депутатів не знали, що таке безбар'єрка. Раніше ця проблема взагалі не існувала»_, - розповідає **Олена Педай**. Після цього декілька партій вписали до своєї передвиборчої програми питання безбар'єрності міста. Нагадаємо, що в Броварах у своїй програмі це питання порушив тільки ДемАльянс.

\[caption id="attachment\_49138" align="aligncenter" width="600"\][![IMG_5231](https://mpz.brovary.org/wp-content/uploads/2015/12/IMG_5231.jpg)](https://mpz.brovary.org/wp-content/uploads/2015/12/IMG_5231.jpg) Олена Педай\[/caption\]

За цей час київські активісти спромоглися зробити 36 понижень на бордюрах навколо Майдану Незалежності та прилеглих вулицях згідно з державними будівельними нормами України. Мета безбар'єрності полягає в створенні якісної інфраструктури для людей з інвалідністю, а саме побудову правильних пандусів, автостоянок, пішохідних переходів, а у ширшому розумінні ця тема стосується також громадського транспорту.

[![IMG_5216](https://mpz.brovary.org/wp-content/uploads/2015/12/IMG_5216.jpg)](https://mpz.brovary.org/wp-content/uploads/2015/12/IMG_5216.jpg)

Впровадження в життя проекту безбар'єрного міста дуже важливе, оскільки кожне міське середовище має бути доступне для усіх, у тому числі для маломобільного населення. На перший погляд може здатися, що таких людей небагато, але статистика каже, що для  Києва це, наприклад,  **55%** мешканців. До цієї категорії входять не лише люди, не здатні самостійно пересуватися, а й мами з візочками, люди з вадами зору, велосипедисти та багато інших.

Існують стандарти, за якими повинен створюватися благоустрій, такі правила прописані в законодавстві, але на практиці їх не виконують.

[![IMG_5229](https://mpz.brovary.org/wp-content/uploads/2015/12/IMG_5229.jpg)](https://mpz.brovary.org/wp-content/uploads/2015/12/IMG_5229.jpg)

За тим, учасники перейшли до обговорення прикладних проблем, саме в Броварах. На жаль, місто не пристосоване до людей зі спеціальними потребами, зауважили присутні.  Про свої проблеми розповів  **Андрій** – учасник дискусії: _«Частіше всього бордюри недостатньо занижені. Або часто буває таке, що пандуси існують біля якихось закладів, а двері, банально, відчиняються в іншу сторону, тому вхід автоматично блокується»._

\[caption id="attachment\_49135" align="aligncenter" width="600"\][![IMG_5208](https://mpz.brovary.org/wp-content/uploads/2015/12/IMG_5208.jpg)](https://mpz.brovary.org/wp-content/uploads/2015/12/IMG_5208.jpg) Андрій\[/caption\]

**Олена Педай** запропонувала активістам зосередитись на пілотному проекті, наприклад, на проблемах доступності центру та прилеглих територій. На зустрічі звучати оптимістичні ідеї, яким чином можна в Броварах впровадити систему в життя. Дуже часто маломобільні люди стикаються з проблемою доступу до об’єктів соціального значення. _«Перший яскравий приклад - міськрада. Там стоїть турнікет, стулка дверей вузька, тож людина змушена пройти через купу перепонів»_, - зауважила активістка та архітектор **Ірина Нікітчина**.

**Ірина** активно займається проблемою безбар'єрності, вивчає документи та збирає інформацію щодо цієї теми. Вона наголошує на необхідності створення «комплексної доступності» для з людей з інвалідністю, заснованої на принципах універсального дизайну. Такий погляд справді є дуже важливим, адже безбар'єрність - означає робити рівні умови для всіх громадян, не акцентуючись на нерівності між мешканцями міста.

[![IMG_5193](https://mpz.brovary.org/wp-content/uploads/2015/12/IMG_5193.jpg)](https://mpz.brovary.org/wp-content/uploads/2015/12/IMG_5193.jpg)

У місті є «Об'єднання інвалідів Броварів», яке вочевидь мало бути зацікавленим у впровадженні цієї ініціативи в життя, і бути одним із активних учасників лобіювання власних інтересів. Проте наразі активну позицію в цьому питані зайняв лише "ДемАльянс".

Зараз важливим є порушити цю тему на міському рівні, працювати над розробкою програми, зібрати групу експертів, активістів та людей з обмеженими можливостями для плідної співпраці. Частково цей план дій вже втілюється у життя, а зустріч з експертом у безбар'єрці **Оленою Педай** стала публічним стартом  проекту «Безбар'єрне місто» в Броварах.

[![IMG_5163](https://mpz.brovary.org/wp-content/uploads/2015/12/IMG_5163.jpg)](https://mpz.brovary.org/wp-content/uploads/2015/12/IMG_5163.jpg)

**Фото - Катерина Негода**
