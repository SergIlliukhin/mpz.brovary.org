---
title: "Щоденник \"Маєш право знати\" виграв читач зі Львова"
date: 2013-02-11
author: 
  username: "pravoZnaty"
  display_name: "Маєш право знати"
tags: 
  - "konkurs"
  - "mayesh-pravo-znati"
  - "novini"
  - "podarunok"
  - "sotsmerezhi"
---

[![Щоденник Маєш право знати](https://mpz.brovary.org/wp-content/uploads/2013/02/mpz-kopiya.jpg)](https://mpz.brovary.org/wp-content/uploads/2013/02/mpz-kopiya.jpg)**Минулого понеділка редакція "Маєш право знати" [оголосила](https://mpz.brovary.org/mayesh-pravo-znati-daruye-shhodennik-svoyim-chitacham/) розіграш брендованого щоденника серед своїх читачів. Для того, щоб виграти червоний блокнот з логотипом "Маєш право знати", потрібно було передрукувати на своїх сторінках у соціальних мережах оголошення про конкурс та зібрати найбільшу кількість "лайків".**

Загалом участь у нашому конкурсі взяло **77** людей (**21** перепост в мережі "[ВКонтакті](http://vk.com/pravo.znaty.brovary)", **51** поширення на [Фейсбуку](http://www.facebook.com/pravo.znaty.brovary) та **5** передруків на сторінці "[Гугл+](https://plus.google.com/u/0/106807727076484715265)"). Наше оголошення про розіграш набрало 794 лайків "ВКонтакті", 65 лайків на "Фейсбуку" та 5 "плюсів" на "Гугл+".

Не обійшлося, на жаль, без накручування голосів за допомогою так званих Інтернет-ботів, тому рішенням редакції учасники, які використовували подібні технології, не розглядались як потенційні переможці.

Відтак переможцем нашого конкурсу став **[Роман Уличний](http://vk.com/uncle_roma)**, мешканець Львова, який набрав 64 "лайки", то ж йому буде надіслано брендований блокнот "Маєш право знати". Серед броварських читачів нашого сайту найбільше "лайків" (34) вдалось зібрати користувачу під іменем **[Сергій Лопата](http://vk.com/id133934279),** то ж редакція вирішила відзначити призом і цього учасника за популяризацію нашого сайту серед своїх друзів. Вітаємо переможців!
