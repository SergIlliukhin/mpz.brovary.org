---
title: "На сесії не розглядають питання зарплати мера та зняття голови \"декомунізаційної\" комісії"
date: 2016-11-03
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "brovaryparkservis"
  - "vibir-redaktsiyi"
  - "zarplata-mera"
  - "komisiya-z-perejmenuvan"
  - "komunalne-pidpriyemstvo"
  - "novini"
  - "sesiya"
coverImage: "wp-content/uploads/2016/08/sesiya-golos-rada-9.jpg"
---

**На початку сьогоднішньої 20-ї чергової сесії Броварської міської ради депутати проголосували за зняття з розгляду низки резонансних проектів рішень: питання щодо створення комнунального підприємства ["Броварипарксервіс"](https://brovary-rada.gov.ua/documents/24536.html), про розроблення [Детальних планів території](https://brovary-rada.gov.ua/documents/24565.html), щодо підвищення [заробітної плати](https://brovary-rada.gov.ua/documents/24562.html) міському голові та його заступникам, а також питання щодо зняття з Дмитра Карпія повноважень голови комісії з питань найменувань та пам'ятних знаків. У той же час до близько 50 основних питань порядку денного включили ще 28 додаткових питань.**

[![a0b4769636df12ade078a7a54dcb4d158a4006ff](https://mpz.brovary.org/wp-content/uploads/2016/11/a0b4769636df12ade078a7a54dcb4d158a4006ff.jpg)](https://mpz.brovary.org/wp-content/uploads/2016/11/a0b4769636df12ade078a7a54dcb4d158a4006ff.jpg)

**"КП Броварипарксервіс"**

Як ідеться у [Статуті підприємства](https://onedrive.live.com/redir?resid=76CC13A1B9E773BD!800&authkey=!ACqJYw_5ssxtRdM&ithint=file%2cdocx), комунальне підприємство планують створити у Броварах для:

- покращення організації дорожнього руху в частині впорядкування робіт з паркування, застосування інформаційних технологій, сучасних технічних засобів;
- організації дорожнього руху, розвитку мережі паркінгів, механізованих автомобільних стоянок, штрафних майданчиків, платних місць паркування та інших об'єктів дорожнього сервісу в місті Бровари;
- збільшення пропускної спроможності проїзної частини міста.

\[spoiler title="До сфери діяльності нового КП буде відноситися наступне:"\]

- виконання функцій замовника з проектування, будівництва та експлуатації паркінгів, автостоянок, механізованих автостоянок, штрафних майданчиків, місць для паркування, автотерміналів, гаражів та інших об'єктів дорожнього сервісу, в тому числі із залученням інвестицій;
- визначення на конкурсних засадах інвестора для будівництва автотерміналів, паркінгів, автостоянок, штрафних майданчиків, механізованих автостоянок, місць для паркування, гаражів та інших об'єктів дорожнього сервісу;
- експлуатація, утримання мережі паркінгів, автостоянок, штрафних майданчиків, місць для паркування та інших об'єктів дорожнього сервісу в м. Бровари, переданих в установленому законом порядку Підприємству;
- визначення операторів з надання послуг платного паркування;
- виконання функцій операторів відповідно до Правил паркування транспортних засобів затверджених постановою Кабінету Міністрів України від 03.12.2009р. №1342 та Правил благоустрою території по забезпеченню чистоти і порядку у м. Бровари, затверджених рішенням №1498-82-05 від 22.04.2010р. зі внесеними змінами рішеннями Броварської міської ради від 12.04.12 №584-20-06 та від 14.08.2014р. №1269-46-06;
- надання послуг із зберігання транспортних засобів у підземних та наземних гаражах, відкритих автостоянках, штрафних майданчиках, на відведених та спеціально обладнаних місцях;
- надання послуг евакуації автотранспорту;
- забезпечення безпеки дорожнього руху шляхом впровадження нових форм паркування транспортних засобів та створення сучасної системи паркування;
- розвиток гаражно-кооперативного господарства;
- освоєння паркувального простору в місті Бровари;
- розробка, впровадження та експлуатація нових технологій та обладнання в системі паркування транспортних засобів, в тому числі автоматизованих систем управління транспортом, оплати проїзду, відеомоніторингу;
- розробка (замовлення розробки) проектів схем розміщення місць для паркінгів, автостоянок, штрафних майданчиків, механізованих автостоянок, місць для паркування, гаражів та інших об'єктів дорожнього сервісу в м. Бровари;
- здійснення маркетингових досліджень;
- проведення в установленому порядку процедур із закупівлі товарів, робіт і послуг.

\[/spoiler\]

Директора "Броварипарксервіс" буде призначати міський голова, а статутний фонд підприємству виділяють у розмірі **50 000 грн**.

\[caption id="attachment\_56852" align="aligncenter" width="600"\][![сесія (22)](https://mpz.brovary.org/wp-content/uploads/2016/06/sesiya-22.jpg)](https://mpz.brovary.org/wp-content/uploads/2016/06/sesiya-22.jpg) Ігор Сапожко\[/caption\]

**Заробітна плата мера та заступників**

Проект рішення передбачав підвищити міському голові **Ігорю Сапожку** надбавку не на 50% посадового окладу ([як це було раніше](http://docs.brovary.org/p34780/22.02.2016/121-08-07)), а на 100%, а також збільшити премію не на 50% заробітної плати, а на 200% . Трьом заступникам (**Григорію Голубовському, Олександру Рєзніку та Ларисі Виноградовій**) планували також підняти надбавки з 50% до 100%, а премії збільшити з 50% до 150%.

\[caption id="attachment\_56662" align="aligncenter" width="600"\][![комісія перейменування (3)](https://mpz.brovary.org/wp-content/uploads/2016/05/komisiya-perejmenuvannya-3.jpg)](https://mpz.brovary.org/wp-content/uploads/2016/05/komisiya-perejmenuvannya-3.jpg) Дмитро Карпій\[/caption\]

**Зняття з Дмитра Карпія повноважень голови комісії з питань найменувань та пам'ятних знаків та включення його у комісію як громадського діяча**

[Депутатські комісії](https://mpz.brovary.org/anons-oprylyudneno-grafik-zasidan-postijnyh-deputatskyh-komisij-v-ramkah-19-yi-sesiyi/), що засідали в рамках підготовки до чергової 20-ї сесії, переважно не рекомендували знімати з **Дмитра Карпія** повноваження (гуманітарна - 1 проти, 4 утрималися, земельна - 4 проти, 1 утримався).

Нагадаємо, у квітні цього року рішенням БМР була [створена](http://docs.brovary.org/p35802/21.04.2016/193-13-07) комісія з питань найменувань та пам'ятних знаків, головою було призначено Дмитра Карпія. Попередне рішення про комісію від 2012 року було визнано таким, що втратило чинність.

Через півроку діяльності комісії у відповідь на звернення Асоціації громадських організацій міста Бровари було ініційоване зняття Дмитра Карпія, який є послідовним прихильником декомунізації та дерусифікації. За його головуванням було ініційовані громадські обговорення щодо перейменування низки броварських вулиць, зокрема [Лермонтова та Щолківської](https://mpz.brovary.org/pochalysya-gromadski-obgovorennya-vulytsi-lermontova-ta-shholkivsku-mozhut-perejmenuvaty/), а також [Декабристів, Тургенєва та Разіна](https://mpz.brovary.org/startuvalo-gromadske-obgovorennya-u-brovarah-hochut-perejmenuvaty-try-vulytsi/). Нагадаємо, у грудні 2015 року депутати Броварської міської ради [затвердили](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/) також перейменування 70 вулиць Броварів.
