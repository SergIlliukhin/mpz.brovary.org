---
title: "Правоохоронці викрили у Броварах склад з підробними елітними спиртними напоями"
date: 2017-02-28
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarska-prokuratura"
  - "elitnyj-alkogol"
  - "novini"
  - "pidrobka"
  - "falsyfikat"
coverImage: "wp-content/uploads/2017/02/WhatsApp-Image-2017-02-27-at-13.17.18.jpeg"
---

**У Броварах викрили черговий склад з алкогольними напоями «Фінляндія», «Квінт», «Ельцин», «Аттікус», «Метакса» - елітний алкоголь виявився підробкою. Про це [повідомляє](http://brovaru-prokuratura.org.ua/news/u-misti-brovari-vikrito-chergoviy-sklad-falsifikovanih-alkogolnih-napoyiv.html) Броварська місцева прокуратура на своєму офіційному сайті.**

Як ідеться в повідомленні, **27 лютого** Броварською місцевою прокуратурою, спільно з працівниками слідчого відділу фінансових розслідувань Броварської ОДПІ, відділу протидії незаконному обігу підакцизних товарів оперативного управління ГУДФС у м. Києві, оперативного управління Броварської ОДПІ, було виявлено та припинено функціонування підпільного складу у Броварах. Обшук проводили в рамках кримінального провадження, за ознаками кримінального правопорушення, передбаченого ч. 3 ст. 204 КК України.

На складі зберігалися з метою збуту фальсифіковані алкогольні напої. В результаті дій правоохоронців було вилучено більше **500 літрів** прозорої рідини з характерним запахом спирту та фальсифікованих елітних напоїв (**«Фінляндія», «Квінт», «Ельцин», «Аттікус», «Метакса»**).

[![](https://mpz.brovary.org/wp-content/uploads/2017/02/WhatsApp-Image-2017-02-27-at-13.17.18.jpeg)](https://mpz.brovary.org/wp-content/uploads/2017/02/WhatsApp-Image-2017-02-27-at-13.17.18.jpeg)

[![](https://mpz.brovary.org/wp-content/uploads/2017/02/WhatsApp-Image-2017-02-27-at-13.19.38.jpeg)](https://mpz.brovary.org/wp-content/uploads/2017/02/WhatsApp-Image-2017-02-27-at-13.19.38.jpeg)

[![](https://mpz.brovary.org/wp-content/uploads/2017/02/WhatsApp-Image-2017-02-27-at-13.20.35.jpeg)](https://mpz.brovary.org/wp-content/uploads/2017/02/WhatsApp-Image-2017-02-27-at-13.20.35.jpeg)

[![](https://mpz.brovary.org/wp-content/uploads/2017/02/WhatsApp-Image-2017-02-27-at-13.21.22.jpeg)](https://mpz.brovary.org/wp-content/uploads/2017/02/WhatsApp-Image-2017-02-27-at-13.21.22.jpeg)

Наразі Броварською місцевою прокуратурою та слідчим відділом фінансових розслідувань Броварської ОДПІ ГУ ДФС у Київській області вживаються всі заходи для спрямування в найкоротші терміни кримінальних проваджень з обвинувальним актом до суду.

Нагадаємо, нещодавно працівники місцевої прокуратури [виявили](https://mpz.brovary.org/v-brovarah-vyyavyly-4400-litriv-falsyfikovanoyi-elitnoyi-gorilchanoyi-produktsiyi/) 4400 літрів елітного алкогольного фальсифікату у Броварах та Броварському районі.

**Фото - із сайту Броварської місцевої прокуратури**
