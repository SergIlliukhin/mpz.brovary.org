---
title: "Блокування трибуни та \"золотий\" унітаз: хронологія протесту 18 квітня. ФОТО, ВІДЕО"
date: 2013-04-19
author: 
  username: "pravoZnaty"
  display_name: "Маєш право знати"
categories: 
  - "aktsiyi-zahodi"
tags: 
  - "music-hall"
  - "bagmut"
  - "vibir-redaktsiyi"
  - "zhkg"
  - "kachor"
  - "komunalna-reforma"
  - "mazhori"
  - "myuzik-holl"
  - "novini"
  - "simutin"
  - "sapozhko"
  - "udar"
---

[![Акція Тарифи Унітаз 14](https://mpz.brovary.org/wp-content/uploads/2013/04/Aktsiya-Tarifi-Unitaz-14.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-14.jpg)**Вже в середу ввечері, менше ніж за добу до початку акції протесту під міською радою, увесь захід опинився під загрозою зриву: міська влада, вочевидь, злякавшись можливої маси броварчан на сесії, терміново перенесла пленарне засідання з 14:00 на восьму ранку. Формальною причиною для цього стала раптово призначена нарада в Київські обласній раді, де мав бути присутніи броварський міський голова Сапожко, утім в кулуарах відверто посміювались з такого пояснення, розуміючи, що сесію перенесли таки через «ударівську» акцію протесту.**

Незважаючи на такі зміни в роботі сесії, організатори акції (а напередодні до УДАРу долучилась ще й «Свобода») все ж вирішили не відмовлятись від протесту о 13:00, при цьому запланували також явитись на пленарне засідання о 8:00.

**Ранок. Початок сесії. Блокування трибуни**

Депутат **Роман Сімутін** з перших хвилин сесії попросив включити до порядку денного питання про скасування незаконного рішення виконкому про підвищення тарифів на ЖКГ у Броварах. Перед розглядом цього питання до депутатів звернувся нардеп **Павло Різаненко** із закликом не підвищувати бездумно тарифи на ЖКГ, адже комунальна реформа, на його думку, не може полягати виключно у підвищенні цін, а насамперед має відбутись реформування самої системи ЖКГ.

[![Акція Тарифи Унітаз 10](https://mpz.brovary.org/wp-content/uploads/2013/04/Aktsiya-Tarifi-Unitaz-10.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-10.jpg)

[![Акція Тарифи Унітаз 09](https://mpz.brovary.org/wp-content/uploads/2013/04/Aktsiya-Tarifi-Unitaz-09.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-09.jpg)

Зрештою, головуючий на засіданні Сапожко поставив це питання окремо по кожному з ЖЕКів, і всі пропозиції Сімутіна депутати методично… провалили. «Проти» скасування скандального рішення виконкому в повному складі проголосувала Партії регіонів, депутати від «Батьківщини» та «Зелені». «Фронтзмінівці» голосували якось несистемно: по ідентичних питаннях партійці Яценюка піднімали руки по-різному: то підтримуючи пропозиції Сімутіна, то відхиляючи їх. Однозначно «за» скасування нових тарифів голосували Сімутін, Чередник та фракція УДАРу (крім депутата Колеснікова). Переважну більшість питань опозиції підтримав також **Олег Іваненко**. Депутат **Гредунов** та **Антоненко**, як правило, "утримувались".  Фракція "Свободи" в повному складі взагалі проігнорувала сесію і не прийшла на засідання.

[![Акція Тарифи Унітаз 08](https://mpz.brovary.org/wp-content/uploads/2013/04/Aktsiya-Tarifi-Unitaz-08.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-08.jpg)

Після провального голосування по скасуванню тарифів та оголошення про це міським головою до сесійної зали увійшли люди та заблокували трибуну президії. Сапожко виявився відрізаним від депутатів та крізь вигуки «Ганьба!» не міг ставити на голосування інші питання. Після невеликої паузи міський голова все ж спробував продовжити сесію, утім це вже виглядало, як мінімум, кумедно: депутати не могли чути зміст питань, які ставились на голосування, проте слухняно піднімали та опускали руки.

[![Акція Тарифи Унітаз 04](https://mpz.brovary.org/wp-content/uploads/2013/04/Aktsiya-Tarifi-Unitaz-04.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-04.jpg)

У цей час радник міського голови **Клавдія Сдобнякова** зачинила на ключ двері другого поверху міської ради, через що до сесійної залине змогла потрапити частина журналістів та помічників народного депутата. Крім цього, по всій будівлі міської ради також вимкнули ліфти. У відповідь на це журналіст **Андрій Качор** почав вибивати двері в коридор другого поверху, після чого працівники міліції змусили Сдобнякову відчинити вхід, аби не піднімати градус напруги до критичного.

Через деякий час «розігнати» протестувальників спробував депутат від «Фронту змін» **Євген Гайворонський**, котрий вступив в дискусію з блокувальниками, але безрезультатно.

[![Акція Тарифи Унітаз 02](https://mpz.brovary.org/wp-content/uploads/2013/04/Aktsiya-Tarifi-Unitaz-02.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-02.jpg)

[![Акція Тарифи Унітаз 03](https://mpz.brovary.org/wp-content/uploads/2013/04/Aktsiya-Tarifi-Unitaz-03.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-03.jpg)

Зрештою, під тиском громадськості Сапожко запропонував повернутись до розгляду цього питання ще раз наприкінці сесії, а також скликати позачергову сесію міської ради з приводу нових тарифів на «комуналку».  Тільки після цього протестувальники розблокували трибуну.

<iframe src="http://www.youtube.com/embed/YHCvN1LFJ_Q" height="315" width="420" allowfullscreen frameborder="0"></iframe>

**День. Золотий унітаз, указ «Єгорки Сапога» та зниклі чиновники**

Вранішні події на сесії скоригували плани організаторів акції протесту, тому готуватись до заходу довелося вже в цейтноті. Утім, станом на 13:10 під стінами міської ради зібралось кількасот людей, а з імпровізованої сцени на східцях ганку міської ради слово взяв Роман Сімутін, котрий коротко розповів про ситуацію навколо затвердження нових тарифів та про події, котрі відбулися зранку під час сесії. Опозиційний депутат презентував присутнім золотий унітаз як символ жадібності міської влади, котра, на його думку, проводить дану комунальну реформу лише для того, аби збагатитись.

[![Акція Тарифи Унітаз 17](https://mpz.brovary.org/wp-content/uploads/2013/04/Aktsiya-Tarifi-Unitaz-17.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-17.jpg)

[![Акція Тарифи Унітаз 18](https://mpz.brovary.org/wp-content/uploads/2013/04/Aktsiya-Tarifi-Unitaz-18.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-18.jpg)

[![Акція Тарифи Унітаз 21](https://mpz.brovary.org/wp-content/uploads/2013/04/Aktsiya-Tarifi-Unitaz-21.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-21.jpg)

[![Акція Тарифи Унітаз 27](https://mpz.brovary.org/wp-content/uploads/2013/04/Aktsiya-Tarifi-Unitaz-27.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-27.jpg)

Після цього **Андрій Качор** нагадав людям, що сьогодні перед владою ставиться ще одне болюче питання: розгул «мажорського безпрєдєлу», котрий, на його думку, сьогодні набирає обертів у Броварах. Громадський активіст розповів про дику історію, яка сталась восьмого березня в закладі сина місцевої начальниці відділу культури Наталії Багмут Романа: тоді в кафе «Мюзік Хол» молодій жінці охоронці кафе зламали руку та жорстоко побили її чоловіка.

[![Акція Тарифи Унітаз 25](https://mpz.brovary.org/wp-content/uploads/2013/04/Aktsiya-Tarifi-Unitaz-25.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-25.jpg)

Слово взяла і сама постраждала **Вікторія Заєць**, яка додала, що вже мало вірить в якусь допомогу з боку влади та правоохоронців, хоч і зібрала сотні підписів від обурених мешканців. «_Єдина реакція міліції на мою заяву – це спробу забрати мене на допит саме на сьогодні, на 13:00, аби я не змогла взяти участь в акції_», - сказала Вікторія.

[![Акція Тарифи Унітаз 23](https://mpz.brovary.org/wp-content/uploads/2013/04/Aktsiya-Tarifi-Unitaz-23.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-23.jpg)

Намагаючись переповісти події восьмого березня в кафе депутатського сина, молода жінка не стрималась та розплакалась.

[![Акція Тарифи Унітаз 26](https://mpz.brovary.org/wp-content/uploads/2013/04/Aktsiya-Tarifi-Unitaz-26.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-26.jpg)

До присутніх звернувся також представник районної організації «Свободи» **Руслан Ткаченко**. «Свободівець» закликав людей просто не платити по новим квитанціям. «_Влада давно продемонструвала свою окупаційну сутність, а тому єдиною відповіддю народу їй може бути лише системний саботаж усіх рішень чиновників_», - сказав націоналіст.

[![Акція Тарифи Унітаз 29](https://mpz.brovary.org/wp-content/uploads/2013/04/Aktsiya-Tarifi-Unitaz-29.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-29.jpg)

Перед  людьми виступили також депутат **Юрій Череднік** та громадський активіст **Сергій Батюк.** Вони навели власні аргументи, чому комунальна реформа має закінчуватись не лише на підвищених тарифах. «_Владі було подано багато альтернативних розрахунків, над якими працювали фахівці, проте броварські чиновники відкинули усі пропозиції громадськості та вирішили максимально збільшити тарифи_», - зазначив депутат Череднік. 

[![Акція Тарифи Унітаз 28](https://mpz.brovary.org/wp-content/uploads/2013/04/Aktsiya-Tarifi-Unitaz-28.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-28.jpg)

Після цього Сергій Батюк закликав людей, нарешті, подарувати міському голові той самий «золотий унітаз» як символ його корумпованості, брехливості та… боягузтва.

[![Акція Тарифи Унітаз 30](https://mpz.brovary.org/wp-content/uploads/2013/04/Aktsiya-Tarifi-Unitaz-30.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-30.jpg)

Активісти не помилились у своїх підозрах: прийшовши в приймальню мера, Сапожка на місці не виявилось, які і жодного з його заступників. Секретарка пояснила: усі терміново зникли «на виїздах». Символічну сантехніку лишили прямо перед дверима Сапожка, а його клерки обіцяли обов’язково передати подарунок начальству.

[![Акція Тарифи Унітаз 31](https://mpz.brovary.org/wp-content/uploads/2013/04/Aktsiya-Tarifi-Unitaz-31.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-31.jpg)

[![Акція Тарифи Унітаз 14](https://mpz.brovary.org/wp-content/uploads/2013/04/Aktsiya-Tarifi-Unitaz-141.jpg)](https://mpz.brovary.org/wp-content/uploads/2013/04/Aktsiya-Tarifi-Unitaz-141.jpg)

**Чого досягли протестувальники?**

По закінченні акції опозиціонери пояснили свої подальші плани: наразі треба чекати позачергової сесії міськради і там ще раз намагатись скасувати незаконне рішення виконкому про нові тарифи. _«Сьогодні здобута ще одна невелика перемога»,_ - сказав депутат Сімутін. _«Рішення виконкому досі не затверджене, у нас буде ще один шанс скасувати незаконні тарифи»._

Крім того «ударівці» вирішили максимально посилити тиск на тих депутатів, котрі сьогодні голосують за підвищені тарифи. _«Їхні фото мають бути розклеєні по всім під’їздам, їхні прізвища мають знати всі броварчани, ці «рукомахи» мають бути піддані жорсткій щоденні обструкції, аби в них назавжди відпало бажання знущатись над людьми»,_ - сказав «ударівець» **Євген Захаревич.**

Що ж до «Мюзік Холу», то й тут є гарні новини: справою скандального кафе тепер займеться Комісія з питань законності, правопорядку та боротьби з корупцією Київської обласної ради. Голова цієї комісії, обласний депутат від УДАРу **Дмитро Крейнін,**  котрий брав участь в броварських подіях із самого ранку, особисто здійснив візит в «Мюзік Хол» та поспілкувався з його власниками – матір’ю та сином Багмутами. Впливова родина звинувачувала броварчан у брехні (мовляв постраждала Вікторія сама зламала собі руку) та в тому, що кафе завжди працює виключно згідно з вимогами законодавства. Крейнін пообіцяв, що тепер питання вирішуватиметься на рівні обласної прокуратури, де справа навряд чи буде спущена на гальмах.

«_Сьогодні ми найближче підійшли до перемоги в нашій довгій боротьбі проти цього «мажорського притону» в центрі міста. Тепер цей Багмути навряд чи зможуть «зам’яти» справу на рівні області. Особисто я тепер оцінюю шанси на перемогу та закриття «Мюзік Холу» як 80% на 20% на користь броварчан_», - підсумував Андрій Качор.

Акція протесту у Броварах привернула увагу центральних телеканалів:

**Сюжет "Нового каналу"**

<iframe src="http://www.youtube.com/embed/fUmixWRfoHc" height="315" width="420" allowfullscreen frameborder="0"></iframe>

**Сюжет каналу "24"**

<iframe src="http://www.youtube.com/embed/q_CmjsviqYU" height="315" width="420" allowfullscreen frameborder="0"></iframe>

**Сюжет "Інтера"**

<iframe src="http://www.youtube.com/embed/HKmxelHsnho" height="315" width="420" allowfullscreen frameborder="0"></iframe>
