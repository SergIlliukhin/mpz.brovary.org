---
title: "Будівлю спорткомплексу \"Металург\" вдруге обікрали: винесли тренувальний інвентар"
date: 2015-07-09
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "kradizhka"
  - "nichna-kradizhka"
  - "novini"
  - "sk-metalurg"
---

**Про чергову крадіжку у СК "Металург" [повідомляє](https://www.facebook.com/atbrovary/posts/1465770723738887?__mref=message_bubble) інтернет-спільнота At Brovary. Розбите скло, вкрадені гантелі - ось результат нічної події у спорткомплексі.**

Зокрема, у повідомленні йдеться про таке:

\[quote\]

Ми вже повідомляли, що наприкінці травня в СК «Металург» сталася крадіжка. Тоді зловмисники, скориставшись відсутністю будь-якої охорони, зламали двері і проникли в зал важкої атлетики. Було викрадено тренувальні грифи, металеві «млинці», гирі та інше, але ще дещо залишалося. Цими діями було порушено тренувальний процес збірної Броварщини з силового триборства (ауерліфтингу), Хлопці, на чолі із тренером, Едуардом Мурадовим, даремно шукали своє спортивне обладнання в залах та пунктах прийому металобрухту. Тоді вони вирішили за власний кошт купити, те що можливе. Що і було зроблено, але сьогодні вночі знову стався злочин. Цього разу просто розбили скло і вкрали те, що було під рукою – металеві, розбірні гантелі. Як і минулого разу було викликано міліцію, яка взяла відбитки пальців. Слава богу, що нещодавно придбані грифи, залишилися на місці. Скільки ж потрібно ще крадіжок, щоб в «Металургу» знову з’явився нічний сторож, але спортсмени могли спокійно готуватися до майбутніх змагань?

\[/quote\]
