---
title: "«Сумські трафарети» із зображенням Януковича з’явились у Броварах"
date: 2013-01-24
categories: 
  - "video"
tags: 
  - "vibir-redaktsiyi"
  - "novini"
  - "partiya-regioniv"
  - "sumski-trafareti"
  - "yanukovych"
---

[![YC4U3Ze6JDc](https://mpz.brovary.org/wp-content/uploads/2013/01/YC4U3Ze6JDc.jpg)](https://mpz.brovary.org/wp-content/uploads/2013/01/YC4U3Ze6JDc.jpg)В розпорядження «Маєш право знати» потрапило відео, на якому невідомі активісти наносять на стіни броварського офісу Партії регіонів (вул. Київська, 298) трафарети із зображенням людини, схожої на президента. В центрі чола кожного зображення активісти поставили цятки червоною фарбою. Під малюнком також є напис «Свободу сумським патріотам!». Як видно на відео, на території місцевого офісу ПР невідомі загалом зробили чотири таких зображення.

<iframe src="http://www.youtube.com/embed/oaJXkCeXTZg" height="315" width="420" allowfullscreen frameborder="0"></iframe>

Нагадаємо, що подібні трафарети стали широко відомі в Україні після вироку суду, в якому трьох молодих людей засудили до різних термінів ув’язнення за нанесення аналогічних зображень в Сумах. Після цього схематичні зображення трафаретів, а також інструкції з їхнього виготовлення та використання швидко поширились соціальними мережами. В свою чергу інтернет-користувачі почали масово встановлювати на свої сторінки аватари з аналогічним зображенням в знак солідарності із сумськими активістами.
