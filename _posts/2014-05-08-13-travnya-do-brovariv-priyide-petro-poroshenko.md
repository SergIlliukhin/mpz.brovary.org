---
title: "13 травня у Броварах Петро Порошенко розповість, як жити по-новому"
date: 2014-05-08
categories: 
  - "announce"
tags: 
  - "vibir-redaktsiyi"
  - "viborcha-kampaniya-2014"
  - "kandidat-v-prezidenta"
  - "novini"
  - "petro-poroshenko"
  - "poroshenko"
---

**![1546177_795856700426167_6747444527250022056_n](https://mpz.brovary.org/wp-content/uploads/2014/05/1546177_795856700426167_6747444527250022056_n.jpg)13 травня, у вівторок, о 19:30 на Майдані Свободи виступить кандидат в Президенти Петро Порошенко. Про це повідомили в окружному штабі кандидата. Під час виступу Порошенко представить свою програму та відповість на запитання виборців. На зустрічі з кандидатом на президентське крісло запрошують мешканців Броварів, Березані, Славутича, а також Броварського та Баришівського районів.**

Після спілкування з виборцями в підтримку Порошенка виступить гурт "Плач Єремії". Також, за повідомленням штабу, на цьому заході планується участь народного депутата України, обраного по 97 виборчому округу, Павла Різаненка.

Раніше кандидатуру Порошенка підтримала партія "УДАР" та її лідер Віталій Кличко, який зняв свою кандидатуру на його користь .

За результатами останніх соцопитувань, Порошенко посідає перше місце в [передвиборчих рейтингах кандидатів](http://www.pravda.com.ua/news/2014/05/6/7024543/) в Президенти, випереджаючи найближчого опонента Юлію Тимошенко більш ніж на 20%.

Петро Порошенко - не перший кандидат на пост Президента, який приїжджає презентувати предвиборчу програму в Бровари. Нагадуємо, раніше в МКЦ "Прометей" [з броварчанами спілкувався лідер ВО "Свобода" Олег Тягнибок](https://mpz.brovary.org/tyagnibok-predstaviv-brovarchanam-viborchu-programu-ta-poobitsyav-dopomogti-v-lyustratsiyi/).

[![photo1](https://mpz.brovary.org/wp-content/uploads/2014/05/photo1.jpg)](https://mpz.brovary.org/wp-content/uploads/2014/05/photo1.jpg)
