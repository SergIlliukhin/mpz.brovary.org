---
title: "«Маєш право знати» оголошує конкурс інтернет-приколів!"
date: 2012-05-15
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "demotivatori"
  - "memi"
  - "novini"
  - "prikoli"
  - "fedorenko"
---

[![](https://mpz.brovary.org/wp-content/uploads/2012/05/Trollface_HD.png "Trollface_HD")](https://mpz.brovary.org/wp-content/uploads/2012/05/Trollface_HD.png)Постійні перли, що зустрічаються в інформаційному просторі Броварів – найперше під авторством броварських провладних журналістів, адміністраторів офіційного сайту та й просто місцевих чиновників – постійно підкидають нам теми для жартів або, принаймні, іронічних посмішок. Інколи особливо яскраві ляпи надихають нас та наших читачів на створення інтернет-мемів чи демотиваторів.

Останній з таких випадків, який, як то кажуть, «навмисне не придумаєш» - знову з офіційного сайту броварської міської ради. Чи думав  адміністратор сайту, коли створював новий розділ, що помилка в одній літері може стати настільки символічною для нинішньої ситуації?

 [![](https://mpz.brovary.org/wp-content/uploads/2012/05/krupy4.jpg "ФРАКЦІЇ ТА КРУПИ")](https://mpz.brovary.org/wp-content/uploads/2012/05/krupy4.jpg)

 

Перше, що відразу приходить в голову, натрапивши на такий "перл" - щось приблизно таке:

[![](https://mpz.brovary.org/wp-content/uploads/2012/05/krupy3.jpg "фракції та крупи")](https://mpz.brovary.org/wp-content/uploads/2012/05/krupy3.jpg)

Очевидно, що після даної публікації влада зреагує та виправить кумедну помилку. Проте поки сторінку можуть бачити всі за цією адресою [http://brovary.kiev.ua/frakcii\_ta\_grupy](http://brovary.kiev.ua/frakcii_ta_grupy)

Цей, без сумніву, найбільш помітний «прокол» зі стану міської влади спонукав нас організувати конкурс для наших читачів на пошук та створення дотепних пародій, карикатур, мемів чи демотиваторів. В конкурсі будуть дві номінації:

\-          Спостереження та пошук. Кумедні ситуації, скріншоти із сайту міської ради, вирізки з місцевих комунальних газет, комічні фотографії броварських чиновників – як під час виконання ними посадових обов’язків, так і з біг-бордів, рекламних листівок абощо. Все, що ви вважаєте смішним, символічним чи показовим.

\-          Створення на базі вже знайдених матеріалів пародій, коміксів, мемів чи демотиваторів.

Наприклад: наші журналісти звернули увагу на не зовсім природнє фото Сергія Федоренка в газеті «Броварська панорама» та опублікували його на сайті:

[![](https://mpz.brovary.org/wp-content/uploads/2012/05/Fedorenko-Photoshop2.jpg "Федоренко-Photoshop2")](https://mpz.brovary.org/wp-content/uploads/2012/05/Fedorenko-Photoshop2.jpg)

Зовсім скоро один з інтернет-користувачів зробив демотиватор на цю тему:

 [![](https://mpz.brovary.org/wp-content/uploads/2012/05/662179_sergej-fedorenko_demotivators_ru.jpg "662179_sergej-fedorenko_demotivators_ru")](https://mpz.brovary.org/wp-content/uploads/2012/05/662179_sergej-fedorenko_demotivators_ru.jpg)

Таким чином той, хто знайшов щось потенційно смішне може розраховувати на приз в першій номінації, а той, котрий приклав до цього фантазію разом із гумором – на приз в другій номінації.

Для того, аби більш-менш зорієнтувати наших читачів, подаємо приклади, які останнім часом вже були опубліковані в Мережі та стосуються броварської тематики.

[![](https://mpz.brovary.org/wp-content/uploads/2012/05/y_68a0e883.jpg "y_68a0e883")](https://mpz.brovary.org/wp-content/uploads/2012/05/y_68a0e883.jpg)[![](https://mpz.brovary.org/wp-content/uploads/2012/05/y_921d90a7.jpg "y_921d90a7")](https://mpz.brovary.org/wp-content/uploads/2012/05/y_921d90a7.jpg)[![](https://mpz.brovary.org/wp-content/uploads/2012/05/y_35880622.jpg "y_35880622")](https://mpz.brovary.org/wp-content/uploads/2012/05/y_35880622.jpg)[![](https://mpz.brovary.org/wp-content/uploads/2012/05/jL1FuXmwjGU.jpg "jL1FuXmwjGU")](https://mpz.brovary.org/wp-content/uploads/2012/05/jL1FuXmwjGU.jpg)[![](https://mpz.brovary.org/wp-content/uploads/2012/05/x_49a4afda.jpg "x_49a4afda")](https://mpz.brovary.org/wp-content/uploads/2012/05/x_49a4afda.jpg)[![](https://mpz.brovary.org/wp-content/uploads/2012/05/y_88a83bed.jpg "y_88a83bed")](https://mpz.brovary.org/wp-content/uploads/2012/05/y_88a83bed.jpg)

 

**Для створення "фотожаб", демотиваторів та інтернет-мемів в рамках конкурсу можуть бути використані як нові фото чи скріншоти, так і вже раніше опубліковані!**

Наразі конкурс є безстроковим і в тестовому режимі триватиме місяць, починаючи із сьогоднішнього дня. Роботи, що надходитимуть на конкурс, публікуватимуться на нашому сайті та в соціальних мережах по мірі їх надходження, а наприкінці конкурсу редакція «МПЗ» оголосить про початок голосування за визначення кращої роботи.

Для заохочення наших творчих читачів, переможці конкурсу будуть нагороджені символічними призами:

**Приз для переможця в першій номінації (пошук кумедних скріншотів, фотографій - "сировини" для створення мемів та "фотожаб")**

[![](https://mpz.brovary.org/wp-content/uploads/2012/05/neodrive_lampa_13_diodov.jpg "neodrive_lampa_13_diodov")](https://mpz.brovary.org/wp-content/uploads/2012/05/neodrive_lampa_13_diodov.jpg)

**Стильна USB-лампа на 13 діодів з термометром та вологометром! Даний девайс допоможе в пошуку наступних "перлів" в Мережі та зробить життя інтернет користувача більш комфортним!**

Приз для переможця в другій номінації (створення інтернет-мемів, демотиваторів і т.п.)

[![](https://mpz.brovary.org/wp-content/uploads/2012/05/04614.jpg "04614")](https://mpz.brovary.org/wp-content/uploads/2012/05/04614.jpg)**Куля-оракул "Смайлик" (з російськими варіантами відповідей). Ця мила дрібничка в майбутньому підказуватиме вам, чи "порве" інтернет черговий ваш мем чи демотиватор, чи краще ще трохи додати гумору та іронії!**

 

Роботи на конкурс надсилайте на електронну скриньку **info@pravo-znaty.org.ua**

Редакція залишає за собою право допускати до конкурсу лише ті роботи, які, на її думку, відповідають вимогам та концепції конкурсу, не містять образ чи ненормативної лексики, є потенційно цікавими аудиторії тощо.

_**Бажаємо усім творчих успіхів! ;)**_
