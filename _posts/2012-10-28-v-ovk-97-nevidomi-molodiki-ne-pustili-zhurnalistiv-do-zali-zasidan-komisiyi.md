---
title: "В ОВК № 97 невідомі молодики не пустили журналістів до зали засідань комісії - ВІДЕО"
date: 2012-10-28
tags: 
  - "brovary"
  - "vibir-redaktsiyi"
  - "vibori-2012"
  - "zhurnalisti"
  - "kachor"
  - "mizhnarodni-sposterigachi"
  - "novini"
  - "okrug-97"
  - "severinsen"
---

[![](https://mpz.brovary.org/wp-content/uploads/2012/10/IMG_2997.jpg "IMG_2997")](https://mpz.brovary.org/wp-content/uploads/2012/10/IMG_2997.jpg)**Сьогодні вранці в окружній виборчій комісії № 97, яка розташована за адресою: Кірова, 92, базовий Центр зайнятості, відбулись сутички невідомих молодиків та журналістів. Навіть приїзд на дільницю міжнародного спостерігача Ханне Северінсен не допоміг журналістам пройти на територію зали засідань ОВК № 97.**

Вказівку не пускати журналістів і зокрема відомого броварського журналіста **Андрія Качора** дав секретар ОВК **Максим Сіданіч**. Також він пояснив, що присутні молодики спортивної статури у чорних шкіряних куртках - це "технічні працівники", залучені окружною комісією на День виборів. Які саме фукнціональні обов'язки покладено на цих молодиків, ніхто не пояснив, навіть вони самі. Також серед тих, хто перешкоджав журналістам, були особи, які показали посвідчення працівників газети "Київщина регіональна".

[![](https://mpz.brovary.org/wp-content/uploads/2012/10/IMG_2960.jpg "IMG_2960")](https://mpz.brovary.org/wp-content/uploads/2012/10/IMG_2960.jpg)

Член ОВК **Віталій Грень** кілька разів намагався пропустити журналістів та заявляв, що ніколи не бачив цих людей та не знає, що вони роблять на території ОВК. Більше того, на його неодноразові запитання до цих невідомих осіб "хто ви такі? назвіться, будь ласка", відповіді він так і не отримав.

[![](https://mpz.brovary.org/wp-content/uploads/2012/10/IMG_2984.jpg "IMG_2984")](https://mpz.brovary.org/wp-content/uploads/2012/10/IMG_2984.jpg)

Дізнавшись про цей інцидент, незабаром до ОВК приїхала міжнародний спостерігач **Ханне Северінсен.** Її також не одразу пустили за огорожу, яка відділяє зону інформаційних стендів від зони проведення засідань ОВК. Крім того, спочатку не хотіли пускати і її перекладача, та потім, за вказівкою секретаря Сіданіча, його таки запустили. Про цьому спостерігачу від КВУ та присутнім незалежним журналістам пройти так і не дали, фізично перегородивши прохід. Журналіст Андрій Качор кілька разів намагався перескочити через "огорожу", але "технічний працівник" відштовхував його руками. Зрештою журналісти облишили спроби потрапити на територію проведення засідань ОВК та поїхали спостерігати за роботою ДВК у 97 окрузі.

Усі ці події зафіксовано на відео. На основі відзнятого матеріалу активісти громадянської кампанії "**Наступ**" зробили ролик:

<iframe src="http://www.youtube.com/embed/YUIxXpDZfbU" frameborder="0" width="560" height="315"></iframe>
