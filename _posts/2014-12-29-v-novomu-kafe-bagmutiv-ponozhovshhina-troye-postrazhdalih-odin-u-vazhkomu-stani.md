---
title: "В новому кафе Багмутів – поножовщина. Троє постраждалих, один у важкому стані. ФОТО"
date: 2014-12-29
author: 
  username: "pravoZnaty"
  display_name: "Маєш право знати"
tags: 
  - "music-hall"
  - "music-hall-park"
  - "bagmut"
  - "vahtang-mardzhamishvili"
  - "vibir-redaktsiyi"
  - "novini"
---

\[caption id="attachment\_32055" align="alignleft" width="233"\][![10877645_905440086167664_2017240239_n](https://mpz.brovary.org/wp-content/uploads/2014/12/10877645_905440086167664_2017240239_n.jpg)](https://mpz.brovary.org/wp-content/uploads/2014/12/10877645_905440086167664_2017240239_n.jpg) Підозрюваний Вахтанг Марджамішвілі\[/caption\]

**В ніч з 26 на 27 грудня в кафе «Music Hall Park», що нещодавно відкрилось поблизу парку «Перемога», між відвідувачами кафе сталася бійка із застосуванням холодної зброї. В результаті сутички троє її учасників отримали ножові поранення, один потрапив до реанімації у важкому стані.**

Як повідомили джерела «Маєш право знати», бійка виникла між одним з постійних відвідувачів кафе – чоловіком на ім'я Вахтанг – та трьома іншими гостями закладу, чоловіками 27-30 років. Як повідомляють очевидці, сварка почалась біля бару, а потім продовжилась ближче до виходу з кафе. Начебто саме там кавказець за допомогою холодної зброї завдав чоловікам численні ножові поранення, зокрема в життєво важливі органи.

Як повідомляється, потерпілі отримали поранення ніг, обличчя, шиї, живота і грудної клітини. Найбільше постраждав учасник конфлікту на ім’я Сергій – відразу з кафе його було доставлено в реанімаційне відділення броварської лікарні та підключено до апаратів, що підтримують життєдіяльність. За повідомленням джерел МПЗ, чоловік отримав важкі поранення живота та шиї. Станом на сьогодні постраждалого вже перевели до хірургічного відділення.

Сьогодні, 29 грудня офіційне повідомлення з приводу надзвичайної події було розповсюджено броварськими правоохоронцями. За інформацією місцевої міліції, за фактом нанесення тяжких тілесних ушкоджень відвідувачам кафе розшукується **гр. Вахтанг Марджамішвілі.** Чоловік на вигляд 30 - 32 років, зріст 185-190 см, середньої   статури, кавказької зовнішності, має сивину та майже завжди ходить у  сонцезахисних окулярах. Був одягнутий у чорну куртку, сині джинси, чорні кросівки. При собі може мати холодну зброю.

В разі отримання інформації правоохоронці просять негайно повідомити чергову частину міськвідділу міліції за телефонами (04594) 5-34-04, 4-04-80 або 096-749-34-53, 093-665-47-04. Міліція гарантує анонімність.

\[caption id="attachment\_32056" align="aligncenter" width="600"\][![Міліція розшукує підозрюваного Вахтанга Марджамішвілі](https://mpz.brovary.org/wp-content/uploads/2014/12/10893402_905440092834330_254337313_n.jpg)](https://mpz.brovary.org/wp-content/uploads/2014/12/10893402_905440092834330_254337313_n.jpg) Міліція розшукує підозрюваного Вахтанга Марджамішвілі\[/caption\]

Окрім того, правоохоронними органами за даним фактом відкрито кримінальне провадження за ч.1 ст. 121 та ч.2 ст. 296 (умисне тяжке тілесне ушкодження) Кримінального кодексу  України.

Зазначимо, що кафе «Music Hall Park» відкрилось кілька місяців тому в підвальному приміщенні за адресою Гагаріна, 20Б (будівля ресторану «Олівер Твіст»). Раніше даний заклад був розташований в приміщенні МКЦ «Прометей» і мав назву «Music Hall». Протягом останніх кількох років кафе періодично [опинялось в центрі скандалів](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom/) через регулярні побиття відвідувачів адміністрацією закладу, стрілянину, цілодобову роботу всупереч забороні міськвиконкому. Наприкінці літа регулярні п’яні бійки в кафе спровокували [акції протесту мешканців багатоповерхівок](https://mpz.brovary.org/brovarchani-dali-vladi-10-dniv-na-viselennya-kafe-bagmutiv-z-prometeyu/), розташованих поруч і в результаті низки заходів, проведених громадськими активістами, «Music Hall» вдалось змусити покинути приміщення. На захист закладу тоді активно виступила начальниця броварського відділу культури Наталія Багмут, позаяк саме її сину – Роману Багмуту – і належить кафе «Music Hall».

<iframe src="//www.youtube.com/embed/00_uWy0492o" width="480" height="360" frameborder="0" allowfullscreen="allowfullscreen"></iframe>

Після «вигнання» закладу з «Прометею», «Music Hal» переїхав на Гагаріна, 20б і змінив назву на «Music Hall Park».
