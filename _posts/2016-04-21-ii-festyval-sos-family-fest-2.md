---
title: "ІІ Фестиваль «SOS Family Fest»"
date: 2016-04-21
author: 
  username: "SOSKid"
  display_name: "СОС Дитяче містечко"
categories: 
  - "kolonka-avtora"
---

16 квітня 2016 року у Броварах пройшов ІІ Фестиваль «SOS Family Fest», ініціатором якого стала БО «КОВ «БФ «СОС Дитяче Містечко». Про це йдеться у прес-релізі організаторів фестивалю.

Як зазначаються організатори, «SOS Family Fest» став вже традиційним сімейним святом і проводиться вдруге. Перший Фестиваль відбувся у СОС Дитячому Містечку, а другий було вирішено проводити на місцевому рівні. До співпраці були запрошені давні партнери організації – відділ освіти Броварської міської ради (на базі Броварської загальноосвітньої школи № 1) та ТОВ «Клуб сімейного відпочинку» (м. Київ).

За три години усі учасники стали глядачами концерту, який складався з виступів аматорських дитячих колективів. Для декого це був перший виступ на «великій» сцені, адже найменшим учасникам ледве виповнилося три роки.

**У концерті взяли участь:**

Вокальний колектив «Дзвіночки» Броварського навчально-виховного об’єднання, художній керівник – Крачун Тетяна Олександрівна;

Хореографічна студія «Золота рибка», художні керівники – Заєць Зоя Олександрівна та Швець Вікторія Петрівна (ТОВ «Клуб сімейного відпочинку»);

Вокальна студія «Мамине сонечко», керівник – Шевченко Оксана Миколаївна (ТОВ «Клуб сімейного відпочинку»).

Друга частина Фестивалю **«**SOS Family Fest» складалася з двох лінійок десяти майстер-класів, які провели фахівці психолого-педагогічної сфери.

Організатори стверджують, що у роботі ІІ Фестивалю **«**SOS Family Fest» взяло участь близько 150 дорослих та дітей. Фестиваль продемонстрував кожному з учасників, що у творчості, спілкуванні, натхненні обмежень не існує, головне – бажання створити турботливу родину для кожної дитини!
