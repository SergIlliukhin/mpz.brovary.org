---
title: "ТСН: У Броварах автомобілі на парковці облили рідиною, яка роз'їла фарбу до металу - ВІДЕО"
date: 2013-07-17
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "1-1"
  - "avtomobil"
  - "avtostoyanka"
  - "brovary"
  - "novini"
  - "np"
  - "parkovki"
  - "tsn"
coverImage: "wp-content/uploads/2013/07/Poshkodzheni-avto.png"
---

**[![Пошкоджені авто](https://mpz.brovary.org/wp-content/uploads/2013/07/Poshkodzheni-avto.png)](https://mpz.brovary.org/wp-content/uploads/2013/07/Poshkodzheni-avto.png)Вчора, 16 липня, у Броварах півтора десятка автомобілів облили невідомою рідиною. Про це йшлось у [сюжеті ТСН](http://tsn.ua/kyiv/u-brovarah-avtomobili-na-parkovci-oblili-ridinoyu-yaka-roz-yila-farbu-do-metalu-302612.html) в ефірі телеканалу "1+1" о 19:30.**

Те, що машини пошкоджені, власники помітили зранку. Хто і навіщо це зробив, вони і гадки не мають: машини були припарковані на спеціально виділеному для цього місці.

Місцеві розповідають, що півтора року тому на цьому ж подвір'ї вже була схожа історія. Тоді кілька машин облили зеленкою. Чим саме пошкодили машини цього разу, поки що невідомо. Рідина схожа на сильний розчинник, оскільки фарбу проїло аж до металу.

Водії скаржаться, що ремонт кожної з автівок обійдеться у тисячі гривень, бо перефарбовувати доведеться кілька деталей кузова. Крім того, у більшості машин треба буде міняти фари та бампери.

> Нагадаємо, близько місяця тому у Броварах [спалили автомобіль](https://mpz.brovary.org/sogodni-vnochi-deputatu-romanu-simutinu-spalili-avtomobil-video/) депутата міської ради та голови міського осередку "УДАРу" Романа Сімутіна. Також за кілька днів до цієї події біля іншого будинку [згоріло три автомобіля](https://mpz.brovary.org/za-minulu-nich-u-brovarah-zgorili-tri-avtomobili/).

**Джерело: [ТСН](http://tsn.ua/kyiv/u-brovarah-avtomobili-na-parkovci-oblili-ridinoyu-yaka-roz-yila-farbu-do-metalu-302612.html)**
