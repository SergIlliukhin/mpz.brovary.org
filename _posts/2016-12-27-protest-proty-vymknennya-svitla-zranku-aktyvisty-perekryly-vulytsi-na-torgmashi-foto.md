---
title: "Протест проти вимкнення світла: зранку активісти перекрили вулиці на Торгмаші - ФОТО"
date: 2016-12-27
categories: 
  - "hromada"
  - "novyny"
tags: 
  - "brovary"
  - "brovarskoyi-sotni"
  - "vibir-redaktsiyi"
  - "vymknennya"
  - "vymknennya-elektroenergiyi"
  - "gredunov"
  - "elektrika"
  - "novini"
  - "onikiyenka"
  - "onykiyenka"
  - "perekryttya"
  - "ruh"
  - "svitlo"
  - "talisman"
---

**Сьогодні зранку працівники із підприємств, які раптово відімкнули від енергопостачання, перекрили вулиці Броварської сотні та Олега Онікієнка. Вже за дві години світло дали, після чого протестувальники розійшлись. Про це розповів Євген Гредунов, підприємець і співорганізатор пікету.**

**Євген Гредунов** зазначив: його компанію без жодних попереджень «Київобленерго» відімкнуло від світла сьогодні зранку, паралізувавши роботу фірми. Після того працівники [вийшли з плакатами](https://www.facebook.com/permalink.php?story_fbid=1209776609118726&id=100002591954397) на пікет. Вони почали постійно переходити наземні переходи на розі вулиць Броварської сотні та Олега Онікієнка, заблокувавши цим проїзд. Однак, - запевняє підприємець, - не порушуючи правил дорожнього руху.

[![](https://mpz.brovary.org/wp-content/uploads/2016/12/gredunov-perekryttya-doroga-protest-piket-blokuvannya_2.jpg)](https://mpz.brovary.org/wp-content/uploads/2016/12/gredunov-perekryttya-doroga-protest-piket-blokuvannya_2.jpg)

[![](https://mpz.brovary.org/wp-content/uploads/2016/12/gredunov-perekryttya-doroga-protest-piket-blokuvannya_3.jpg)](https://mpz.brovary.org/wp-content/uploads/2016/12/gredunov-perekryttya-doroga-protest-piket-blokuvannya_3.jpg)

Як повідомив начальник сектора реагування поліції броварського відділку **Володимир Шуб**, сьогодні зранку дорогу перекривали приблизно із 10:00 до 12:00. Акція в цілому минула «тихо-мирно», після чого протестувальники розійшлись.

Євген Гредунов висловлює готовність у разі повторення вимкнення електроенергії перекрити жвавішу трасу – Об'їзну дорогу. Зі слів підприємця, в «Київобленерго» пояснили вимкнення потребою заплатити за рахунками на два місяці наперед.

**Фото – Євген Гредунов**
