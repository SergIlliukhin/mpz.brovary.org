---
title: "Броварська прокуратура звітує про стан законності на території Броварів за 6 місяців 2014 року"
date: 2014-07-16
author: 
  username: "pravoznaty"
  display_name: "Маєш право знати"
tags: 
  - "brovarska-prokuratura"
  - "garnyk"
  - "zvit"
  - "zvit-za-pivroku"
  - "mikola-garnik"
  - "novini"
  - "prokuratura"
coverImage: "wp-content/uploads/2014/07/Prokuratura-narada-3.jpg"
---

**[![Прокуратура Бровари](https://mpz.brovary.org/wp-content/uploads/2014/07/Prokuratura-Brovari.jpg)](https://mpz.brovary.org/wp-content/uploads/2014/07/Prokuratura-Brovari.jpg)[Броварська міжрайонна прокуратура](https://brovaru-prokuratura.org.ua/) надала редакції "Маєш право знати" інформацію про стан законності на території м. Бровари за 6 місяців 2014 року. Розміщуємо ці відомості на сторінках нашого Інтернет-видання для того, щоб наші читачі могли ознайомитись з ними та дати належну оцінку роботі броварської прокуратури.**

"Броварською міжрайонною прокуратурою упродовж шести місяців 2014 року вживались організаційно-практичні заходи щодо боротьби зі злочинністю, реального усунення порушень законів, поновлення прав громадян та інтересів держави, притягнення винних осіб до відповідальності, забезпечення відшкодування спричиненої шкоди.

Основні аспекти роботи зосереджено у сфері забезпечення прав і свобод людини, в рамках **Кримінального процесуального кодексу України**, та інших нормативно-правових актів, які закріплюють права людини і громадянина.

Найбільш актуальні питання прокурорської діяльності обговорено на **3 координаційних та 3 міжвідомчих нарадах** керівників правоохоронних органів, органів влади, самоврядування та контролю.

Координація здійснювалась і в інших формах. Насамперед, це робота спільних слідчо-оперативних груп щодо розкриття та розслідування резонансних справ. Разом з правоохоронними органами розроблялися та виконувалися плани спільних заходів щодо боротьби з корупцією, хабарництвом, гральним бізнесом іншими видами злочинів. На оперативних нарадах заслуховувався стан розслідування окремих кримінальних справ.

На координаційних та міжвідомчих нарадах обговорювався стан взаємодії правоохоронних органів та органів влади, контролю щодо законності, профілактики та протидії, кримінальних правопорушень та корупції, виявлення, розкриття та розслідування кримінальних правопорушень на території м. Бровари та Броварського регіону в цілому в умовах політичної, економічної та соціальної кризи в державі; обговорювалися першочергові завдання щодо реалізації антикорупційного законодавства; щодо мобілізації та мобілізаційної підготовки на території Броварського регіону; щодо стану розкриття кримінальних правопорушень та забезпечення повноти і достовірності статистично-облікової звітності органами досудового розслідування.

[![Прокуратура нарада 1](https://mpz.brovary.org/wp-content/uploads/2014/07/Prokuratura-narada-1.jpg)](https://mpz.brovary.org/wp-content/uploads/2014/07/Prokuratura-narada-1.jpg)

За пропозицією Броварського міжрайонного прокурора проведено міжвідомчу нараду щодо законності, профілактики кримінальних правопорушень та корупції, виявлення, розкриття та розслідування кримінальних правопорушень на території Броварського регіону в умовах політичної, економічної та соціальної криз в державі.В роботі наради взяли участь: голова Броварської райдержадміністрації П.П.Іваненко, Броварський міський голова І.В.Сапожко, заступник голови районної ради В.Є.Шульга, начальник Броварського МВ Семікоп С.М., начальник Броварського РВ СБУ в Київській області Порабанюк О.І., начальник Броварського РВ ГУ ДСНС України у Київській області Семиног М.М., керівники структурних підрозділів Броварського МВ, сільські, селищні голови Броварського району, територіальні засоби масової інформації.

[![Прокуратура нарада 2](https://mpz.brovary.org/wp-content/uploads/2014/07/Prokuratura-narada-2.jpg)](https://mpz.brovary.org/wp-content/uploads/2014/07/Prokuratura-narada-2.jpg)

Актуальним в умовах сьогодення було обговорення на міжвідомчій нараді стану законності щодо мобілізації та мобілізаційної підготовки на території Броварського регіону.Заслухано інформацію про стан захисних споруд і проведення їх технічного огляду. Вирішено, що у першу чергу слід привести у належний стан ті об’єкти укриття, що не потребують значних капіталовкладень. «Будемо робити так, щоб завтра було не соромно за дії, які можуть призвести до погіршення обороноздатності держави і не дозволять порушувати закони, а у разі потреби, захистити Україну від зовнішнього ворога»,- зазначив міжрайонний прокурор.

[![Прокуратура нарада 3](https://mpz.brovary.org/wp-content/uploads/2014/07/Prokuratura-narada-3.jpg)](https://mpz.brovary.org/wp-content/uploads/2014/07/Prokuratura-narada-3.jpg)

Під головуванням Броварського міжрайонного прокурора Гарника М.В. відбулась міжвідомча нарада щодо стану додержання законодавства щодо участі громадськості в охороні громадського порядку та координації діяльності правоохоронних органів, органів влади, самоврядування та громадських організацій. У нараді взяли участь: голова районної державної адміністрації Кищук О.Є., керуючий справами Броварського міськвиконкому Кузнєцов К.В., керівництво Броварського МВ ГУ МВС України в Київській області, керівники громадських формувань міста та району. Нарада прийняла рішення щодо координації діяльності правоохоронних органів, органів влади та самоврядування, громадських формувань по забезпеченню громадського порядку та безпеки в місті та районі.

Броварський міжрайонний прокурор Гарник М.В. взяв участь в **13** засіданнях виконкому Броварської міської ради та **3** сесіях Броварської міської ради, на яких розглядалися актуальні питання життєдіяльності міста, внесено деякі поправки та зроблено зауваження. Зокрема зроблено зауваження щодо необхідності додержання законодавства при розгляді звернень громадян. Акцентована увага на факти тривалого часу не дачі відповіді громадянам з питань, які не потребують перевірок чи інших затрат для їх вирішення.

[![Прокуратура нарада 4](https://mpz.brovary.org/wp-content/uploads/2014/07/Prokuratura-narada-4.jpg)](https://mpz.brovary.org/wp-content/uploads/2014/07/Prokuratura-narada-4.jpg)

На сесіях та круглих столах Броварський міжрайонний прокурор виступив із питань профілактики скоєння кримінальних правопорушень та ролі в цьому депутатського корпусу. Актуальними були виступи прокурора щодо забезпечення оперативного реагування на факти порушення законності та можливих сепаратистських та інших проявів, які загрожують територіальній цілісності та недоторканості держави на території міста Бровари. А також щодо політичних амбіцій суспільства, наголос робився на тому, що амбіціоз деяких лідерів повинен завжди бути в рамках закону. Акції, протести, супротив – повинні бути в рамках закону.

Організаційні заходи вжиті прокуратурою, належне застосування законодавства в кримінальному судочинстві, впровадження змін до закону України « Про прокуратуру» дали свої позитивні результати.

За 6 місяців 2014 року до Броварського МВ надійшло **5954** заяв і повідомлень про кримінальні правопорушення та інші події, до ЄРДР унесено інформацію про **1643** події.

_Структура розгляду заяв зареєстрованих до ЄО за 6 місяці 2014 року_

[![Прокуратура таблиця 1](https://mpz.brovary.org/wp-content/uploads/2014/07/Prokuratura-tablitsya-1.jpg)](https://mpz.brovary.org/wp-content/uploads/2014/07/Prokuratura-tablitsya-1.jpg)

Із зареєстрованих **5954** заяв громадян без ознак кримінального правопорушення, **3880** заяв розглянуто відповідно до положень Закону України «Про звернення громадян» і наказу МВС України від 10.10.2004 №1177.

_Структура злочинності за 6 місяці 2014 року_

[![Прокуратура таблиця 2](https://mpz.brovary.org/wp-content/uploads/2014/07/Prokuratura-tablitsya-2.jpg)](https://mpz.brovary.org/wp-content/uploads/2014/07/Prokuratura-tablitsya-2.jpg)

За шість місяців поточного року повідомлено про підозру **169** особам, з них **6** особам повідомлено про підозру при вчиненні особливо тяжких злочинів та **25** особам про вчинення тяжких злочинів.

За фактами скоєння особливо тяжких злочинів до ЄРДР внесено**115** заяв та повідомлень про вчинене кримінальне правопорушення, а також **152** повідомлення про вчинення тяжких кримінальних правопорушень.

За 6 місяців 2014 рокуБроварською міжрайонною прокуратурою прийнято **77** постанов про проведення перевірок, з яких **34** щодо захисту конституційних прав і свобод громадян, **9** у сфері охорони навколишнього природнього середовища, **7** у сфері земельних відносин, **8** при виконанні рішень судів та інших органів, **8** за результатами розгляду звернень громадян, **33** постанови щодо проведення перевірок в органах місцевого самоврядування, **11** в органах державного контролю, **6** у сфері нагляду за діяльністю правоохоронних органів, **8** постанов щодо нагляду за додержанням законодавства у сфері транспорту, **8** постанов про проведення перевірок у сфері нагляду за адміністративним законодавством.

За результатами перевірок, встановлені численні порушення вимог чинного законодавства України, Броварською міжрайонною прокуратурою внесені подання, з яких **136** розглянуті із вжиттям заходів. За результатами подань, до відповідальності притягнуто **136** посадових осіб.

Крім того, під час проведення перевірок, виявлені кримінальні правопорушення за фактами яких, розпочато **4** кримінальні провадження.

За актами прокурорського реагування відшкодовано **4 340 000 тис. грн**.

За **6 місяців 2014 року** Броварською міжрайонною прокуратурою в порядку ст. 23 Закону України «Про прокуратуру» заявлено **18** позовів, з яких **3**, в інтересах громадян та **15** позовів спрямовані на захист інтересів держави. Сума, на яку задоволено позови, складає **1 226 000 тис. грн.,** з яких реально відшкодовано **95 515 тис. грн**., крім того **450 000 тис. грн**. до бюджету, що є одним із кращих показників роботи по області.

Вивченням стану розгляду звернень громадян встановлено, що із загальної кількості звернень, що перебували на розгляді Броварської міжрайонної прокуратури вирішено **– 471** звернення, у тому числі задоволено **112** звернень, до матеріалів кримінальних проваджень приєднано **4** звернення, направлено до інших відомств для вирішення **253** звернення, разом з тим, заявникам повернуто **1** звернення, виключено з обліку – **17** звернень громадян. На прийомі у Броварського міжрайонного прокурора побувало **42** жителя міста та району.

Реалізовуючи принцип гласності, з метою запобігання скоєння кримінальних правопорушень, формування у жителів Броварщини авторитету і довіри до прокуратури систематично висвітлювалися у засобах масової інформації результати діяльності, які реально вплинули на поновлення прав громадян та захист інтересів держави, об’єктивно інформувалася громадськість про стан законності та правопорядку і заходи до їх зміцнення.

Упродовж зазначеного періоду здійснено **21** виступ у ЗМІ, в тому числі **5** в друкованих засобах, **9** – регіональне телебачення,**7** – радіо, що є найкращими показникам у Київській області Понад **47** інформаційних повідомлень розміщено на офіційному сайті Броварської міжрайонної прокуратури.

Стан законності в Броварському регіоні та результати роботи Броварської міжрайонної прокуратури за чотири місяці поточного року розглянуто на оперативній нараді при прокуророві.

Надана об’єктивна оцінка наглядовій роботі, визначено основні завдання на наступний період та конкретні заходи, спрямовані на удосконалення і підвищення ефективності прокурорської діяльності".
