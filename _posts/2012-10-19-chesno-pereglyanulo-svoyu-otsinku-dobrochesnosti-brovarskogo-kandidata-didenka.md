---
title: "\"Чесно\" переглянуло свою оцінку \"доброчесності\" броварського кандидата Діденка"
date: 2012-10-19
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "vibori-2012"
  - "galitskiy"
  - "didenko"
  - "kandidat-u-narodni-deputati"
  - "kandidati"
  - "kishhuk"
  - "kohanivskiy"
  - "kravets"
  - "novini"
  - "okrug-97"
  - "rizanenko"
  - "ratnikov"
  - "fedorenko"
  - "shapran"
coverImage: "wp-content/uploads/2012/10/chesno2.jpg"
---

[![](https://mpz.brovary.org/wp-content/uploads/2012/10/chesno2.jpg "чесно2")](https://mpz.brovary.org/wp-content/uploads/2012/10/chesno2.jpg)Громадянський рух “[Чесно](http://www.chesno.org)“ змінив свою оцінку кандидата у народні депутати по 97 виборчому округу **Миколи Діденка**, який [раніше](https://mpz.brovary.org/chesnometr-viznachiv-hto-z-kandidativ-u-97-okruzi-vidpovidaye-kriteriyam-dobrochesnosti/) експертами "Чеснометра" був визнаний як такий, що відповідає критеріям доброчесноті. Після детальнішого аналізу окремих фактів з біографії даного учасника виборчих перегонів аналітики таки підтвердили його невідповідність критерію "Причетність до корупційних дій".

Зокрема [на сайті "Чеснометра"](http://www.chesno.org/meter/person/1657/) тепер сказано:

> [![](https://mpz.brovary.org/wp-content/uploads/2012/10/483091_318032494971670_1108884114_n.jpg "Діденко")](https://mpz.brovary.org/wp-content/uploads/2012/10/483091_318032494971670_1108884114_n.jpg)[Згідно з повідомленням "Газети по-українськи"](http://gazeta.ua/ru/post/274752), 15 грудня 2008 року Діденка Миколу Федоровича, на той час голову Броварської райдержадміністрації, та ще чотирьох представників керівництва РДА було затримано нібито при отриманні хабаря у розмірі 11 млн грн за виділенні землі під будівництво котеджного містечка. Як пише видання, загалом начебто планувалося отримати 42 млн грн, що, за словами тодішнього голови МВС Юрія Луценка, було найбільшою зафіксованою в Україні сумою хабара. За інформацією газети "Дело", судовий процес у справі розпочався в 2010 році, проте його результати Руху ЧЕСНО невідомі у зв'язку з відсутністю у відкритих джерелах будь-якої інформації про хід справи. [Згідно з інформацією на його офіційному сайті](http://www.didenko.kiev.ua/index.php?option=com_content&view=article&id=7&Itemid=17), сам пан Діденко своєї вини не визнає, досудове слідство називає упередженим і однобічним та вважає, що хтось був зацікавленим в його ув’язненні.
> 
> Наведена інформація не є підтвердженням вини Діденка Миколи Федоровича у вчиненні правопорушення, проте дає вагомі підстави припустити та зробити оцінку, що Діденко Микола Федорович, можливо, був причетний до корупційних дій, а саме до хабарництва. Таким чином, на думку Руху ЧЕСНО, Діденко Микола Федорович не відповідає Критерію.

Нагадаємо, раніше за оцінкою аналітиків руху "Чесно" такими, що відповідають [критеріям](http://www.chesno.org/criteria/) “Чесно”, було визнано 4 потенційних народних обранця: **Володимира Галицького, Юрія Кравця**, **Павла Різаненка** та Миколу Діденка. Тепер же пан Діденко поповнив компанію **Олега Кищука**, **Миколи Коханівського**, **Дмитра Ратнікова**, **Сергія Федоренка** та **Сергія Шапрана**, які [не пройшли “фільтр громадськості”](https://mpz.brovary.org/chesnometr-viznachiv-hto-z-kandidativ-u-97-okruzi-vidpovidaye-kriteriyam-dobrochesnosti/) на предмет доброчесності.
