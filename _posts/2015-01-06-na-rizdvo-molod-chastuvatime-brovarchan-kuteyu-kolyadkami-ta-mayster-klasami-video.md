---
title: "На Різдво молодь частуватиме броварчан кутею, колядками та майстер-класами - ВІДЕО"
date: 2015-01-06
author: 
  username: "onikienko"
  display_name: "Вікторія Оникієнко"
categories: 
  - "announce"
tags: 
  - "blagodiyniy-yarmarok"
  - "brovary"
  - "vibir-redaktsiyi"
  - "novini"
  - "onum"
  - "rizdvo"
  - "yarmarok"
---

**[![Ярмарок ОНУМ](https://mpz.brovary.org/wp-content/uploads/2015/01/YArmarok-ONUM.jpg)](https://mpz.brovary.org/wp-content/uploads/2015/01/YArmarok-ONUM.jpg)Зустріти свято Різдва Христового на головній площі міста у теплому колі близьких та друзів та допомогти діткам з дитячого будинку броварчанам пропонують молоді активісти з ОНУМу. 7 січня біля центральної ялинки міста о 17:00 відбудеться [Благодійний Різдвяний Ярмарок](https://vk.com/event83387891), на якому можна буде не лише гарно й цікаво провести час, а й подарувати частинку турботи малюкам, які теж чекають свята.**

Організатори обіцяють багато розваг та море гарних емоцій, тому запрошують на ярмарок приходити з друзями та рідними. Біля вертепу ви матимете змогу зустріти колядників, а для наймолодших відвідувачів працюватимуть аніматори. Також на святі можна буде придбати книги та новорічні подарунки.

<iframe src="//www.youtube.com/embed/_IutHUr3Ov8?rel=0" width="560" height="315" frameborder="0" allowfullscreen="allowfullscreen"></iframe>

Зігрітися різдвяного вечора можна буде теплим чаєм або узваром та спробувати різні домашні смаколики. Безумовно, молодь не забула про найголовніший атрибут Різдва - гостей частуватимуть традиційною різдвяною кутею. Також на ярмарку буде проводитися майстер-клас «Лялька-мотанка». Усі охочі зможуть опанувати техніку створення старовинної української ляльки.

Організатори наголошують, що мета благодійного різдвяного ярмарку зібрати кошти на подарунки для дітей з дитячого будинку.

Крім того, під час ярмарку відбудеться презентація Волонтерського проекту «[The Best друг](https://vk.com/public82253493)» від активістів «Молоді ДемАльянсу», під час якої усі, хто зацікавлений у допомозі дітям із зони АТО, зможуть отримати більш детальну інформацію від засновників проекту та стати волонтером.

[![Бест друг](https://mpz.brovary.org/wp-content/uploads/2014/12/Best-drug.jpg)](https://mpz.brovary.org/wp-content/uploads/2014/12/Best-drug.jpg)
