---
title: "У Броварах будують і випробовують унікальні літаки"
date: 2016-07-11
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "golovach"
  - "zlitna-smuga"
  - "litaky"
  - "litakobuduvannya"
  - "novini"
coverImage: "wp-content/uploads/2016/06/2-8.jpg"
---

**Його вага, пасажиромісткість та швидкість, за словами конструкторів, не мають аналогів у світі в своєму класі. Моноплан «ЛА-50» із промовистою назвою «Патріот», зібраний в цеху [ПП «УМБР-Бровари»](https://www.angpatriotua.com/index.php?route=information/information&information_id=4), претендує не тільки зробити в авіабудуванні справжній фурор, а і, як кажуть винахідники цього маленького дива,  потрапити в Книгу рекордів України. І не лише літак, а і злітна смуга, яку зроблено з тротуарної плитки на … сміттєзвалищі, що суперечить усім правилам побудови аеропортів.**

Бровари. Кінцева зупинка автобуса №403. За часів СРСР тут було потужне підприємство «Управління механізації будівельних робіт», але Перебудова внесла свої корективи: розруха, безробіття, і занедбане підприємство було продано з «молотка». **«УМБР-Бровари»** (Управління механізації будівельних робіт)_,_ засновником якого став **Олександр Головач,** розпочало свою діяльність близько 16 років тому із виробництва тротуарної плитки. Власне, практично всю плитку, по якій ходять броварчани, вироблено у цехах Управління. Згодом на підприємстві почали випускати і обладнання для її виробництва, яке знаходить попит далеко за межами України. А два роки тому на території підприємства виросла нова чотириповерхова будівля із інтригуючим написом **«Розробка та виробництво авіаційної техніки».**

[![1Літаки](https://mpz.brovary.org/wp-content/uploads/2016/06/1-5.jpg)](https://mpz.brovary.org/wp-content/uploads/2016/06/1-5.jpg)

\[caption id="attachment\_57473" align="aligncenter" width="600"\][![3Літаки](https://mpz.brovary.org/wp-content/uploads/2016/06/3-5.jpg)](https://mpz.brovary.org/wp-content/uploads/2016/06/3-5.jpg) Олександр Головач\[/caption\]

**Спроба №1**

Хрещеним батьком монопланів «ЛА» став український конструктор **Михайло Волинець**. _«Такими літаками я  займаюся з 1980 року, -_ розповідає конструктор. _-  Як і в кожного художника, у мене є мета – створити ідеальний літак. Двомісних монопланів із мотором «Ротакс» у світі багато, а от чотиримісних – немає. Вірніше, вони є, і найбільш продавані, але дуже дорогі, і звичайним людям не доступні. Ми ж  із Олександром Головачем хотіли розширити ринок таких літальних апаратів створивши свій, унікальний, об'єднавши  найкращі характеристики подібних монопланів»._

\[caption id="attachment\_57486" align="aligncenter" width="600"\][![15Літаки](https://mpz.brovary.org/wp-content/uploads/2016/06/15-4.jpg)](https://mpz.brovary.org/wp-content/uploads/2016/06/15-4.jpg) Михайло Волинець\[/caption\]

\[caption id="attachment\_57479" align="aligncenter" width="600"\][![9Літаки](https://mpz.brovary.org/wp-content/uploads/2016/06/9-5.jpg)](https://mpz.brovary.org/wp-content/uploads/2016/06/9-5.jpg) Володимир Роганов: " Усі конструкторські задумки спочатку втілюються в життя на дереві". Старий цех, де було зроблено перші форми.\[/caption\]

Будівництво літака розпочали з будівництва цеху та станків для виробництва форм. _«Форми робили із дерева, самотужки, адже матриці для літака коштують мільйони євро,_ - розповідає технологію «приготування» літального апарату начальник відділу збуту  ПП «УМБР-Бровари **Володимир Роганов.** \- _Загалом технологія схожа на виробництво пластикових човнів: склотканина склеюється в кілька слоїв спеціальним клеєм, а потім піддається вакуумному формуванню»._

Спочатку моноплан планувався, як двомоторний, однак два мотори – подвійні затрати, подвійні складнощі та навантаження на літак. А замовнику та конструктору хотілося легкого, швидкого і економного. Тож у процесі розробки в конструкцію було внесено ряд змін.

\[caption id="attachment\_57496" align="aligncenter" width="600"\][![25Літаки](https://mpz.brovary.org/wp-content/uploads/2016/06/25-1.jpg)](https://mpz.brovary.org/wp-content/uploads/2016/06/25-1.jpg) Покататися  на «ЛА-40» можна за 500 грн (10 хв)\[/caption\]

[![30Літаки](https://mpz.brovary.org/wp-content/uploads/2016/06/30-1.jpg)](https://mpz.brovary.org/wp-content/uploads/2016/06/30-1.jpg)

[![29Літаки](https://mpz.brovary.org/wp-content/uploads/2016/06/29-1.jpg)](https://mpz.brovary.org/wp-content/uploads/2016/06/29-1.jpg)

Так з’явилося перше дітище тандему –  експериментальний  4-місний моноплан «ЛА-40» із автомобільним двигуном «Субару». «ЛА-40» [випробовували  не одним днем] https://youtu.be/VuBG0JA-w48?si=yJVGHACk1j084pmo і не одним кілометром. Експеримент удався, та у конструктора з’являлися нові ідеї, стіл поповнювався новими кресленнями, а цех – новими  заготовками для наступного моноплана.

**Спроба №2**

Літак  нового покоління  «ЛА-50 ANG PATRIOT UA»  народився чотири місяці тому.  _«У ньому кожен елемент – силовий, тобто, бере участь у роботі конструкції,_ _\-_ каже Михайло Волинець. - _Ми не винаходили новий велосипед, а за допомогою унікальних технічних рішень максимально вдосконалили вже наявне і отримали найкращий в світі літак у своєму класі»._

[![26Літаки](https://mpz.brovary.org/wp-content/uploads/2016/06/26-1.jpg)](https://mpz.brovary.org/wp-content/uploads/2016/06/26-1.jpg)

\[caption id="attachment\_57499" align="aligncenter" width="600"\][![28Літаки](https://mpz.brovary.org/wp-content/uploads/2016/06/28-1.jpg)](https://mpz.brovary.org/wp-content/uploads/2016/06/28-1.jpg) Директор аеропорту Шматок Станіслав під час випробовування "ЛА-50".\[/caption\]

[![31Літаки](https://mpz.brovary.org/wp-content/uploads/2016/06/31-1.jpg)](https://mpz.brovary.org/wp-content/uploads/2016/06/31-1.jpg)

«Патріот» - український прототип американських літаків «Цирус» та «Даймонд-40», однак має не 2, а 5 сидінь, комп’ютерну бортову систему, що виключає можливі помилки пілотування; відкидне шасі, що дозволяє при мінімальній витраті бензину – 8 л/100 км, розвивати максимальну швидкість – 250 км/год (при вітрі до 15 м /сек) та підніматися до 3,5 км. "Малюк" усе це може робити завдяки потужному авіаційному двигуну «ROTAX-912». Окрім цього, у моноплані спарене керування, що дозволяє використовувати  його в якості навчально-тренувального.

_"За всіма технічними характеристиками, моноплан має важити не менше 1 тонни, та важить усього 380 кг",_ - хвалиться Олександр Головач. Загалом літальний апарат схожий на конструктор, адже крила та хвостовий стабілізатор знімаються, що робить його зручним у транспортуванні. Окрім цього, «Патріот» має можливості надлегкого літального апарату: при злеті та посадці обмежується **200**\-метровою злітною смугою, на що здатен тільки 2-місний літак.  Олександр Головач сподівається, що такі «здібності» їхнього винаходу  значно збільшать його затребуваність, адже подібним літакам потрібно для розгону 600 метрів. Та в Україні аеродромів із такими злітними смугами всього 30. А от 400-метрових злітних смуг в Україні 800. У світі літаки з подібними технічними характеристиками фермери використовують у якості велосипедів – для перельоту із ранчо на ранчо. Українське диво можна використовувати не тільки для сільськогосподарських робіт – опилювання полів, а і для роботи на кордонах та в якості аеро-таксі. Та поки що «ЛА-50», після повернення із виставки, що проходила в квітні цього року в німецькому місті Friedrichshafen, [продовжує проходити тестування] https://www.youtube.com/watch?v=aurCwnADS7c&list=UUNsLK28rdelH46z08VlNHgg&index=11 _. «Мали б сертифікат – за **130 000 доларів**_ _продали б його в Німеччині відразу, -_  каже Олександр Головач, адже унікальні технічні  характеристики маленького українця, незвичний стильний силует, національна окраска – «вишиванка» не залишили байдужими як гостей виставки, так і журналістів.

\[caption id="attachment\_57482" align="aligncenter" width="600"\][![11Літаки](https://mpz.brovary.org/wp-content/uploads/2016/06/11-5.jpg)](https://mpz.brovary.org/wp-content/uploads/2016/06/11-5.jpg) Технологія "приготування" літака: склотканина склеюється в кілька слоїв спеціальним клеєм, а потім піддається вакуумному формуванню.\[/caption\]

\[caption id="attachment\_57484" align="aligncenter" width="600"\][![13Літаки](https://mpz.brovary.org/wp-content/uploads/2016/06/13-4.jpg)](https://mpz.brovary.org/wp-content/uploads/2016/06/13-4.jpg) Після вакуумного формування деталь проходить "косметичні" процедури.\[/caption\]

\[caption id="attachment\_57481" align="aligncenter" width="600"\][![11 (2)Літаки](https://mpz.brovary.org/wp-content/uploads/2016/06/11-2-1.jpg)](https://mpz.brovary.org/wp-content/uploads/2016/06/11-2-1.jpg) Новий цех у новому приміщенні.  Третій літак "ЛА".\[/caption\]

Поки «спроба №2» проходить ряд випробувань, у цехах підприємства вже на «підході» ще один моноплан – удосконалена модель «ЛА-50». _«Нині маємо літак, який на 99% готовий до серійного виробництва, -_ каже конструктор. _-  Та вдосконалювати його продовжуватимемо, як робили свого часу винахідники із літаком  Антонова «АН- 12»: його 30 років будували і стільки ж вдосконалювали»._

**Незвичайний аеродром, або Як усе починалося...**

А розпочалося в Олександра Головача все з ґвинтокрила. Придбаний літальний апарат став для  нього продовженням дитячого захоплення машинками-картами _(невеличкі гоночні автомобілі – авт.),_ які шестикласник Броварської ЗОШ №7 конструював на гуртку юних техніків при Будинку дитячої та юнацької творчості. Захоплення моделюванням хлопцю передалося від батька – інженера-конструктора Миколи Головача. Свої перші «витвори» - карти з двигуном від мотоцикла «Мінськ», Олександр випробовував, ганяючи по вулиці Короленка. Так дитяче завзяття картингом плавно перейшло і в доросле життя. Ставши «на ноги» в бізнесі, Олександр здійснив свою давню мрію – літати, і придбав  гелікоптер. Коли самотужки освоїв професію пілота гелікоптера, загорівся навчитися літати і на літаку. Придбаний моноплан вимагав особливих умов як зберігання, так і експлуатації, тож на околиці села Гоголів Головач і розпочав будівництво приватного аеродрому. Як каже пан Олександр, летовище можна віднести до категорії унікальних, адже побудовано його... на сміттєзвалищі, глибиною в 4 метри.

\[caption id="attachment\_57494" align="aligncenter" width="600"\][![23Літаки](https://mpz.brovary.org/wp-content/uploads/2016/06/23-1.jpg)](https://mpz.brovary.org/wp-content/uploads/2016/06/23-1.jpg) Авіаційний комплекс для випробування та зберігання літаків. Село Гоголів (12 км від Броварів)\[/caption\]

[![32Літаки](https://mpz.brovary.org/wp-content/uploads/2016/06/32-1.jpg)](https://mpz.brovary.org/wp-content/uploads/2016/06/32-1.jpg)

[![33Літаки](https://mpz.brovary.org/wp-content/uploads/2016/06/33.jpg)](https://mpz.brovary.org/wp-content/uploads/2016/06/33.jpg)

Це і справді восьме «чудо світу», адже аеродром на місці полігону відходів - нонсенс, що суперечить залізним правилам побудови аеропортів, - розповідає його творець. _«Іншого  вільного місця поблизу Броварів, що б мало необхідну довжину для злітної полоси, – 500 метрів, придбати мені не вдалося», -_ пояснює пан Олександр. Подібну практику використання промислових і побутових відходів мають лише в Японії. Правда там сміття переробляють, пресують у брикети та роблять із них штучні острови, на яких будують стадіони, музеї, теплиці, парки. В Осакському заливі на штучному острові зі сміття побудували навіть аеропорт. У Гоголеві сміття не переробляли, а максимально спресували та заклали тротуарною плиткою. Зробили це спеціально, розповідає Олександр Головач, адже полігон під важкістю плитки просідає плавно, без раптових провалів. Раз на два-три роки злітну смугу вирівнюють, підкладаючи плитку. _«З часом сміттєзвалище перестане «утрамбовуватися» і  аеродром залишиться рівним і надійним»_, -  переконує власник аеродрому.

\[caption id="attachment\_57498" align="aligncenter" width="600"\][![27Літаки](https://mpz.brovary.org/wp-content/uploads/2016/06/27-1.jpg)](https://mpz.brovary.org/wp-content/uploads/2016/06/27-1.jpg) Охочі орендують ангари для зберігання своїх літальних апаратів – літаків,  ґвинтокрилів, безпілотників\[/caption\]

У Державіаслужбі України не поспішали надавати ліцензію на це ноу-хау. Однак випробування підтвердили: злітна смуга нічим не поступається традиційній, і в 2014 році аеродром у с. Гоголів отримав свій офіційний статус. Такий експеримент доводить: немає нічого надійнішого за те, що зроблено з любов’ю і з перспективою на довгі роки.

**Дитяча школа авіамоделювання**

Сьогодні ми можемо стверджувати впевнено: на Броварщині літакобудування є! І майбутні авіаконструктори також. Їх підготовкою займаються у дитячому аеромодельному гуртку, який  півроку тому відкрито на базі аеропорту. За цей короткий час юні конструктори встигли стати переможцями на кількох чемпіонатах не тільки України, і черговий раз прославити  Бровари.

[![19Літаки](https://mpz.brovary.org/wp-content/uploads/2016/06/19-1.jpg)](https://mpz.brovary.org/wp-content/uploads/2016/06/19-1.jpg)

[![17Літаки](https://mpz.brovary.org/wp-content/uploads/2016/06/17-1.jpg)](https://mpz.brovary.org/wp-content/uploads/2016/06/17-1.jpg)

[![18Літаки](https://mpz.brovary.org/wp-content/uploads/2016/06/18-1.jpg)](https://mpz.brovary.org/wp-content/uploads/2016/06/18-1.jpg)

**Фото - автора**
