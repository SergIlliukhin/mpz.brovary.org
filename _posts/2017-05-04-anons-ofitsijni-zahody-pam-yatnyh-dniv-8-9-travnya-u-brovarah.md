---
title: "АНОНС: Офіційні заходи до пам’ятних днів 8 і 9 травня у Броварах"
date: 2017-05-04
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "8-travnya"
  - "9-travnya"
  - "anons"
  - "brovary"
  - "vshanuvannya"
  - "den-pamyati"
  - "den-pamyati-ta-prymyrennya"
  - "den-peremogi"
  - "den-peremogy-nad-natsyzmom"
  - "komunizm"
  - "natsyzm"
  - "novini"
  - "ofitsiyni-zahodi"
  - "radyanski-svyata"
  - "svyatkuvannya"
coverImage: "wp-content/uploads/2016/05/Dyen_Pabyedy_00041.jpg"
---

**Цьогоріч відзначення Дня пам’яті та примирення і Дня перемоги над нацизмом у Другій світовій війні майже не відрізнятимуться від аналогічних заходів останніх років у Броварах. Такого висновку можна дійти, ознайомившись із офіційною програмою подій, анонсованих на [сайті](https://www.kulturabr.kiev.ua/) відділу культури Броварської міської ради.**

Протягом усього травня у Броварському краєзнавчому музеї обіцяють проводити оглядові та тематичні [екскурсії](https://www.kulturabr.kiev.ua/content/provedennya-oglyadovyh-ta-tematychnyh-ekskursiy-do-dnya-pamyati-ta-prymyrennya-ta-dnyu), присвячені пам’ятним дням. А найближчої суботи, **6 травня**, у Броварській міській бібліотеці презентуватимуть тематичну [книжкову виставку](https://www.kulturabr.kiev.ua/content/u-pamyati-naviky-zberezhu-tematychna-knyzhkova-vystavka-do-dnya-pamyati-ta-prymyrennya-ta) «У пам’яті навіки збережу…»

У День пам’яті та примирення, **8 травня**, в МКЦ «Прометей» **з 11:00 до 15:00** обіцяють [концерт](https://www.kulturabr.kiev.ua/content/koncert-do-dnya-pamyati-ta-prymyrennya), подробиць якого не розголошують. Цього ж дня та у цей самий час у міській бібліотеці для дітей відбудеться [виставка-реквієм](https://www.kulturabr.kiev.ua/content/vystavka-rekviyem-tilky-pamyat-ne-syviye-pryurochena-do-dnya-pamyati-ta-prymyrennya-ta-dnyu) «Тільки пам’ять не сивіє».

\[caption id="attachment\_69975" align="aligncenter" width="600"\][![](https://mpz.brovary.org/wp-content/uploads/2017/05/1.jpg)](https://mpz.brovary.org/wp-content/uploads/2017/05/1.jpg) Стилізована квітка маку - офіційний символ відзначення пам'ятних днів 8 і 9 травня в Україні\[/caption\]

Попри державну політику на зміщення акценту від святкування до вшанування пам’яті загиблих саме 8 травня, у Броварах головні масові заходи відбудуться саме на День перемоги над нацизмом у Другій світовій війні, тобто **9 травня**.

Від самого ранку – **із 8:00 до 10:00** – традиційно обіцяють [покладання квітів](https://www.kulturabr.kiev.ua/content/pokladannya-kvitiv-na-miscya-pohovan-voyiniv-zagyblyh-v-ato-geroya-nebesnoyi-sotni-dvoryanec) на місцях поховань воїнів, загиблих в АТО, Героя Небесної Сотні Антоніни Дворянець і ветеранів Другої світової війни. Чи принесуть квіти, [як минулого року](https://mpz.brovary.org/shlyah-vid-svyata-do-vshanuvannya-pam-yati-abo-yak-u-brovarah-vidznachaly-den-peremogy-nad-natsyzmom-fotoreportazh/), також до монумента більшовикам у сквері Слави, чиновники не уточнюють.

Опісля покладання, **із 10:00 до 12:00**, біля меморіалу «Загиблим у роки Великої Вітчизняної війни броварчанам», що біля парку «Перемога» по вул. Ярослава Мудрого, традиційно мають провести [мітинг](https://www.kulturabr.kiev.ua/content/mityng-prysvyachenyy-dnyu-peremogy-nad-nacyzmom-u-drugiy-svitoviy-viyni), присвячений Дню перемоги над нацизмом у Другій світовій війні.
