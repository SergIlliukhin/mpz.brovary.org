---
title: "Кищук сподівається, що Порошенко залишить його на посаді"
date: 2014-05-27
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "kachor"
  - "kishhuk"
  - "kozlov"
  - "kukshin"
  - "mishko"
  - "novini"
  - "predstavlennya"
  - "rda"
  - "turchinov"
coverImage: "wp-content/uploads/2014/05/foto-12.jpg"
---

**[![oek2](https://mpz.brovary.org/wp-content/uploads/2014/05/oek2.jpg)](https://mpz.brovary.org/wp-content/uploads/2014/05/oek2.jpg)Новопризначений голова Броварської РДА Олег Кищук сьогодні, 27 травня, був представлений місцевій громаді. На знайомство з новим керівником району зібрався повний актовий зал приміщення РДА – переважно працівники райдержадміністрації, освітяни, медики, комунальники та інші представники бюджетної сфери.**

Олег Кищук виступив перед присутніми з короткою стандартною промовою, в якій заявив, що під його керівництвом РДА змінить принципи взаємодії з громадою, а відтак закликав усіх звертатися до нього, раптом десь на Броварщині виникатимуть порушення закону. Голова РДА зазначив, що пріоритетом його діяльності на посаді має бути збереження функціонування державного апарату на території Броварщини: соціальних виплат, медичного обслуговування, тощо. Після виступу Кищук запропонував присутнім ставити свої запитання: першим поспілкуватися з Олегом Євгенійовичем вирішив координатор місцевого Люстраційного комітету Андрій Качор.

<iframe src="//www.youtube.com/embed/Ll1xjghyNKw" width="480" height="360" frameborder="0" allowfullscreen="allowfullscreen"></iframe>

Качор запитав у Кищука, яким чином відбулося саме призначення на цю посаду. Адже відомо, що при Київській облдержадміністрації [було створено експертну групу](https://www.brovary-rada.gov.ua/gromadske-obgovorennya-kandidat%D1%96v-na-posadi-gol%D1%96v-raiderzhadm%D1%96n%D1%96strats%D1%96i-ki%D1%97vshchini), котра має розглядати кандидатури на посади голів районних РДА. [Після протестів мешканців броварських сіл](https://mpz.brovary.org/brovarchani-piketuvali-kabinet-ministriv-vimagayuchi-ne-priznachati-kishhuka-golovoyu-rda/), ця група відхилила кандидатуру Кищука як претендента на посаду керівника районної держадміністрації. Однак 23 травня Броварщина [з подивом дізналась про розпорядження Турчинова](https://mpz.brovary.org/turchinov-priznachiv-kishhuka-golovoyu-brovarskoyi-rda/) щодо призначення Кищука очільником району. Таким чином центральна влада порушила власну обіцянку щодо участі громади в процесі призначення голів РДА, а відтак Кищука призначили кулуарно - як і в часи Януковича.

[![кищук](https://mpz.brovary.org/wp-content/uploads/2014/05/kishhuk.jpg)](https://mpz.brovary.org/wp-content/uploads/2014/05/kishhuk.jpg)

На це Олег Кищук зауважив, що все відбулося згідно з чинним законодавством, адже голів районних держадміністрацій призначає президент – в даному випадку в.о. глави держави Турчинов. Олег Євгенійович заявив, що на його думку потрібно відходити від «різноманітних комісій, народних рад, походів та мітингів», а працювати виключно по букві закону.

<iframe src="//www.youtube.com/embed/n4CS_4iGE90" width="480" height="360" frameborder="0" allowfullscreen="allowfullscreen"></iframe>

За тим слово за трибуною взяв мешканець Княжич, представник  ГО Спілки власників майна і земель «Селянський Рух» - організації, відомої [давньою і тривалою боротьбою проти Олега Кищука](https://blogs.korrespondent.net/blog/users/3242622-oleh-kyschuk-deputat-nezruchnyi-dlia-vlady) в Княжичах. Представники цієї організації звинувачують Кищука в земельних оборудках, корупційній змові з головою села Ольгою Касьян та привласненні княжицької артезіанської свердловини. Однак під час свого виступу представник організації утримався від різких випадів в бік новопризначеного голови РДА, обмежившись лише пропозицією, аби Олег Кищук відмовився від зарплати голови РДА – у зв’язку зі скрутною економічною ситуацією в країні.

<iframe src="//www.youtube.com/embed/IPFvPPgqxXo" width="480" height="360" frameborder="0" allowfullscreen="allowfullscreen"></iframe>

Водночас вже коли Олег Євгенійович полишив сцену актової зали, представники Люстраційного комітету вирішили поставити ще пару запитань голові РДА, Зокрема, вони поцікавилися, яким Кищук бачить своє майбутнє як посадовця, з огляду на новообраного Президента. Пан Олег висловив сподівання, що новий глава держави все ж залишить його на посаді, не дивлячись на те, що новообрані президенти, як правило, змінюють всю владну вертикаль.

Окрім цього Кищук пообіцяв координатору Люстраційного комітету, що проводитиме поступове очищення держадміністрації від заступників попереднього голови РДА Петра Іваненка. Нагадаємо, що низка чиновників Броварської РДА є фігурантами [резонансної історії з візитом Азарова до Броварів](https://mpz.brovary.org/napadniki-na-lyudey-pid-chas-vizitu-azarova-zaslugovuyut-prinaymni-na-publichniy-osud-foto-video/) в 2012 році. Того дня заступники тодішнього очільника броварського району – зокрема **Олександр Козлов** та **Василь Кукшин** – фізично перешкоджали журналістам «Маєш право знати» здійснювати свої професійні обов’язки та нападали на активістів, забороняючи тим роздавати інформаційні листівки.

<iframe src="//www.youtube.com/embed/9BkiKORvdKo" width="480" height="360" frameborder="0" allowfullscreen="allowfullscreen"></iframe>

Однак виявилось, що роботи щодо звільнення РДА від представників поваленого режиму – не початий край. Журналісти МПЗ зі здивуванням виявили в оточенні Кищука ще одну цікаву персону: [**Руслана Мишко** – координатора «тітушок»](https://mpz.brovary.org/brovarski-rayonni-titushki-hto-zvidki-i-za-skilki/), що [перебували в приміщенні РДА під час мітингу 27 січня](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/), а згодом – [виведених з будівлі крізь «коридор ганьби».] https://www.youtube.com/watch?v=uZkDFvgGa_A 

[![jxtXkzG_nVQ](https://mpz.brovary.org/wp-content/uploads/2014/05/jxtXkzG_nVQ.jpg)](https://mpz.brovary.org/wp-content/uploads/2014/05/jxtXkzG_nVQ.jpg)

Мишко заявив, що є заступником голови РДА, щоправда потім уточнивши, що займає посаду провідного спеціаліста райдержадміністрації з питань фізичної культури та спорту. З його слів, він вже давно перебуває на цій посаді, хоча під час подій 27 січня стверджував, що є «просто небайдужим громадянином, який підтримує Януковича».

<iframe src="//www.youtube.com/embed/UyEyWHpPUmg" width="560" height="315" frameborder="0" allowfullscreen="allowfullscreen"></iframe>

Після урочистого представлення Кищука громаді, новопризначений голова РДА вирішив організувати нараду з новими-старими заступниками, тож відразу після виходу з актового залу Кищук направився до свого кабінету. Біля дверей його вже чекав невеличкий натовп спеціалістів-тітушок, заступників-регіоналів та нападників на журналістів, готових почати спільну роботу з головою РДА Кищуком на благо Броварщини.
