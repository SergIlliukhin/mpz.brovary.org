---
title: "У суботу зірки української естради приїдуть у Бровари на два благодійні концерти для армії"
date: 2014-08-28
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "blagodiyniy-kontsert"
  - "blagodiyniy-kontsert-v-pidtrimku-armiy"
  - "brovary"
  - "vitaliy-kozlovskiy"
  - "vibir-redaktsiyi"
  - "novini"
---

**[![Козловський 2](https://mpz.brovary.org/wp-content/uploads/2014/08/Kozlovskiy-2.jpg)](https://mpz.brovary.org/wp-content/uploads/2014/08/Kozlovskiy-2.jpg)Цієї суботи, 30 серпня, у Броварах відбудеться аж два благодійних концерти в підтримку української армії. Спершу о 16:00 біля ТРЦ «Термінал» (вул. Київська, 316) стартує акція-концерт «Допоможи героям!», а о 18:00 на Майдані Свободи почнеться ще один благодійний виступ музичний виконавців, де збиратимуть гроші на закупівлю необхідного для наших солдат на Донбасі.**

На концерті біля «Терміналу» виступлять зірки української естради Віталій Козловський, Катерина Бужинська, Василь Бондарчук, Наталка Карпа та інші. Зібрані на концерті гроші підуть на лікування поранених захисників України, зазначається в оголошенні. **Початок о 16:00**, вхід вільний.

[![Єврофлаєр 30.08 (1).page2](https://mpz.brovary.org/wp-content/uploads/2014/08/YEvroflayer-30.08-1.page2_.jpg)](https://mpz.brovary.org/wp-content/uploads/2014/08/YEvroflayer-30.08-1.page2_.jpg)

[![Єврофлаєр 30.08 (1).page1](https://mpz.brovary.org/wp-content/uploads/2014/08/YEvroflayer-30.08-1.page1_.jpg)](https://mpz.brovary.org/wp-content/uploads/2014/08/YEvroflayer-30.08-1.page1_.jpg)

Через дві години на центральній площі міста, Майдані Свободи, будуть збирати кошти на потреби українських солдат на передовій – активісти хочуть закупити бронежилетів, касок, медикаментів, продуктів тощо. На благодійному концерті для броварчан планується участь музикантів та гуртів «Сало в шоколаді», «Девонс Формейшн», «Герольд» та «Викрадачі». **Початок о 18:00**.

[![L_CQWdfX1y4](https://mpz.brovary.org/wp-content/uploads/2014/08/L_CQWdfX1y4.jpg)](https://mpz.brovary.org/wp-content/uploads/2014/08/L_CQWdfX1y4.jpg)

Надійна підтримка з тилу відіграє дуже важливу роль для кожного, хто ризикуючи життям на передовій захищає нашу державу у війні з російськими окупантами. Тому організатори обох концертів закликають броварчан прийти та допомогти нашим хлопцям.
