---
title: "На Масиві не вивозять сміття з минулого року: «Комунтранс» звинувачує ЖЕКи, чиновники - мешканців"
date: 2016-01-05
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "komuntrans-brovari"
  - "novini"
  - "uzhkg"
coverImage: "wp-content/uploads/2016/01/DSC_3332-2.jpg"
---

**Подвір’я багатоповерхівок на вулицях Марії Лагунової та Короленка буквально завалені сміттям, яке тут не вивозиться вже півтора тижні. Схожа ситуація і в окремих дворах на Торгмаші, зокрема на вул. Сергія Москаленка (колишня вул. Красовського). У підприємстві «Комунтранс», що займається вивезенням побутового сміття у Броварах, стверджують: деякі ЖЕКи мають кількамісячну заборгованість перед фірмою. В одних ЖЕКах інформацію про борги підтверджують, в інших – спростовують і звинувачують сміттєзбиральну організацію та самих броварчан.**

У зв’язку з численними скаргами мешканців міста, журналісти нашого видання вранці 5 січня здійснили «фотооб’їзд» Броварів аби зрозуміти, яка ж насправді ситуація з вивезенням побутового сміття. На подив, більшість контейнерів **на Торгмаші,** **вулицях Небесної Сотні** (колишня Возз’єднання), **бульварі Незалежності, Ярослава Мудрого** (колишня Кірова) **Аркадія Голуба** (колишня Постишева) та **Грушевського** виявились майже порожніми: вочевидь, днями тут таки вивезли «післяноворічні» відходи.

\[caption id="attachment\_50175" align="aligncenter" width="600"\][![DSC_3358](https://mpz.brovary.org/wp-content/uploads/2016/01/DSC_3358.jpg)](https://mpz.brovary.org/wp-content/uploads/2016/01/DSC_3358.jpg) Подекуди сміття все ж вивезли (вул. Грушевського)\[/caption\]

\[caption id="attachment\_50176" align="aligncenter" width="600"\][![DSC_3349](https://mpz.brovary.org/wp-content/uploads/2016/01/DSC_3349.jpg)](https://mpz.brovary.org/wp-content/uploads/2016/01/DSC_3349.jpg) Однак часто наслідки такого "прибирання" - плачевні\[/caption\]

Проте на вулицях **Марії Лагунової, Короленка та Красовського** ситуація стає загрозливою: поблизу деяких під’їздів сміття вже давно не вміщається в контейнери та великими купами лежить поруч, а вітер та безпритульні собаки розривають пакети та розтягують відходи по всьому подвір’ю. Мешканці будинків підтверджують: сміття тут не вивозиться вже понад тиждень.

\[caption id="attachment\_50177" align="aligncenter" width="600"\][![DSC_3320](https://mpz.brovary.org/wp-content/uploads/2016/01/DSC_3320.jpg)](https://mpz.brovary.org/wp-content/uploads/2016/01/DSC_3320.jpg) Вул. Марії Лагунової, 18\[/caption\]

\[caption id="attachment\_50178" align="aligncenter" width="600"\][![DSC_3322](https://mpz.brovary.org/wp-content/uploads/2016/01/DSC_3322.jpg)](https://mpz.brovary.org/wp-content/uploads/2016/01/DSC_3322.jpg) Вул. Марії Лагунової, 10а\[/caption\]

\[caption id="attachment\_50179" align="aligncenter" width="600"\][![DSC_3326](https://mpz.brovary.org/wp-content/uploads/2016/01/DSC_3326.jpg)](https://mpz.brovary.org/wp-content/uploads/2016/01/DSC_3326.jpg) У дворі вул. Марії Лагунової, 10 та 10а\[/caption\]

\[caption id="attachment\_50180" align="aligncenter" width="600"\][![фото 1](https://mpz.brovary.org/wp-content/uploads/2016/01/foto-1.jpg)](https://mpz.brovary.org/wp-content/uploads/2016/01/foto-1.jpg) Вул. Марії Лагунової, 7а\[/caption\]

На запитання наших кореспондентів у підприємстві «Комунтранс» повідомили, що подібна проблема виникла через заборгованість ЖЕКів перед підприємством: комунальники нібито не сплачують «Комунтрансу» за вивезення сміття ще з листопада минулого року. У ЖЕКу №3, який обслуговує багатоповерхівки на вул. Короленка цю інформацію підтвердили і зазначили, що сміття тут дійсно не прибирають уже дев'яту добу. Проте зі слів комунальників проблема в іншому: їхня організація не може погасити заборгованість перед «Комунтрансом», позаяк за послуги вивезення сміття не сплачують самі мешканці будинків.

\[caption id="attachment\_50181" align="aligncenter" width="600"\][![DSC_3332](https://mpz.brovary.org/wp-content/uploads/2016/01/DSC_3332.jpg)](https://mpz.brovary.org/wp-content/uploads/2016/01/DSC_3332.jpg) Вулиця Короленка\[/caption\]

\[caption id="attachment\_50182" align="aligncenter" width="600"\][![DSC_3334](https://mpz.brovary.org/wp-content/uploads/2016/01/DSC_3334.jpg)](https://mpz.brovary.org/wp-content/uploads/2016/01/DSC_3334.jpg) Вулиця Короленка\[/caption\]

\[caption id="attachment\_50183" align="aligncenter" width="600"\][![DSC_3335](https://mpz.brovary.org/wp-content/uploads/2016/01/DSC_3335.jpg)](https://mpz.brovary.org/wp-content/uploads/2016/01/DSC_3335.jpg) Вулиця Короленка\[/caption\]

\[caption id="attachment\_50184" align="aligncenter" width="600"\][![DSC_3336](https://mpz.brovary.org/wp-content/uploads/2016/01/DSC_3336.jpg)](https://mpz.brovary.org/wp-content/uploads/2016/01/DSC_3336.jpg) Поблизу ЗОШ №10\[/caption\]

\[caption id="attachment\_50185" align="aligncenter" width="600"\][![DSC_3342](https://mpz.brovary.org/wp-content/uploads/2016/01/DSC_3342.jpg)](https://mpz.brovary.org/wp-content/uploads/2016/01/DSC_3342.jpg) Вулиця Короленка\[/caption\]

\[caption id="attachment\_50186" align="aligncenter" width="600"\][![DSC_3348](https://mpz.brovary.org/wp-content/uploads/2016/01/DSC_3348.jpg)](https://mpz.brovary.org/wp-content/uploads/2016/01/DSC_3348.jpg) Вулиця Москаленка (колишня Красовського), Торгмаш\[/caption\]

Тим часом у ЖЕКу №5 усі звинувачення «Комунтрансу» відкидають, а натомість заявляють, що місто вже шукає інше підприємство, котре взяло би на себе вивезення сміття, позаяк на їхнє переконання «Комунтранс» не справляється з покладеними на нього обов’язками.

> Нагадаємо, що питання вивезення сміття у Броварах та заміни обслуговуючої організації востаннє гостро постало влітку минулого року, коли міські подвір'я так само було завалено відходами. Тоді міські чиновники обіцяли розірвати договір з "Конмунтрансом" після виходу резонансного сюжету "Бровари у смітті. Технологія холодного віджиму". Однак після завершення виборчої кампанії питання залишилося не вирішеним.
> 
> <iframe src="https://www.youtube.com/embed/dvCESNgmJzA" width="560" height="315" frameborder="0" allowfullscreen="allowfullscreen"></iframe>

В Управлінні житлово-комунального господарства Броварської міської ради «Маєш право знати» підтвердили, що виконавчі структури вже займаються підготовкою до розірвання договору з «Комунтрансом», проте співрозмовниця в УЖКГ не змогла ні підтвердити, ні спростувати інформацію про нібито заборгованість броварських ЖЕКів перед «Комунтрансом». Так само в Управлінні не змогли назвати точні терміни, коли ситуація з вивезенням сміття в місті нарешті нормалізується.

**Фото - Микола Кожемяко**
