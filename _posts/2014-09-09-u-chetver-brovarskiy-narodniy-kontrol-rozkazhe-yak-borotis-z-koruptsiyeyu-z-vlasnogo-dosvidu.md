---
title: "У четвер \"Броварський народний контроль\" розкаже, як боротись з корупцією - з власного досвіду"
date: 2014-09-09
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarskiy-narodniy-kontrol"
  - "vibir-redaktsiyi"
  - "koruptsiya"
  - "narodniy-kontrol"
  - "novini"
coverImage: "wp-content/uploads/2014/09/Narodniy-kontrol.jpg"
---

**[![Народний контроль 2](https://mpz.brovary.org/wp-content/uploads/2014/09/Narodniy-kontrol-2.png)](https://mpz.brovary.org/wp-content/uploads/2014/09/Narodniy-kontrol-2.png)Уже майже півроку у Броварах діє громадська організація "**Броварський народний контроль**". Активісти разом з юристом розслідують земельні питання, аналізують містобудівну документацію, моніторять роботу міської ради, тримають руку на пульсі роботи броварської лікарні, вивчають роботу комунальних підприємств, долучаються до боротьби проти "мажорських притонів" тощо. За цей час "Народний контроль" вже має свої успішні історії боротьби зі зловживаннями та чимало напрацювань у сфері громадського контролю. То ж у цей четвер, 11 вересня 2014 року, активісти запрошують усіх бажаючих на відкриту зустріч, під час якої обіцяють поділитись досвідом та розповісти найцікавіші історії. Презентаційна зустріч розпочнеться о** **19:00** **в приміщенні актової зали адмінбудівлі по вул. Гагаріна, 18 (білий будинок на Майдані Свободи, третій поверх).**

Зокрема на зустріч, яка має назву "Боротьба з корупцією в Броварах - позитивний досвід", запрошуються усі небайдужі мешканці міста Бровари, а також депутати Броварської міської ради, Народні депутати України, підприємці та просто активні громадяни.

Під час заходу заплановане не лише знайомство громади із діяльністю ГО "Броварський народний контроль", а й активне спілкування та опитування присутніх з метою виявлення найгостріших проблем городян.

Активісти "Броварського народного контролю" переконані, що "місцеве самоврядування - це справа кожного", то ж закликають приходити на зустріч не самим, а з друзями, знайомими та сусідами, адже лише пильний контроль з боку громади може стати запорукою дотримання прав громадян та унеможливити корупцію в органах влади.

[![Народний контроль](https://mpz.brovary.org/wp-content/uploads/2014/09/Narodniy-kontrol.jpg)](https://mpz.brovary.org/wp-content/uploads/2014/09/Narodniy-kontrol.jpg)
