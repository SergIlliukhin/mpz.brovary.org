---
title: "HromadskeBro: народжене у вогні нове броварське телебачення, - ФОТО, ВІДЕО"
date: 2015-07-01
author: 
  username: "pravoznaty"
  display_name: "Маєш право знати"
categories: 
  - "hromada"
  - "aktsiyi-zahodi"
tags: 
  - "hromadskebro"
  - "hromadskebro-tv"
  - "vibir-redaktsiyi"
  - "gromadske-brovary"
  - "gromadske-telebachennya"
  - "datsenko"
  - "dyachenko"
  - "kachor"
  - "kutyepov"
  - "kucher"
  - "mazur"
  - "novini"
  - "prezentatsiya"
  - "sokolenko"
  - "shako"
coverImage: "wp-content/uploads/2015/07/main_hro.jpg"
---

**«Лише Місто як таке може вирішити: чи потрібне йому справді незалежне телебачення. Телебачення, якому можна довіряти, яке буде чесним, об’єктивним та незалежним від усіх центрів впливу. Місто має сказати своє слово: чи готове воно до появи такого ЗМІ, котре працюватиме виключно заради громади і яке громада має утримувати». Це -  лейтмотив виступів авторів і засновників Броварського громадського телебачення, презентація якого стала ефектною окрасою минулого броварського уікенду.**

Все перебувало під загрозою до останнього моменту: субота і перша половина неділі – вихідні, на які було заплановано понад 20 різноманітних заходів – у Броварах майже суцільно накрило дощем. Через це добру половину очікуваних подій скасували, адже сенсу проводити перфоманси на площі чи в парку, які через негоду лишались майже безлюдними, звісно не було. Однак по обіді неділі керівник Громадського Бровари **Андрій Качор** [на своїй сторінці у ФБ самовпевнено заявив:](https://www.facebook.com/andriy.kachor/posts/1015162238507386?pnref=story) «дощ о 20:00 буде припинено, встановиться гарна і тиха погода, презентація відбудеться за будь-яких умов».  З цього можна було хіба посміятися, однак на диво приблизно так все і сталося: за півгодини до анонсованого шоу над Майданом Свободи не те, що розступилися хмари, але й з’явилася величезна веселка. І вже саме під нею хлопці і дівчата з новоствореного медіа-проекту завершували останні приготування до презентації.

[![_DSC3866_45](https://mpz.brovary.org/wp-content/uploads/2015/07/DSC3866_45.jpg)](https://mpz.brovary.org/wp-content/uploads/2015/07/DSC3866_45.jpg)

[![stupak](https://mpz.brovary.org/wp-content/uploads/2015/07/DSC_1238.jpg)](https://mpz.brovary.org/wp-content/uploads/2015/07/DSC_1238.jpg)

[![_DSC3879](https://mpz.brovary.org/wp-content/uploads/2015/07/DSC3879.jpg)](https://mpz.brovary.org/wp-content/uploads/2015/07/DSC3879.jpg)

[![DSC_1255](https://mpz.brovary.org/wp-content/uploads/2015/07/DSC_1255.jpg)](https://mpz.brovary.org/wp-content/uploads/2015/07/DSC_1255.jpg)

Початок затягувався вже майже на півгодини, однак натовп охочих подивитися за публічним народженням нового броварського телебачення щоразу збільшувався. Аби люди не нудьгували в очікуванні, організатори вигадали безпрограшний хід і запросили на свій захід підкорювачів вогню із театру «Street fire»: молодь в чорному одязі майже в буквальному сенсі запалила публіку яскравим фаєр-шоу.

[![_DSC3887](https://mpz.brovary.org/wp-content/uploads/2015/07/DSC3887.jpg)](https://mpz.brovary.org/wp-content/uploads/2015/07/DSC3887.jpg)

[![_DSC3951](https://mpz.brovary.org/wp-content/uploads/2015/07/DSC3951.jpg)](https://mpz.brovary.org/wp-content/uploads/2015/07/DSC3951.jpg)

[![_DSC3955](https://mpz.brovary.org/wp-content/uploads/2015/07/DSC3955.jpg)](https://mpz.brovary.org/wp-content/uploads/2015/07/DSC3955.jpg)

Полум’я виплескувалось з вуст артистів на кілька метрів, інколи ледь не досягаючи натовпу і об’єктивів фотокамер, розливалося по бруківці, летіло вздовж райдуги. Доки організатори закінчували встановлювати декорації та проводити останні налаштування техніки, народ перебував у захваті від такого незвичного дійства на центральній площі міста.

[![_DSC3932](https://mpz.brovary.org/wp-content/uploads/2015/07/DSC3932.jpg)](https://mpz.brovary.org/wp-content/uploads/2015/07/DSC3932.jpg)

[![_DSC3904](https://mpz.brovary.org/wp-content/uploads/2015/07/DSC3904.jpg)](https://mpz.brovary.org/wp-content/uploads/2015/07/DSC3904.jpg)

Зрештою, прямо на стіні нової адмінбудівлі – яку Громадське Бровари «нахабно» використали в якості екрану - з’явився таймер і сповістив, що до презентації Броварського громадського телебачення лишилось вже менше п’яти хвилин.

[![_DSC3979](https://mpz.brovary.org/wp-content/uploads/2015/07/DSC3979.jpg)](https://mpz.brovary.org/wp-content/uploads/2015/07/DSC3979.jpg)

[![DSC_1603](https://mpz.brovary.org/wp-content/uploads/2015/07/DSC_1603.jpg)](https://mpz.brovary.org/wp-content/uploads/2015/07/DSC_1603.jpg)

Піромани зі «Street fire»  залишили арену, а глядачі відраховували останні секунди до початку. Щойно таймер досяг нулів, на стіну будівлі спроектували перший промо-ролик Броварського Громадського, який ще раніше в Мережі викликав неоднозначну реакцію: одні захоплювались художньою якістю та креативом, інші звинувачували режисерів у надмірному «еротизмі».

[![DSC_1636](https://mpz.brovary.org/wp-content/uploads/2015/07/DSC_1636.jpg)](https://mpz.brovary.org/wp-content/uploads/2015/07/DSC_1636.jpg)

<iframe src="https://www.youtube.com/embed/FKb23nfpRdA" width="560" height="315" frameborder="0" allowfullscreen="allowfullscreen"></iframe>

[![DSC_1668](https://mpz.brovary.org/wp-content/uploads/2015/07/DSC_1668.jpg)](https://mpz.brovary.org/wp-content/uploads/2015/07/DSC_1668.jpg)

[![_DSC3990 (1)](https://mpz.brovary.org/wp-content/uploads/2015/07/DSC3990-1.jpg)](https://mpz.brovary.org/wp-content/uploads/2015/07/DSC3990-1.jpg)

Відразу по цьому в іншій частині площі висвітилась телевізійними софітами брендована трибуна, за якою вже стояли нові обличчя нового броварського телебачення: журналісти **Тарас Шако** та **Аліна Мазур.** У стилі телеведучих вони коротко розповіли, чим є Громадське Бровари, коли і як з’явився новий проект  і якого результату вже в перші дні вдалося досягти. Виявилося, що за два з лишком тижні роботи канал спромігся [випустити в інтернет-ефір 15 відеосюжетів](https://www.youtube.com/channel/UCrB8DKC3jO3WogMIcyoazfw), що їх глядачі переглянули понад 12 тисяч разів. Також ведучі нагадали, що про запуск Громадського Бровари повідомили не лише місцеві ЗМІ, але й впливові українські медіа, зокрема [провідне видання у сфері українських ЗМІ «Телекритика».](http://www.telekritika.ua/kontent/2015-06-12/108170)

[![stupak](https://mpz.brovary.org/wp-content/uploads/2015/07/DSC_1661.jpg)](https://mpz.brovary.org/wp-content/uploads/2015/07/DSC_1661.jpg)

[![_DSC3993](https://mpz.brovary.org/wp-content/uploads/2015/07/DSC3993.jpg)](https://mpz.brovary.org/wp-content/uploads/2015/07/DSC3993.jpg)

За тим увага глядачів знову зосередилась на імпровізованому «настінному» екрані: там броварчанам продемонстрували короткий дайджест перших сюжетів Броварського Громадського.

[![_DSC3996](https://mpz.brovary.org/wp-content/uploads/2015/07/DSC3996.jpg)](https://mpz.brovary.org/wp-content/uploads/2015/07/DSC3996.jpg)

<iframe src="https://www.youtube.com/embed/_fF8oV5UnnA" width="560" height="315" frameborder="0" allowfullscreen="allowfullscreen"></iframe>

[![DSC_1700](https://mpz.brovary.org/wp-content/uploads/2015/07/DSC_1700.jpg)](https://mpz.brovary.org/wp-content/uploads/2015/07/DSC_1700.jpg)

Щойно перша частина запланованих для показу відео завершилась, до трибуни вийшов ключовий спікер того вечора: засновник і керівник проекту Громадське Бровари, журналіст **Андрій Качор.**

[![stupak](https://mpz.brovary.org/wp-content/uploads/2015/07/DSC_1747.jpg)](https://mpz.brovary.org/wp-content/uploads/2015/07/DSC_1747.jpg)

[![stupak](https://mpz.brovary.org/wp-content/uploads/2015/07/DSC_1740.jpg)](https://mpz.brovary.org/wp-content/uploads/2015/07/DSC_1740.jpg)

Подякувавши усім присутнім за увагу, Качор розповів, як і чому з’явилась ідея створити у Броварах саме Громадське Телебачення. Андрій згадав, як під час революції місцева влада «вимкнула» власний пропагандистський рупор – телестудію «Наше місто», - і який громада намагалася взяти під свій контроль. Однак тоді відродити місцевий телеканал не вдалося, проте мрії і бажання створити у місті справді якісне ТБ нікуди не поділися. Зі слів Качора їхня команда звернулась до представників місцевого бізнесу, і деякі з них погодилися підтримати фінансово молодий медіа проект, натомість не висуваючи жодних умов. Однак як зазначив виступаючий, це – лише на початок, і кілька підприємців не повинні утримувати громадське ТБ постійно, адже це - справа усієї громади.

[![DSC_1723](https://mpz.brovary.org/wp-content/uploads/2015/07/DSC_1723.jpg)](https://mpz.brovary.org/wp-content/uploads/2015/07/DSC_1723.jpg)

[![_DSC4022](https://mpz.brovary.org/wp-content/uploads/2015/07/DSC4022.jpg)](https://mpz.brovary.org/wp-content/uploads/2015/07/DSC4022.jpg)

«Якщо броварчани справді хочуть мати якісне міське телебачення – лише вони мають його фінансувати. Лише тоді воно буде направду незалежне і тільки тоді місто отримає ЗМІ, яке підніматиме такі проблеми, котрі більше ніхто не наважується чіпати. І тоді ми отримаємо справді Громадське Телебачення – в найширшому розуміння цього слова» - сказав Качор на завершення свого виступу.

[![DSC_0132](https://mpz.brovary.org/wp-content/uploads/2015/07/DSC_0132.jpg)](https://mpz.brovary.org/wp-content/uploads/2015/07/DSC_0132.jpg)

Перед тим, як присутні отримали змогу поставити команді Громадського Бровари свої запитання, організатори презентували свій перший великий сюжет на соціальну тему. А за великим рахунком – короткометражний фільм про те, як в Україні - та зокрема у Броварах – відбувається процес люстрації. На екрані розпочався показ фільму «Капітан Шуб: історія люстрованого даішника з Броварів».

[![DSC_1750](https://mpz.brovary.org/wp-content/uploads/2015/07/DSC_1750.jpg)](https://mpz.brovary.org/wp-content/uploads/2015/07/DSC_1750.jpg)

<iframe src="https://www.youtube.com/embed/mh6mBt1-T9w" width="560" height="315" frameborder="0" allowfullscreen="allowfullscreen"></iframe>

[![DSC_1800](https://mpz.brovary.org/wp-content/uploads/2015/07/DSC_1800.jpg)](https://mpz.brovary.org/wp-content/uploads/2015/07/DSC_1800.jpg)

Вже опісля прем’єри на сцену вийшли спеціальні гості презентації: зірка «Громадського телебачення» **Богдан Кутєпов** (який до цього розважав публіку своїм зірковим баяном), головний редактор «Маєш право знати» **Аліна Дяченко**, журналістка «Громадського радіо» **Наталка Соколенко**, журналіст-розслідувач **Тетяна Даценко**, ведуча вечірніх новин на СТБ **Оля Кучер**.

\[caption id="attachment\_41698" align="aligncenter" width="600"\][![_DSC4051](https://mpz.brovary.org/wp-content/uploads/2015/07/DSC4051.jpg)](https://mpz.brovary.org/wp-content/uploads/2015/07/DSC4051.jpg) Богдан Кутєпов і Наталка Соколенко\[/caption\]

\[caption id="attachment\_41699" align="aligncenter" width="600"\][![_DSC4083](https://mpz.brovary.org/wp-content/uploads/2015/07/DSC4083.jpg)](https://mpz.brovary.org/wp-content/uploads/2015/07/DSC4083.jpg) Тетяна Даценко\[/caption\]

\[caption id="attachment\_41700" align="aligncenter" width="600"\][![DSC_2064](https://mpz.brovary.org/wp-content/uploads/2015/07/DSC_2064.jpg)](https://mpz.brovary.org/wp-content/uploads/2015/07/DSC_2064.jpg) Ольга Кучер\[/caption\]

\[caption id="attachment\_41701" align="aligncenter" width="600"\][![DSC_2085](https://mpz.brovary.org/wp-content/uploads/2015/07/DSC_2085.jpg)](https://mpz.brovary.org/wp-content/uploads/2015/07/DSC_2085.jpg) Аліна Дяченко\[/caption\]

Прикметно, що всі виступаючі жінки – уродженки або мешканки Броварів. Окрім вітальних слів, запрошені тележурналісти розповіли, наскільки важливо мати в такому місті як Бровари власне локальне телебачення, наводили приклади зі своєї практики про те, наскільки сильно місцеве телебачення може впливати на владу та контролювати її.

\[caption id="attachment\_41702" align="aligncenter" width="600"\][![DSC_1901](https://mpz.brovary.org/wp-content/uploads/2015/07/DSC_1901.jpg)](https://mpz.brovary.org/wp-content/uploads/2015/07/DSC_1901.jpg) Наталка Соколенко розповідає, як в американські міста збирають на свої громадські телебачення мільйонні бюджети "з миру - по нитці"\[/caption\]

\[caption id="attachment\_41703" align="aligncenter" width="600"\][![_DSC4048](https://mpz.brovary.org/wp-content/uploads/2015/07/DSC4048.jpg)](https://mpz.brovary.org/wp-content/uploads/2015/07/DSC4048.jpg) Богдан Кутєпов приємно вражений після перегляду "Капітана Шуба"\[/caption\]

Наприкінці гості побажали команді новоствореного каналу ніколи не забувати: хто їхня аудиторія і хто їхній головний замовник. У своїй завершальній промові вже згаданий Богдан Кутєпов закликав молоду команду: «Цінуйте себе і цінуйте свою аудиторію. Довіра – це ваш найбільший капітал. Те, що ви можете робити професійний телепродукт – ми вже всі побачили. Але тепер головне – не втратити довіру людей. І якщо люди побачать, що Громадське працює заради громади – тоді місто вас підтримає».

\[caption id="attachment\_41710" align="aligncenter" width="600"\][![DSC_0142](https://mpz.brovary.org/wp-content/uploads/2015/07/DSC_0142.jpg)](https://mpz.brovary.org/wp-content/uploads/2015/07/DSC_0142.jpg) Глядачі запитували про найближчі плани Громадського Бровари та цікавилися, де журналісти планують брати кошти.\[/caption\]

\[caption id="attachment\_41705" align="aligncenter" width="600"\][![_DSC4046](https://mpz.brovary.org/wp-content/uploads/2015/07/DSC4046.jpg)](https://mpz.brovary.org/wp-content/uploads/2015/07/DSC4046.jpg) Кутєпов - Громадському Бровари: "Довіра людей - ваш найцінніший скарб. Не втратьте її!"\[/caption\]

Закінчилось того вечора все, як і почалось: баяном від Кутєпова та яскравим фаєр-шоу.

[![_DSC4145](https://mpz.brovary.org/wp-content/uploads/2015/07/DSC4145.jpg)](https://mpz.brovary.org/wp-content/uploads/2015/07/DSC4145.jpg)

[![_DSC4146](https://mpz.brovary.org/wp-content/uploads/2015/07/DSC4146.jpg)](https://mpz.brovary.org/wp-content/uploads/2015/07/DSC4146.jpg)

[![_DSC4153](https://mpz.brovary.org/wp-content/uploads/2015/07/DSC4153.jpg)](https://mpz.brovary.org/wp-content/uploads/2015/07/DSC4153.jpg)

[![_DSC4156](https://mpz.brovary.org/wp-content/uploads/2015/07/DSC4156.jpg)](https://mpz.brovary.org/wp-content/uploads/2015/07/DSC4156.jpg)

[![DSC_1541](https://mpz.brovary.org/wp-content/uploads/2015/07/DSC_1541.jpg)](https://mpz.brovary.org/wp-content/uploads/2015/07/DSC_1541.jpg)

Фото Дмитра Суспіцина та Романа Ступака

**Громадське Бровари відкрило спеціальний рахунок для пожертв та благодійних внесків на розвиток та підтримку проекту. Кошти будуть перераховані на статутну діяльність ГО "Броварське громадське телебачення" - за принципом відкритості, що її декларує Громадське телебачення. Номер рахунку в ПриватБанку 5169 3305 0728 3940**
