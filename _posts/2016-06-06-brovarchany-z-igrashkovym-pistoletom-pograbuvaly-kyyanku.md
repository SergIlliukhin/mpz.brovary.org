---
title: "Броварчани з іграшковим пістолетом пограбували киянку"
date: 2016-06-06
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovarchani"
  - "napad"
  - "novini"
  - "politsiya"
---

**Двоє молодиків із Броварів напали на жінку в столиці та відібрали в неї мобільний та золотий ланцюжок, [повідомляє](https://www.npu.gov.ua/uk/publish/article/1932567) відділ комунікації ГУНП у місті Києві. Затриманим загрожує до 10 років ув'язнення.**

За даними поліції, у підземному переході на проспекті Возз'єднання двоє молодих хлопців із погрозами відібрали у жінки мобільний телефон та золотий ланцюжок. Заява щодо нападу надійшла до чергової частини Дніпровського управління поліції. Поліцейські затримали двох 23-річних броварчан неподалік місця злочину: у молодиків виявили речі потерпілої, а також дитячий металевий пістолет.

Слідчим відділом Дніпровського управління поліції матеріали внесено до Єдиного реєстру досудових розслідувань за попередньою правовою кваліфікацією ч. 2 ст. 187 (розбій) Кримінального кодексу України, яка передбачає покарання у вигляді тюремного ув’язнення на строк до **10 років** із конфіскацією майна.

Одного із учасників нападу затримали, іншого - відпустили під особисте зобов’язання, у порядку статті 208 Кримінального процесуального кодексу України. У ході слідства правоохоронці встановлять ступінь вини кожного з учасників.
