---
title: "Як не потрапити в затор на Великдень та доїхати до цвинтаря на Гробки – ОФІЦІЙНИЙ РОЗКЛАД"
date: 2017-04-13
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "avtotransport"
  - "brovary"
  - "velikden"
  - "grobky"
  - "marshrutki"
  - "novini"
  - "obmezhennya-ruhu"
  - "pasha"
  - "perekryttya"
  - "politsiya"
  - "pomynalni"
  - "ruh"
  - "svyato"
  - "tserkva"
coverImage: "wp-content/uploads/2017/04/pomynalni-grobky-tsvyntar-kladovyshhe-osvyachennya-velykden-pasha.jpg"
---

**До святкування Великодня, яке відбудеться вже цими вихідними, з метою безпеки обмежать автомобільний рух поруч із броварськими церквами. А вже за тиждень, у поминальні дні, організують рух додаткових маршруток до кладовищ. Тим часом, водіям заборонять в’їзд до цвинтарів. Однак влаштують паркування неподалік кладовища по вул. Перонній. Про це йдеться у повідомленнях на сайті Броварської міської ради.**

Як зазначено в [розпорядженні](https://brovary-rada.gov.ua/documents/27069.html) міського голови, на свято Великодня, **з 24:00 15 квітня до 08:00 16 квітня** обмежать рух транспорту по вул. Київській (від перехрестя вулиць Київської та Гагаріна до перехрестя вулиць Київської та Шевченка). А також – по вул. Гагаріна, вул. Петлюри Симона, вул. Сергія Москаленка неподалік релігійних споруд.

Через тиждень, **22 та 23 квітня**, у поминальні дні [буде закритий в’їзд](https://brovary-rada.gov.ua/news/15038.html) на територію кладовищ по вул. Перонній і по вул. Олега Онікієнка. Водночас, на цвинтарі про вул. Перонній організують спеціальний транспорт (електромобілі) для безкоштовного перевезення людей похилого віку та інвалідів. Для паркування автівок неподалік облаштують тимчасовий майданчик. Заїхати туди можна буде з вул. Переяславський шлях.

\[caption id="attachment\_69025" align="aligncenter" width="600"\][![](https://mpz.brovary.org/wp-content/uploads/2017/04/karta-shema-ruh-kladovyshe-peronna-.jpg)](https://mpz.brovary.org/wp-content/uploads/2017/04/karta-shema-ruh-kladovyshe-peronna-.jpg) Схема проїзду до паркування для атомобілістів\[/caption\]

Для тих, хто захоче відвідати поховання громадським транспортом, [організують](https://brovary-rada.gov.ua/documents/27068.html) дві додаткові автобуси. **22 та 23 квітня** перевезення пасажирів до міських кладовищ будуть здійснювати за такими напрямками:

> [Маршрут № 1](https://1drv.ms/w/s%21Ar1z57mhE8x2nW1iKGKOaAI0CJx2): «Геологорозвідка - вул. Київська – вул. Шевченка – БЦРЛ (Поліклініка) – вул. Шевченка - вул. Київська - вул. Гагаріна - Старе кладовище – вул. Олега Онікієнка - Нове кладовище» та в зворотньому напрямку.
> 
> [Маршрут № 2:](https://1drv.ms/w/s%21Ar1z57mhE8x2nW4ZNQz3fuIZOqTI) «Геологорозвідка - вул. Київська - вул. Ярослава Мудрого – Старе кладовище – вул. Олега Онікієнка - вул. Сергія Москаленка– вул. Олімпійська - вул. Броварської сотні - вул. Олега Онікієнка - Нове кладовище» та у зворотньому напрямку.

**Фото - gradleva.com**
