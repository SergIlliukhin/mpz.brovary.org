---
title: "АНОНС: Сьогодні відбудеться жеребкування кандидатів в мери для участі в теледебатах"
date: 2015-10-07
categories: 
  - "announce"
  - "novyny"
tags: 
  - "brovary"
  - "debaty"
  - "kandidati"
  - "mistsevi-vybory-2015"
  - "novini"
---

7 жовтня о 16:00 на Майдані Свободи відбудеться відкрите жеребкування кандидатів у мери Броварів для участі в дебатах у студії Громадського телебачення Броварів.  Про це повідомляє HromadskeBro на [своїй офіційній сторінці у Фейсбук.](https://www.facebook.com/hromadskebro.tv/photos/a.1438702883119012.1073741829.1413076852348282/1506659519656681/?type=3&notif_t=like)

Як йдеться у повідомленні, проект «Дебати» відбудеться в рамках інформаційного марафону [«Місцеві вибори-2015»](https://mpz.brovary.org/mistsevi-vybory-u-brovarah-2015/), що здійснюється Громадським телебаченням спільно з виданням «Маєш право знати». Протягом трьох тижнів, що залишились до дня голосування, команда HromadskeBro проведе чотири раунди дебатів між кандидатами на посаду броварського міського голови в режимі прямого ефіру та у форматі «один на один» за участю модератора. Окрім кандидатів та їхніх представників на жеребкування запрошені також офіційні спостерігачі за виборчим процесом у Броварах від Громадянської мережі «Опора», Комітету виборців України та члени тервиборчкому.

Як повідомив шеф-редактор «Громадське.Бровари» Андрій Качор, станом на вчора готовність взяти участь в дебатах підтвердили шість із дев’яти зареєстрованих кандидатів на посаду міського голови. Прізвища тих, хто погодився дебатувати в студії Громадського телебачення журналісти оприлюднять під час жеребкування, так само як і детальні правила проведення дебатів.
