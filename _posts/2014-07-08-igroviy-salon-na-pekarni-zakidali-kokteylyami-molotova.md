---
title: "Сьогодні вночі ігровий салон на «Пекарні» закидали коктейлями Молотова"
date: 2014-07-08
tags: 
  - "igrovi-avtomati"
  - "aktivisti"
  - "vibir-redaktsiyi"
  - "kokteyli-molotova"
  - "loto-klub"
  - "novini"
  - "pidpal"
---

**[![фото 4 (1)](https://mpz.brovary.org/wp-content/uploads/2014/07/foto-4-1.jpg)](https://mpz.brovary.org/wp-content/uploads/2014/07/foto-4-1.jpg)Сьогодні вночі на вулиці Київській в районі «Пекарні» групою невідомих був здійснений напад на ігровий салон «Лото Клуб», в результаті чого заклад було спалено вщент.**

Як повідомляють очевидці нічних подій, близько 2:20 до ігрового салону увірвалось з десяток невідомих молодиків в чорних масках. Нападники швидко нейтралізували охоронців закладу, змусили покинути салон адміністратора та відвідувачів. За тим невідомі розтрощили кілька ігрових автоматів та закидали клуб коктейлями Молотова.  Після атаки, яка тривала лічені хвилини, молодики швидко втекли з місця подій. В результаті нападу людських жертв немає, окрім охоронців клубу, котрі отримали незначні травми.

\[caption id="attachment\_27312" align="aligncenter" width="600"\][![фото 3](https://mpz.brovary.org/wp-content/uploads/2014/07/foto-3.jpg)](https://mpz.brovary.org/wp-content/uploads/2014/07/foto-3.jpg) З клубу виносять знищені автомати\[/caption\]

За словами свідків, на місце пригоди досить швидко прибула оперативна група правоохоронців, які, втім, не могли приступити до огляду місця скоєного, позаяк очікували на прибуття пожежних. Вогнеборці невдовзі також з’явились на вулиці Київській, однак пожежна машина прямувала на інший виклик неподалік. Зрештою, рятувальники в захисних костюмах увійшли на територію палаючого закладу, де швидко локалізували пожежу та ліквідували джерело загоряння.

\[caption id="attachment\_27313" align="aligncenter" width="600"\][![фото 2 (1)](https://mpz.brovary.org/wp-content/uploads/2014/07/foto-2-1.jpg)](https://mpz.brovary.org/wp-content/uploads/2014/07/foto-2-1.jpg) Всередині приміщення вигоріло повністю\[/caption\]

Кореспондентам «Маєш право знати» вдалося потрапити всередину спаленого салону, з якого якраз виносили знищене майно. Ігрова зала вигоріла повністю, автомати відновленню не підлягають, зі стелі звисають залишки згорілого кондиціонеру. Менеджери «Лото Клубу» не змогли якимось чином прокоментувати ситуацію, посилаючись на непоінформованість.

\[caption id="attachment\_27314" align="aligncenter" width="600"\][![фото 1 (2)](https://mpz.brovary.org/wp-content/uploads/2014/07/foto-1-21.jpg)](https://mpz.brovary.org/wp-content/uploads/2014/07/foto-1-21.jpg) Зі стелі звисають залишки спаленого кондиціонеру\[/caption\]

Водночас місцеві мешканці запевняють, що салон, котрий позиціонує себе як заклад, де реалізуються державні лотереї, насправді є звичайнісіньким залом ігрових автоматів. Мешканці мікрорайону переконують, що «Лото Клуб», попри законодавчу заборону ігрового бізнесу, успішно функціонує вже не перший рік, а броварська міліція на це жодним чином не реагує. Броварчани вважають, що напад міг бути здійснений націоналістичними середовищами, футбольними ультрас або ж «Правим сектором». Однак на даний момент жодне з цих середовищ не взяло на себе відповідальність за акцію.
