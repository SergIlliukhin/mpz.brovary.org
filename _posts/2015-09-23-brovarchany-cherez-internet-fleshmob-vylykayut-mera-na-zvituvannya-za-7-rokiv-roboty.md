---
title: "Броварчани через інтернет-флешмоб викликають мера на звітування за 7 років роботи"
date: 2015-09-23
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "novini"
  - "sapozhko"
  - "fleshmob"
---

**Вчора активісти броварської команди партії "ДемАльянс" розпочали флеш-моб під назвою "Сапожко, поговори зі мною!" У такий спосіб ініціатори "вірусних фото" хочуть викликати мера міста на діалог з усіма броварчанами - "на відкритий та публічний звіт перед громадою, який він нам усім заборгував 7 разів". Для того, щоб міський голова дізнався, скільки людей хочуть з ним вживу поспілкуватись, учасникам флеш-мобу пропонується написати на аркуші паперу послання меру, сфотографуватись з цим аркушем та запостити його у соцмережі з хештегом [‪#‎СапожкоПоговориЗіМною‬](https://www.facebook.com/hashtag/%D1%81%D0%B0%D0%BF%D0%BE%D0%B6%D0%BA%D0%BE%D0%BF%D0%BE%D0%B3%D0%BE%D0%B2%D0%BE%D1%80%D0%B8%D0%B7%D1%96%D0%BC%D0%BD%D0%BE%D1%8E?source=feed_text&story_id=1631036273826328). У підсумку організатори сподіваються, що мер Броварів Ігор Сапожко таки перестане боятись громади та прозвітує відкрито і публічно про свою роботу.**

Зокрема у повідомленні на бровраській сторінці "Демократичного альянсу" [сказано](https://www.facebook.com/demalliancebrovary):

> За 7 років мер Броварів Ігор Сапожко жодного разу не звітував про свою роботу перед виборцями на відкритій зустрічі, хоча це пряма вимога закону. Він "спілкується" з нами через газети та офіційний сайт і роками уникає прямого діалогу. Однак ми переконані, що міський голова не повинен боятись своєї громади і має бути готовим до публічного та відкритого спілкування з броварчанами, та й зрештою просто має виконувати закон.
> 
> Принцип відкритості є основоположним для справжньої демократії, тому броварська команда "ДемАльянсу" розпочинає інтернет-флеш-моб серед броварчан під назвою "Сапожко, поговори зі мною!". Мета флеш-мобу - викликати мера на діалог з усіма броварчанами, на відкритий та публічний звіт перед громадою, який він нам усім заборгував 7 разів.
> 
> Щоб взяти участь у флеш-мобі, потрібно зробити три дуже простих кроки: 1) Взяти аркуш паперу і написати на ньому "Сапожко, поговори зі мною!" 2) Сфотографуватись з цим написом (можна - на фоні якоїсь проблеми міста, про яку ви б хотіли запитати, або ще якось покреативити) 3) Запостити це фото у соціальних мережах з хештегом[‪#‎СапожкоПоговориЗіМною‬](https://www.facebook.com/hashtag/%D1%81%D0%B0%D0%BF%D0%BE%D0%B6%D0%BA%D0%BE%D0%BF%D0%BE%D0%B3%D0%BE%D0%B2%D0%BE%D1%80%D0%B8%D0%B7%D1%96%D0%BC%D0%BD%D0%BE%D1%8E?source=feed_text&story_id=1631036273826328) (якщо фото буде вдале, можна поставити на аватар ;-)).
> 
> [![Берестовий Флеш-моб](https://mpz.brovary.org/wp-content/uploads/2015/09/Berestovyj-Flesh-mob.jpg)](https://mpz.brovary.org/wp-content/uploads/2015/09/Berestovyj-Flesh-mob.jpg)
> 
> Ми знаємо, що "виборчий штаб" мера активно моніторить броварчан на фейсбуці, тому розраховуємо на оперативне публічне запрошення жителів Броварів на звітування міського голови
> 
> Долучайтесь! Відкритість влади понад усе!
