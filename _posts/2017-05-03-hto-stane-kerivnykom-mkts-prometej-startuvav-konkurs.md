---
title: "Хто стане керівником МКЦ «Прометей»? Стартував конкурс"
date: 2017-05-03
categories: 
  - "announce"
  - "novyny"
tags: 
  - "anons"
  - "brovary"
  - "komisiya"
  - "konkurs"
  - "konkursna-komisiya"
  - "kultura"
  - "mkts"
  - "novini"
  - "prometey"
---

**Днями оголосили про початок проведення конкурсного добору керівника міського культурного центру "Прометей". Кандидат мусить мати вищу освіту, стаж роботи у сфері культури та на керівних посадах не менше трьох років, а також – володіти державною мовою. Нового очільника має визначити конкурсна комісія із представників громадських організацій у сфері культури. До участі у ній наразі також триває відбір. Про це [йдеться](http://brovary-rada.gov.ua/news/15103.html) в оголошенні на офіційному сайті Броварської міської ради.**

Як зазначено в оголошенні, відбір кандидатур для включення до складу конкурсної комісії від громадських організацій здійснюється шляхом жеребкування. Заявки необхідно подати письмово або електронною поштою до **16 травня**. Пропозиції розглянуть протягом наступних двох днів, а **19 травня** відбудеться саме жеребкування.

Членами конкурсної комісії можуть бути:

- незалежні фахівці у сфері культури, публічного або бізнес-адміністрування;
- члени професійних, творчих спілок, об’єднань, асоціацій, організацій у сфері культури, зареєстрованих відповідно до закону;
- члени міжнародних об’єднань, асоціацій, організацій у сферах культури.

Членом конкурсної комісії **не може** бути особа, яка:

- за рішенням суду визнана недієздатною або її дієздатність обмежена;
- має судимість за вчинення злочину, якщо така судимість не погашена або  не знята в установленому законом порядку, або на яку протягом останнього року накладалося адміністративне стягнення за вчинення корупційного правопорушення;
- є близькою особою або членом сім’ї учасника конкурсу чи органу управління;
- є членом трудового колективу МКЦ, на посаду керівника якого проводиться конкурс.

Водночас, [наказом](http://brovary-rada.gov.ua/news/15106.html) відділу культури до складу комісії вже призначили 5-х осіб - усе керівництво відомства та директорів 1-ої школи і Броварської міської дитячої музичної школи.

Документи на участь у конкурсі на посаду директора міського культурного центру приймають **із 28 квітня по 27 травня.** Конкурс проводиться на умовах відкритості, він має бути завершений **не пізніше 26 червня**. Під час другого засідання комісії кандидати мають презентувати проектів програм розвитку МКЦ на один і п’ять років.

Особа, яка бере участь у конкурсі, подає такі документи:

- заява про участь у конкурсі з наданням згоди на обробку персональних даних відповідно до Закону України «Про захист персональних даних»;
- автобіографія, що містить прізвище, ім’я та по батькові, число, місяць, рік і місце народження, інформацію про громадянство, відомості про освіту, трудову діяльність, посаду (заняття), місце роботи, громадську роботу (у тому числі на виборних посадах), контактний номер телефону та адресу електронної пошти чи іншого засобу зв’язку, відомості про наявність чи відсутність судимості;
- копія документа, що посвідчує особу, копії документів про вищу освіту;
- два рекомендаційні листи довільної форми;
- мотиваційний лист довільної форми.

Окрім того, кандидат оже подати інші документи на свій розсуд, які можуть засвідчити його професійні чи моральні якості.

До участі у конкурсі не допускаються особи, які:

- визнані в установленому порядку недієздатними або їх дієздатність обмежена;
- мають судимість за вчинення злочину, якщо така судимість не погашена або  не знята в установленому законом порядку, або на яку протягом останнього року накладалося адміністративне стягнення за вчинення корупційного правопорушення;
- є близькими особами або членом сім’ї керівників органу управління.

> Телефон для довідок: **5-10-61**, електронна адреса: **[kulturabr@ukr.net](mailto:kulturabr@ukr.net)**, фізична адреса: 07400, Київська обл., м. Бровари, бульв. Незалежності, 4. Відповідальна особа – **Лариса Метьолкіна**, заступниця начальниці відділу культури Броварської міської ради.
