---
title: "Київська обласна «Батьківщина» підвела підсумки місцевих виборів  2015 року"
date: 2015-11-18
author: 
  username: "batkivshchyna"
  display_name: "Батьківщина"
categories: 
  - "kolonka-avtora"
---

За результатами виборчої кампанії до місцевих рад 2015 року відбулася прес-конференція керівництва Київської обласної організації політичної партії Всеукраїнське об’єднання «Батьківщина».

Голова Київської обласної партійної організації «Батьківщина» Костянтин Бондарєв та його заступник й перший номер у списку до Київської облради Ганна Старикова розповіли про результати виборів та поділилися планами на майбутнє.

Основною  новиною політичного життя Київщини стало обрання Ганни Старикової на посаду Голови Київської обласної ради VІІ скликання. Спілкуючись з журналістами, вона зазначила, що для неї, як представника потужної команди партії «Батьківщина», головним є – ніколи, ні за яких обставин не зраджувати своїх виборців, бути корисною для простих громадян, домагатися правди і справедливості, дбати про добробут своїх земляків, втілювати в життя реформи, які справді стануть корисними для людей.

Крім того Ганна Старикова окреслила першочергові кроки обласної ради нинішнього скликання, а саме:

По-перше - провести чітку інвентаризацію комунального майна в Київській області та вирішити питання житлово-комунального господарства. При цьому вона наголосила, що зараз влада не може залишити людей без опалення.

По-друге, в планах активна децентралізація. Для Київщини це питання актуальне, адже передбачає новий адміністративно-територіальний поділ області. Депутати минулого скликання не змогли врегулювати питання децентралізації в повній мірі. Але справа не лише в самих депутатах, є і проблеми законодавчої бази, і проблеми в депутатському корпусі Верховної Ради.

«Але не менш головне завдання для мене це об’єднання всіх без виключення депутатів Київської обласної ради, оскільки саме їм громади довірили буди своїми представниками в обласній раді. Я переконана, що всі вони гідні, авторитетні люди, консолідуючи зусилля яких ми зможемо відстоювати інтереси людей і в той же час активно сприяти соціально-економічному розвитку Київщини» - наголосила Ганна Старикова.

Костянтин Бондарєв, підводячи підсумки  місцевих виборів 2015 року, заявив, що

незважаючи на брудні виборчі технології, потужний адміністративний ресурс, задіяний провладною партією, спроби фальсифікації виборчого процесу та масові підкупи виборців Київська обласна організація політичної партії Всеукраїнське об’єднання «Батьківщина»  з гідністю пройшла цей нелегкий шлях, та впевнено посіла друге місце на місцевих виборах.

Щодо подальшої роботи, він наголосив, що «Батьківщина» Київської області продовжить працювати в напрямку встановлення соціально-справедливих комунальних тарифів, збереження  сільськогосподарських земель, розвитку агропромислового комплексу, залучення інвестицій, створення робочих місць. Партійці слідкуватимуть за  прозорістю використання бюджетних коштів та роботою місцевих рад.

«Ми плануємо побудувати на Київщині європейську модель місцевого самоврядування й вся наша робота буде спрямована виключно на відстоювання інтересів місцевих громад. Ми налаштовані на постійний захист людей, очищення регіону від авторитаризму, беззаконня та безправ’я. Ми представники партії «Батьківщина» зробимо все від нас залежне, щоб головним пріоритетом в діяльності депутатів місцевих рад всіх рівнів стала людина, її життя, її сьогодення і майбутнє » - напри кінець заявив Костянтин Бондарєв.
