---
title: "Пройшли обшуки у керівництва Броварської податкової, - Юрій Луценко"
date: 2017-04-07
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "brovarska-dpi"
  - "nezakonne-vidshkoduvannya-pdv"
  - "novini"
  - "yurij-lutsenko"
coverImage: "wp-content/uploads/2017/04/17760163_695878450611333_9064292764656369628_n.jpg"
---

**Броварські податківці мали намір відшкодувати ПДВ у сумі понад 160 млн грн фірмам, юридична адреса яких – свинарник. Про це [повідомив](https://www.facebook.com/LlutsenkoYuri/posts/695878483944663) на своїй сторінці у FB Генеральний прокурор України Юрій Луценко. Наразі Генпрокуратурою проведені обшуки у податковій, за місцем проживання броварських податківців та на свинофермі.**

Як ідеться у повідомленні **Юрія Луценка**, співробітники Генеральної прокуратури України вчора, **6 квітня**, провели обшуки в Броварській податковій інспекції та в місцях проживання її керівників. Обшуки проводились у зв’язку із тим, що податківці невдовзі мали намір відшкодувати **160 млн грн** ПДВ **6** підприємствам, «офіси» яких мали юридичною адресою приміщення свиноферми. Із цієї суми **100 млн грн** Броварська ДПІ вже погодила у своєму висновку до відшкодування. А от аудиторська перевірка обґрунтованості цього  відшкодування чомусь обласним підрозділом ДФС не була проведена.

[![](https://mpz.brovary.org/wp-content/uploads/2017/04/lutsenko.jpg)](https://mpz.brovary.org/wp-content/uploads/2017/04/lutsenko.jpg)

У зв’язку із цією справою прокуратурою  були також проведені обшуки за місцем проживання керівника Броварської обласної податкової інспекціі, у якого було вилучено **180 тис євро** та понад **100 тис доларів**, які не булвнесені в е-декларацію.

Як емоційно відреагував на цю подію Юрій Луценко: _«Інколи свині явно краще людей»._

![](https://mpz.brovary.org/wp-content/uploads/2017/04/17795724_695878453944666_9155688081844175030_n.jpg)

![](https://mpz.brovary.org/wp-content/uploads/2017/04/17760163_695878450611333_9064292764656369628_n.jpg)

**Фото - зі сторінки Юрія Луценка у FB**
