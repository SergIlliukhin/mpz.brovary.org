---
title: "На перехресті, де вчора вдень впав світлофор, ввечері сталось серйозне ДТП"
date: 2013-10-23
author: 
  username: "Aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "vozzyednannya"
  - "grushevskogo"
  - "dtp"
  - "novini"
  - "svitlofor"
---

**[![ДТП Світлофор Грушевського 5](https://mpz.brovary.org/wp-content/uploads/2013/10/DTP-Svitlofor-Grushevskogo-5.jpg)](https://mpz.brovary.org/wp-content/uploads/2013/10/DTP-Svitlofor-Grushevskogo-5.jpg)Сьогодні вранці на перехресті вул. Грушевського та Возз'єднання, де [вчора впав світлофор](https://mpz.brovary.org/svitlofor-shho-vpav-upoperek-dorogi-zagrozhuye-vodiyam-ta-pishohodam-na-peretini-vulits-grushevskogo-ta-vozz-yednannya/), лежали уламки автомобіля. Як розповів "Маєш право знати" очевидець, вчора ввечері близько 22-ої години тут сталось серйозне ДТП.**

Автомобіль, що прямував по вул. Возз'єднання, проігнорував знак "Дати дорогу" та на швидкості врізався в інший автомобіль, який їхав по головній дорозі - вул. Грушевського. За словами свідка, водій-порушник був у нетверезому стані та намагався втекти з місця події. Невдовзі на місце дорожньо-транспортної пригоди прибули ДПС та швидка, проводилась відеозйомка. Постраждалих забрали в лікарню.

[![ДТП Світлофор Грушевського 2](https://mpz.brovary.org/wp-content/uploads/2013/10/DTP-Svitlofor-Grushevskogo-2.jpg)](https://mpz.brovary.org/wp-content/uploads/2013/10/DTP-Svitlofor-Grushevskogo-2.jpg)

[![ДТП Світлофор Грушевського 4](https://mpz.brovary.org/wp-content/uploads/2013/10/DTP-Svitlofor-Grushevskogo-4.jpg)](https://mpz.brovary.org/wp-content/uploads/2013/10/DTP-Svitlofor-Grushevskogo-4.jpg)

[![ДТП Світлофор Грушевського 3](https://mpz.brovary.org/wp-content/uploads/2013/10/DTP-Svitlofor-Grushevskogo-3.jpg)](https://mpz.brovary.org/wp-content/uploads/2013/10/DTP-Svitlofor-Grushevskogo-3.jpg)

Нагадаємо, вчора вдень на цьому перехресті впав світлофор, який частково перегородив проїжджу частину та рух пішоходів. Зламана конструкція довгий час пролежала на дорозі. За [повідомленнями](https://www.facebook.com/pravo.znaty.brovary/posts/634296113260194?comment_id=6823455&reply_comment_id=6823582&offset=0&total_comments=8&notif_t=share_comment#!/groups/brovary/permalink/708386155858020/?comment_id=708394879190481&offset=0&total_comments=5) броварчан у соціальних мережах, свілофор [завалив кран](https://www.facebook.com/pravo.znaty.brovary/posts/634296113260194?comment_id=6823455&reply_comment_id=6823570&total_comments=7), який перевозили на будівництво неподалік. Також мешканці повідомляють про систематичні перебої у роботі світлофорів на цьому перехресті, що значно ускладнює його проїзд та перехід, адже потік автомобілів та пішоходів тут чималий.

> Офіційну інформацію з приводу обох подій - падіння світлофора та ДТП - отримати досі не вдалось. Жоден з чотирьох телефонів місцевого ДАІ не відповідає.
