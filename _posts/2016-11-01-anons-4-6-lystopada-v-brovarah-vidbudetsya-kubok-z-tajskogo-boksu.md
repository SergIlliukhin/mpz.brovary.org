---
title: "АНОНС: 4-6 листопада в Броварах відбудеться Кубок з тайського боксу"
date: 2016-11-01
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "legkoatletychnyj-manezh"
  - "novini"
  - "sportyvni-zmagannya"
  - "tajskyj-boks"
coverImage: "wp-content/uploads/2016/11/thai-box1-720x443.jpg"
---

**4 – 6 листопада 2016 в Броварах відбудеться спортивний захід – Кубок із таїландського боксу. За даними організаторів, очікується, що на змагання з’їдуться понад 200 бійців з усієї України. Змагання пройдуть в приміщенні легкоатлетичного манежу за адресою: вул.Гагаріна, 30.**

Як [повідомляє](https://www.brovsport.kiev.ua/kalendar-podiy/vidkritii-kubok-kiyivskoyi-oblasti-z-tayilandskogo-boksu-legkoatletichnii-manezh) Броварський спортивний портал на своїй сторінці у Фейсбуці, в Броварах незабаром відбудеться спортивний захід – відкритий Кубок Київської області з таїландського боксу. Організаторами змагань виступають управління молоді та спорту Київської обласної державної адміністрації та київський обласний осередок Української федерації таїландського боксу Муай Тай. Змагання будуть проходити в Броварах з **4** по **6** **листопада 2016 року** в легкоатлетичному манежі комунального закладу Київської обласної ради «Київська обласна школа вищої спортивної майстерності».

[![14872646_995587280567824_1187368384_n](https://mpz.brovary.org/wp-content/uploads/2016/11/14872646_995587280567824_1187368384_n.jpg)](https://mpz.brovary.org/wp-content/uploads/2016/11/14872646_995587280567824_1187368384_n.jpg)

Розклад змагань:

- **4** листопада – реєстрація учасників змагань;
- **5** листопада - **13:30 – 13:30** – церемонія відкриття змагань;
-  **5** листопада - **9:00 – 21:00** – попередні чвертьфінальні та півфінальні поєдинки;
- **6** листопада – **10:00 - 16:00** - фінальні поєдинки і церемонія нагородження.

> **Для довідки**: Тайський бокс (муай тай) – бойове мистецтво Таїланду, що в перекладі означає «поєдинок вільних» або «вільний бій». В сучасному муай тай можна наносити удари кулаками, ступнями, гомілками та колінами – тому муай тай ще має назву «бій восьми кінцівок». Це мистецтво бою бере свій початок ще в ХVI столітті, але світове визнання отримало в другій половині XX століття після того, як тайські бійці отримали ряд вражаючий перемог над представниками інших єдиноборств. Муай тай не є олімпійським видом спорту, але з нього проводяться змагання від регіонального до міжнародного масштабів.
