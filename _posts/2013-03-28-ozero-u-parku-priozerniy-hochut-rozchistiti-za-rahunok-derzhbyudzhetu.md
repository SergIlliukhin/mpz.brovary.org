---
title: "Озеро у парку Приозерний хочуть розчистити за рахунок держбюджету"
date: 2013-03-28
tags: 
  - "novini"
  - "ozero"
  - "park-priozerniy"
  - "ploshha-shevchenka"
  - "rekonstruktsiya"
---

[![DSC_0085](https://mpz.brovary.org/wp-content/uploads/2012/12/DSC_0085.jpg)](https://mpz.brovary.org/wp-content/uploads/2012/12/DSC_0085.jpg)**Проект щодо розчищення озера у парку "Приозерний" вже готовий і подано для фінансування до Міністерства екології та природних ресурсів України** - про це повідомив броварський міський голова Ігор Сапожко, виступаючи 12 березня 2013 року перед трудовим колективом казенного підприємства "Завод порошкової металургії".

Міський голова також зазначив, що в ході реалізації проекту планується відновити нормальне функціонування озера: розчистити природні джерела, поглибити озеро та облаштувати міський пляж для відпочинку броварчан.

> **Нагадаємо:** вода у озері парку "Приозерний" [непридатна для купання](https://mpz.brovary.org/chi-bezpechno-kupatisya-u-ozeri-v-parku-priozerniy/ "Чи безпечно купатися в озері у парку «Приозерний»?") у теплу пору року, а дно необстежене належним чином, тому купатися у озері заборонено.

Також Ігор Васильович вчергове підтвердив наміри міської влади щодо повної [реконструкції парку](https://mpz.brovary.org/do-200-richchya-kobzarya-brovarchanam-obitsyayut-onovleniy-park-im-t-g-shevchenka/ "До 200-річчя Кобзаря броварчанам обіцяють оновлений парк ім.Т.Г.Шевченка") ім.Т.Г.Шевченка у 2013 році, включаючи будівництво каплички та облаштування скульптурної групи з персонажами творів Кобзаря.

<iframe src="http://www.youtube.com/embed/vRMb2KINWY4?list=UUz6XQrGL0TZ8Nmx8APLjpmw" height="315" width="560" allowfullscreen frameborder="0"></iframe>
