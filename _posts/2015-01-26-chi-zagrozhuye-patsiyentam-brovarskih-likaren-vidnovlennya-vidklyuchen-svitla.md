---
title: "Чи загрожує пацієнтам броварських лікарень відновлення відімкнень світла?"
date: 2015-01-26
tags: 
  - "btsrl"
  - "vidimknennya"
  - "vibir-redaktsiyi"
  - "generator"
  - "dizel"
  - "dityacha"
  - "elektrika"
  - "zhittya"
  - "lyakarnya"
  - "novini"
  - "svitlo"
---

[![normal_borgoblenergo](https://mpz.brovary.org/wp-content/uploads/2015/01/normal_borgoblenergo.jpg)](https://mpz.brovary.org/wp-content/uploads/2015/01/normal_borgoblenergo.jpg)**У світлі можливого повторення відключення світла важливим є питання безпеки пацієнтів у лікарнях, адже у грудні броварські заклади охорони здоров'я кілька разів залишались без електрики. Чи не опиняться хворі знову без важливого для збереження їхніх життів обладнання, яке потребує електроживлення? Зважаючи на офіційні відповіді, які отримав журналіст "Маєш право знати", це цілком можливо, адже автономних джерел електроенергії не вистачає. Броварська центральна районна лікарня сама визнає, що їй не достатньо потужності одного єдиного дизельного генератора, та й той потребує налагодження. А про забезпечення таким генератором дитячої лікарні взагалі мова чомусь не йде.**

**Чому досі існує загроза відключень?**

Бровари, як і більша частина України, відчули на собі відімкнення світла у грудні минулого року. Начальник Броварського РЕМ ПАТ «А.Е.С. Київобленерго» **Юрій Слива** тоді [розповів](https://mpz.brovary.org/u-brovarskomu-rem-rozpovili-v-yaki-godini-vimikatimut-svitlo/) «Маєш право знати» про причини: нестача запасів вугілля та поломка на Запорізькій АЕС. Обидва факти стали наслідком дій російських окупантів. Вони, як відомо, захопили антрацитні вугільні регіони Донбасу, а також припинили продаж Україні газу.

Тепер електроенергетики не дають чіткої відповіді, чи почнуться відключення знову та чи зачеплять вони Бровари. Водночас причини, через які відключення відбувалися раніше, виправлені не всі. Державна інспекція з енергетичного нагляду за режимами споживання електричної та теплової енергії вказує, що у грудні відбувались аварійні ремонти низки теплоелектростанцій. Водночас, 20 енергоблоків були зупинені саме через дефіцит палива. В установі констатують, що в разі забезпечення необхідного обсягу поставок вугілля, аварійні відключення не мають почати відбуватись знову. Енергетики також зазначають, що з настанням морозів різко зростає споживання електрики, через що запаси вугілля можуть почати скорочуватися значно інтенсивніше. А відповідно – зростає загроза відключень.

[![Гр.Карпій-page-001_заретуш](https://mpz.brovary.org/wp-content/uploads/2015/01/Gr.Karpiy-page-001_zaretush.jpg)](https://mpz.brovary.org/wp-content/uploads/2015/01/Gr.Karpiy-page-001_zaretush.jpg)[![Гр.Карпій-page-002](https://mpz.brovary.org/wp-content/uploads/2015/01/Gr.Karpiy-page-002.jpg)](https://mpz.brovary.org/wp-content/uploads/2015/01/Gr.Karpiy-page-002.jpg)

 

**Дизельний генератор лише один, і його ще налагоджуватимуть**

Втім, варто відзначити, лікарні навмисне за командою «згори» не вимикали від централізованого електропостачання. Принаймні про це твердять представники структури НЕК «Укренерго». Джерело в установі розповіло, що ПАТ «Київобленерго», як і решта обласних структурних організацій, не включають в графіки аварійних відключень ті лінії, на яких розташовані важливі установи, в тому числі й лікарні. Одначе як доросла, так і дитяча лікарні таки сиділи без світла у грудні – з аварійних причин. І це при тому, що згідно з відповіддю ПАТ «Київобленерго» обидві лікарні підключені аж до двох ліній електропостачання одночасно.

[![2014.12.17 - Відповідь Київобленерго](https://mpz.brovary.org/wp-content/uploads/2015/01/2014.12.17-Vidpovid-Kiyivoblenergo.jpg)](https://mpz.brovary.org/wp-content/uploads/2015/01/2014.12.17-Vidpovid-Kiyivoblenergo.jpg)

Як розповіли у Броварській центральній районній лікарні таких відімкнень дорослої лікарні (по вул. Шевченка, 14) у грудні було два – на 10 хвилин кожне. Це підтвердили деякі пацієнти та працівники торговельних яток на території лікарні. В «Київобленерго» причиною нетривалих відключень назвали пошкодження електрокабеля.

\[caption id="attachment\_32476" align="aligncenter" width="560"\][![Терапевтичний корпус БЦРЛ. Фото: zakhar_s_brovisa.](https://mpz.brovary.org/wp-content/uploads/2015/01/39535199.jpg)](https://mpz.brovary.org/wp-content/uploads/2015/01/39535199.jpg) Терапевтичний корпус БЦРЛ. Фото: zakhar\_s\_brovisa.\[/caption\]

Те, що лікарня, хоч і не надовго, та все ж опинилася без світла, кинуло підозру на наявність проблем з роботою автономного електропостачання. У розпорядженні дорослої лікарні перебуває один дизельний генератор, введений у експлуатацію з 2012 року. З відповідей міських чиновників дізнаємося навіть марку та технічні показники установки. Це – дизельна електростанція DI 220 «NT Enter» потужністю 250 кВА.

\[caption id="attachment\_32468" align="aligncenter" width="560"\][![Image00002](https://mpz.brovary.org/wp-content/uploads/2015/01/Image00002.jpg)](https://mpz.brovary.org/wp-content/uploads/2015/01/Image00002.jpg) Дизельний генератор на території БЦРЛ\[/caption\]

Відділ з питань надзвичайних ситуацій Броварської міської ради запевняє, що генератор перебуває у робочому стані та здатний забезпечити електричним струмом структурні підрозділи лікарні в разі аварійного відключення від стаціонарних ліній живлення.

[![img183](https://mpz.brovary.org/wp-content/uploads/2015/01/img183.jpg)](https://mpz.brovary.org/wp-content/uploads/2015/01/img183.jpg)

Однак у БЦРЛ відповіли геть інакше: дорослій лікарні не вистачає ще одного дизельного генератора з потужністю 250 кВА. Для забезпечення повної автономності лікарні у разі вимкнення світла вони звернулися з листом до міського голови Ігоря Сапожка щодо передбачення на це коштів у бюджеті 2015 року.

[![img188_заретуш](https://mpz.brovary.org/wp-content/uploads/2015/01/img188_zaretush.jpg)](https://mpz.brovary.org/wp-content/uploads/2015/01/img188_zaretush.jpg)

> _Кандидат фізико-математичних наук **Вадим Кравчик** «на пальцях» пояснив, що таке потужність у 250 кВА для забезпечення лікарні електроенергією. За його словами, це рівноцінно 250 увімкненим одночасно електрочайникам. На думку експерта, який проаналізував кількість та якість освітлення та приладів Броварської центральної районної лікарні, цілком можливо, що 250 кВА не достатньо для забезпечення повної автономності медичного комплексу: «З усієї медтехніки реально потужні прилади – електрофорез, стоматологія (бормашини), хірургія (потужні лампи), реанімація (елктрошокери для запуску серця). Точні параметри я сказати не можу, бо вони залежать від моделей. Але у_ _лікарні так багато будівель, що тільки на освітлення піде не менше 250 кВт. А враховуючи, що зараз загально прийнято користуватись електрочайниками, витрати стають ще більшими.»_

**На генератор гроші є. Але де вони?**

Як повідомили у Фінансовому відділі Броварської міської ради, на 2015 рік з бюджету міста передбачили субвенцію районному бюджету на фінансування Броварської центральної районної лікарні у розмірі **52 млн. грн**. Водночас, якщо вірити офіційній відповіді лікарні, грошей на дизельний генератор чи то не вистачило, чи то про нього просто забули.

[![img191](https://mpz.brovary.org/wp-content/uploads/2015/01/img191.jpg)](https://mpz.brovary.org/wp-content/uploads/2015/01/img191.jpg)

БЦРЛ уточнює, що свій внутрішній бюджет на 2015 рік лікарня ухвалила. У ньому передбачила кошти на закупівлю дизельної електростанції у розмірі **700 тис. грн**. Однак ці гроші ще мають надати з міського бюджету Броварів. Як пише БЦРЛ, міський голова відповів на їхній лист: питання буде винесено на розгляд постійної комісії з питань соціально-економічного розвитку бюджету, фінансів та цін при внесенні змін до бюджету міста на 2015 рік.

[![img185_заретуш](https://mpz.brovary.org/wp-content/uploads/2015/01/img185_zaretush.jpg)](https://mpz.brovary.org/wp-content/uploads/2015/01/img185_zaretush.jpg)

Але через що насправді не працював дизельний генератор під час відімкнень у грудні? Журналіст «Маєш право знати» намагався довідатись про справність поки що єдиної установки. Але вдалося це йому випадково. Схоже, що робота генератора наразі не налагоджена потрібним чином. Такий висновок можна зробити з відповіді лікарні, де написано, що «на автоматичне підключення дизельної електропідстанції» у 2015 році в бюджеті БЦРЛ виділено **75 тис. грн.**

**А як же дитяча лікарня?**

З офіційних відповідей можна робити висновок, що в дитячій лікарні по вул. Кірова, 47 дизельних генераторів нема. Не знайшли журналісти нашого видання ознак таких установок і безпосередньо на території лікарні. За даними ПАТ «Київобленерго», дитяча лікарня так само підключена до двох стаціонарних ліній електропостачання (щоправда, одна з них включена до графіку аварійних відімкнень). Незважаючи на це, тут теж вирубали електрику.

\[caption id="attachment\_32475" align="aligncenter" width="560"\][![Дитяча лікарня](https://mpz.brovary.org/wp-content/uploads/2015/01/Image00001.jpg)](https://mpz.brovary.org/wp-content/uploads/2015/01/Image00001.jpg) Дитяча лікарня\[/caption\]

16 грудня, коли Броварська центральна районна лікарня надала відповідь журналісту «Маєш право знати» про відсутність перебоїв зі світлом у дитячій лікарні, місто вже «стояло на вухах». Відімкнення інфекційного відділення установи [прокоментував](https://mpz.brovary.org/sapozhko-ne-znaye-koli-virishitsya-situatsiya-z-haotichnim-vidklyuchennyam-elektriki-u-brovarah/) навіть мер Броварів **Ігор Сапожко**. За його словами, це відбулося позапланово, а диспетчер «визнав свою помилку».

**Школи, садочки та котельні**

Лікарні – це важливо. Але існують й інші установи в місті, відключення яких від електрики викликає занепокоєння. Отже, чиїм батькам не варто хвилюватися за зіпсований зір дитини через відсутність світла на уроці? За даними Управління освіти Броварської міської ради, серед підпорядкованих їй установ забезпечені дизельними генераторами школи №№ 5, 7, 9, а також ДНЗ «Ластівка», «Барвінок», «Червоні вітрила», «Золотий ключик» і «Лісова казка». Решта закладів генераторів не мають.

[![img184](https://mpz.brovary.org/wp-content/uploads/2015/01/img184.jpg)](https://mpz.brovary.org/wp-content/uploads/2015/01/img184.jpg)

Певне занепокоєння викликає й [інформація](http://docs.pravo-znaty.org.ua/p14656/10.12.2014) від мера Ігоря Сапожка про те, що незаплановане відключення електроенергії  на котельнях, які працюють на твердому паливі, може призвести до вибуху котла. У Броварах декілька місяців тому розгорнули такі [котельні](https://mpz.brovary.org/yaka-prichina-dimu-na-vulitsyah-brovariv/) по всьому місту. Як запевнили у ТОВ «Фелікс Енерджи», які є власниками котелень, їхні об’єкти у Броварах повністю забезпечені дизельними генераторами. За словами представника підприємства, це є вимогою відповідно до нормативів на експлуатацію. Підтвердили цю наявність генераторів на твердопаливних котельнях і у Відділі з питань надзвичайних ситуацій Броварської міської ради. У відомстві також запевнили, що об’єкти життєзабезпечення міста обладнані дизельними генераторами.
