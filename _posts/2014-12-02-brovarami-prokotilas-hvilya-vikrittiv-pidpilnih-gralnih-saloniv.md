---
title: "Броварами прокотилась хвиля викриттів підпільних гральних салонів"
date: 2014-12-02
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "gralniy-biznes"
  - "gu-mvs-ukrayini-u-kiyivskiy-oblasti"
  - "militsiya"
  - "novini"
  - "olefirenko"
  - "prokuratura"
  - "terminal"
  - "trts-terminal"
coverImage: "wp-content/uploads/2014/12/PM697image001.jpg"
---

**[![PM479image004](https://mpz.brovary.org/wp-content/uploads/2014/12/PM479image004.jpg)](https://mpz.brovary.org/wp-content/uploads/2014/12/PM479image004.jpg)Правоохоронці активно взялися очищувати Бровари від незаконного грального бізнесу. Минулого тижня в торгівельно-розважальному центрі «Термінал» працівники місцевої прокуратури та СБУ накрили підпільне казино, а вже через кілька днів з’явилась інформація про викриття міліцією цілої мережі гральних закладів у Броварах.**

Офіційний сайт броварської прокуратури [повідомляє](https://brovaru-prokuratura.org.ua/news/v-brovarah-za-vtruchannya-prokuraturi-zakrili-pidpilne-kazino-u-trk-terminal.html), що на 800 квадратних метрах другого поверху ТРЦ  «Термінал» правоохоронці знайшли та вилучили 103 справних гральних автомати, 3 рулетки, 12 столів для гри в покер, жорсткі диски комп’ютерів та відеореєстраторів.

Крім того, працівники прокуратури та СБУ, що проводили обшук, конфіскували понад 60 тисяч гривень. В коментарі виданню [«Тиждень. Бровари»](https://7b.org.ua/articles/64-viyavlene-pidpil-ne-kazino-u-brovarakh-malo-obert-ne-menshe-nizh-60-tisyach-griven-na-dobu) прокурор **Роман Олефіренко** повідомив, що сума в 62 тисячі грн, найімовірніше, добова виручка незаконного закладу в будній день. За словами головного прокурора міста, зараз тривають слідчі дії та встановлюються особи, причетні до організації незаконного казино в «Терміналі».

[![1306413084-tit](https://mpz.brovary.org/wp-content/uploads/2014/12/1306413084-tit.jpg)](https://mpz.brovary.org/wp-content/uploads/2014/12/1306413084-tit.jpg)

Слідчий відділ Броварського міськвідділу міліції за цим фактом відкрив кримінальне провадження за ст.302-2 Кримінального кодексу України – зайняття гральним бізнесом. Організаторам підпільного казино загрожує штраф у розмірі від 10 тисяч до 50 тисяч неоподаткованих мінімумів громадян, тобто від від 170 тис. грн. до 680 тис. грн., а також конфіскація всього грального обладнання.

Вже через декілька днів працівники Управління держслужби боротьби з економічною злочинністю та Управління з боротьби з організованою злочинністю ГУ МВС України в Київській області виявили в Броварах цілу мережу гральних закладів. Про це повідомляє [офіційний сайт главку Київщини](https://mvs.gov.ua/mvs/control/kyivska/uk/publish/article/135592;jsessionid=E6F1C8E10C4514103ECBC4022F1F9085).

Правоохоронці припинили діяльність організованої злочинної групи, яка надавала заборонені законом послуги грального бізнесу. Повідомляється, що міліція провела санкціоновані обшуки за адресами діяльності гральних закладів: по вул. Красовського, вул. Марії Лагунової, вул. Черняховського та за адресами проживання організаторів протизаконного бізнесу.

<iframe src="//www.youtube.com/embed/XFv6fD1urr4" width="600" height="315" frameborder="0" allowfullscreen="allowfullscreen"></iframe>

В результаті стражі порядку виявили та вилучили 41 гральний автомат, 2 комп’ютери із системними блоками, сервер, 3 ноутбуки, накопичувальні магнітні носії до камер відеоспостереження, 2 відеореєстратори, близько 300 гральних карток, денну виручку - грошові кошти на загальну суму близько 50 тисяч гривень та документи, що вказують на проведення та організацію надання послуг в сфері грального бізнесу.

[![PM697image001](https://mpz.brovary.org/wp-content/uploads/2014/12/PM697image001.jpg)](https://mpz.brovary.org/wp-content/uploads/2014/12/PM697image001.jpg)

[![PM893image002](https://mpz.brovary.org/wp-content/uploads/2014/12/PM893image002.jpg)](https://mpz.brovary.org/wp-content/uploads/2014/12/PM893image002.jpg)

Також правоохоронці встановили організаторів підпільних азартних притонів: ними виявились 43-річний та 31-річний мешканці Броварів. Зараз продовжується документування злочинної діяльності та здійснюється ряд заходів по супроводженню кримінального провадження, зазначають у відомстві. Досудове розслідування в цій справі триває.

**Фото та відео з сайту ГУ МВС України у Київській області**
