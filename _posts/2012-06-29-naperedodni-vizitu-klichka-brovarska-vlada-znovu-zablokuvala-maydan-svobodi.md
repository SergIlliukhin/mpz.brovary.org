---
title: "Напередодні візиту Кличка броварська влада знову заблокувала Майдан Свободи. ФОТО, ВІДЕО"
date: 2012-06-29
author: 
  username: "kachor"
  display_name: "Андрій Качор"
categories: 
  - "video"
tags: 
  - "vibir-redaktsiyi"
  - "den-konstitutsiyi"
  - "klichko"
  - "novini"
  - "sapozhko"
  - "terorizm"
coverImage: "wp-content/uploads/2012/06/IMG_4797.jpg"
---

[![](https://mpz.brovary.org/wp-content/uploads/2012/06/IMG_4797.jpg "блокування Майдану Свободи")](https://mpz.brovary.org/wp-content/uploads/2012/06/IMG_4797.jpg)Сьогодні, 29 червня, [за день до зустрічі лідера партії УДАР Віталія Кличка з броварчанами](https://mpz.brovary.org/z-nagodi-dnya-konstitutsiyi-do-brovariv-priyide-vitaliy-klichko/), на центральній площі Броварів – Майдані Свободи – знову з’явилась комунальна техніка, а сама площа обтягнута загороджувальними стрічками.  Саме на Майдані Свободи 30 червня має бути встановлена сцена, з якої близько 12:00 відомий спортсмен та політик має намір звернутись до громади Броварів.

 

 

[![](https://mpz.brovary.org/wp-content/uploads/2012/06/IMG_4799.jpg "блокування Майдану Свободи")](https://mpz.brovary.org/wp-content/uploads/2012/06/IMG_4799.jpg)[![](https://mpz.brovary.org/wp-content/uploads/2012/06/IMG_4810.jpg "блокування Майдану Свободи")](https://mpz.brovary.org/wp-content/uploads/2012/06/IMG_4810.jpg)[![](https://mpz.brovary.org/wp-content/uploads/2012/06/IMG_47971.jpg "блокування Майдану Свободи")](https://mpz.brovary.org/wp-content/uploads/2012/06/IMG_47971.jpg)[![](https://mpz.brovary.org/wp-content/uploads/2012/06/IMG_4815.jpg "блокування Майдану Свободи")](https://mpz.brovary.org/wp-content/uploads/2012/06/IMG_4815.jpg)

Нагадаємо, що зустріч Кличка з броварчанами [раніше була запланована на друге червня](https://mpz.brovary.org/sapozhko-zaboroniv-zustrich-klichka-z-brovarchanami/) з нагоди Дня захисту дітей. Проте тоді броварський міськвиконком [своїм рішенням](http://docs.brovary.org/p2917/01.06.2012/248) заборонив проведення заходу, в зв’язку з проведенням в той же час і на тому ж місці «заходів, спрямованих на протидію тероризму». Тоді на Майдан Свободи пригнали відразу кілька одиниць комунальної техніки, котрі «ліквідовували техногенні аварії». Зокрема, за словами комунальників, саме того ранку під площею прорвало теплотрасу, пошкодився силовий кабель, тощо. В цей же час пожежно-рятувальна служба вирішила заповнити басейни на центральній площі – такий наказ пожежники отримали від начальника частини того ж ранку.

[![](https://mpz.brovary.org/wp-content/uploads/2012/06/Izobrazhenie-6041.jpg "Izobrazhenie-604")](https://mpz.brovary.org/wp-content/uploads/2012/06/Izobrazhenie-6041.jpg)[![](https://mpz.brovary.org/wp-content/uploads/2012/06/Izobrazhenie-6061.jpg "Izobrazhenie-606")](https://mpz.brovary.org/wp-content/uploads/2012/06/Izobrazhenie-6061.jpg)[![](https://mpz.brovary.org/wp-content/uploads/2012/06/Izobrazhenie-6101.jpg "Izobrazhenie-610")](https://mpz.brovary.org/wp-content/uploads/2012/06/Izobrazhenie-6101.jpg)[![](https://mpz.brovary.org/wp-content/uploads/2012/06/Izobrazhenie-61811.jpg "Izobrazhenie-6181")](https://mpz.brovary.org/wp-content/uploads/2012/06/Izobrazhenie-61811.jpg)

Того разу Київська обласна організація партії УДАР [розповсюдила заяву](http://klichko.org/ua/news/news/udar-u-brovarah-chinovniki-zaboronili-provedennya-kulturnogo-zahodu-do-dnya-zahistu-ditey), в якій йшлось про перенесення заходу в зв’язку з діями броварської влади. Проте тепер партійці Кличка вирішили не відступати та провести захід як і заплановано, не зважаючи на будь які перешкоди з боку броварських чиновників.

> _«Для місцевих чиновників рекомендації начальника Броварського відділення ГУМВС України, на які вони посилаються, очевидно є важливішими, ніж ст. 39 Конституції України, яка гарантує громадянам право на вільні зібрання. Не виключено, що вказівка заборонити проведення культурної акції була дана «зверху», аби не допустити зустрічі лідера партії «УДАР» Віталія Кличка» з мешканцями Броварів. З метою недопущення провокацій та конфліктних ситуацій під час заходу, на який не отримано дозволу, ми ухвалили рішення провести його пізніше»_ - [із заяви партії УДАР](http://klichko.org/ua/news/news/udar-u-brovarah-chinovniki-zaboronili-provedennya-kulturnogo-zahodu-do-dnya-zahistu-ditey) від 1 червня 2012 року

 

<iframe src="https://www.youtube.com/embed/QlvWZm_vOIk" frameborder="0" width="420" height="315"></iframe>

Як запевнив заступник керівника організаційного комітету Артур Коробчинський, зустріч відбудеться в анонсований час і не тому ж місці без будь яких змін. _«Не дивлячись на чергову імітацію місцевою владою комунально-терористичного колапсу,  зустріч Віталія Кличка з броварчанами відбудеться в будь-якому випадку і за будь-якої незаконної протидії броварських чиновників»_ - заявив Коробчинський.

Нагадаємо, що зустріч Віталія Кличка з громадою міста [розпочнеться у суботу, 30 червня о 12:00 на Майдані Свободи.](https://mpz.brovary.org/z-nagodi-dnya-konstitutsiyi-do-brovariv-priyide-vitaliy-klichko/) Перед цим Кличко проведе прес-конференцію для місцевих журналістів.
