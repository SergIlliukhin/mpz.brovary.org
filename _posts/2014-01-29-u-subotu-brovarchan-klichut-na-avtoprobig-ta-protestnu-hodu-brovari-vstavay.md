---
title: "У суботу броварчан кличуть на автопробіг та протестну ходу \"Бровари, вставай!\""
date: 2014-01-29
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "brovari-vstavay"
  - "vibir-redaktsiyi"
  - "miting"
  - "novini"
  - "piket"
  - "hoda"
coverImage: "wp-content/uploads/2014/01/Brovari-vstavay-avtoproyizd-.jpg"
---

**[![Бровари вставай автопроїзд+](https://mpz.brovary.org/wp-content/uploads/2014/01/Brovari-vstavay-avtoproyizd-.jpg)](https://mpz.brovary.org/wp-content/uploads/2014/01/Brovari-vstavay-avtoproyizd-.jpg)Цієї суботи, 1 лютого 2014 року, у Броварах відбудеться автопробіг центральними вулицями міста та масова протестна хода "Бровари, вставай!" Про це сьогодні повідомили на мітингу, який традиційно відбувся опівдні на Майдані Свободи.**

Автопробіг розпочнеться о **14:00**. Старт - від знаку «Бровари»на в’їзді з Києва. Початок протестної ходи запланований на **16:00**. Збір - на Майдані Свободи. Головна мета обох заходів - протест проти режиму Януковича.

Нагадаємо, 23 січня близько сотні броварчан вийшло на [попереджувальний страйк](https://mpz.brovary.org/brovarchani-viyshli-na-stihiyniy-poperedzhuvalniy-strayk/) проти злочинних дій влади щодо власних громадян, убивств «Беркутом» активістів на вул. Грушевського та репресій євромайданівців по всій країні.

[![image (4)](https://mpz.brovary.org/wp-content/uploads/2014/01/image-4.jpeg)](https://mpz.brovary.org/wp-content/uploads/2014/01/image-4.jpeg)

Наступного дня, 24 січня, на Майдані Свободи [зібралось уже близько двохсот протестувальників](https://mpz.brovary.org/pid-tiskom-gromadi-mer-brovariv-pogodivsya-sklikati-pozachergovu-sesiyu-shhodo-podiy-v-ukrayini-foto-video/). Люди вирушили до міської ради та [змусили мера Сапожка погодитись скликати позачергову сесію](https://mpz.brovary.org/pid-tiskom-gromadi-mer-brovariv-pogodivsya-sklikati-pozachergovu-sesiyu-shhodo-podiy-v-ukrayini-foto-video/) на понеділок, щоб висловити позицію депутатів Броварської міської ради з приводу подій в країні. Після цього мітингарі пройшли по місту з [пішою ходою "Бровари, вставай!"](https://youtu.be/V2FfR4oxxIA) та завітали до офісу Партії регіонів на вул. Київській, 298.

[![Майдан Страйк 16](https://mpz.brovary.org/wp-content/uploads/2014/01/Maydan-Strayk-16.jpg)](https://mpz.brovary.org/wp-content/uploads/2014/01/Maydan-Strayk-16.jpg)

25 січня попереджувальний страйк продовжився і [броварчани зробили другу мобілізаційну ходу](https://mpz.brovary.org/brovarchani-tretiy-den-straykuyut-proti-vladi-ta-vdruge-proveli-hodu-brovari-vstavay/), закликаючи містян приєднуватись до протестного руху проти режиму Януковича.

[![Третій страйк Майдан 15](https://mpz.brovary.org/wp-content/uploads/2014/01/Tretiy-strayk-Maydan-15.jpg)](https://mpz.brovary.org/wp-content/uploads/2014/01/Tretiy-strayk-Maydan-15.jpg)

27 січня усупереч обіцянці мера сесія міськради так і не відбулась. Міський голова схитрував та не ініціював засідання, натомість запропонував депутатам поставити підписи під двома зверненнями - до [центральних органів влади](https://brovary.kiev.ua/zvernennya-deputat%D1%96v-brovarsko%D1%97-m%D1%96sko%D1%97-radi-shchodo-pol%D1%96tichno%D1%97-situats%D1%96%D1%97-yaka-sklalasya-v-derzhav%D1%96) та до [громади міста](https://brovary.kiev.ua/zvernennya-deputat%D1%96v-brovarsko%D1%97-m%D1%96sko%D1%97-radi-do-gromadi-m%D1%96sta). Остерігаючись штурму будівлі незадоволеними мешканцями, [він виставив біля міської ради "живий щит" з учасників провладного мітингу](https://mpz.brovary.org/brovarchani-tretiy-den-straykuyut-proti-vladi-ta-vdruge-proveli-hodu-brovari-vstavay/). Крім того, всередині адмінбудівлі перебувало близько півсотні правоохоронців у компанії з кількох десятків людей підозрілої зовнішності. Протестувальників обурило, що якісь сторонні особи, схожі на "тітушок", перебувають у приміщенні, і стали вимагати їх вивести. Під тиском громади міліція наказала підозрілим молодиками вийти через своєрідний "коридор ганьби".

<iframe src="//www.youtube.com/embed/uZkDFvgGa_A" height="315" width="560" allowfullscreen frameborder="0"></iframe>

28 січня броварчани [ходили пікетувати майбутнє житло та до базу "Беркуту" в Броварах](https://mpz.brovary.org/brovarchani-piketuvali-misku-bazu-berkutu-ta-navidalis-do-viddilku-militsiyi/), а також навідались до міського відділку міліції.

[![Пікетування Беркуту 18](https://mpz.brovary.org/wp-content/uploads/2014/01/Piketuvannya-Berkutu-18.jpg)](https://mpz.brovary.org/wp-content/uploads/2014/01/Piketuvannya-Berkutu-18.jpg)
