---
title: "Як жінки-активістки довели до ладу свій будинок: охайний під'їзд та ліфт, квітники навколо"
date: 2016-05-19
categories: 
  - "hromada"
  - "brovary"
tags: 
  - "brovary"
  - "vibir-redaktsiyi"
  - "klumby"
  - "novini"
  - "samovilno-vstanovleni-garazhi"
---

**Мешканка 2-го під’їзду будинку 10-Б, що по вул. Незалежності, Тетяна Бабаджанова «втерла носа» всім пенсіонеркам Броварів: її квітник претендує на звання «європейського» зразка. Пройти, щоб кілька разів не озирнутися на красу, створену її руками, просто неможна. Її починання підхопили і жінки з інших під’їздів. Тепер між квітникарками відбуваються негласні змагання на кращу квіткову оазу. Та не тільки квітником пишається  пенсіонерка, а тими змінами, які відбулися в їхньому під’їзді завдяки небайдужим мешканцям.**

Троянди, гібіскуси, деревовидні півонії, іриси, гвоздики, лілії, троянди, флокси, ромашки, тюльпани, магнолія, сакура… Тільки відцвітають одні, зацвітають – інші. Такий собі квітковий каскад під «своїми» вікнами створила **Тетяна Бабаджанова,** яка мешкає на 3-му поверсі буд.10-Б. А на грядочці – ні зілиночки.

[![Квітники](https://mpz.brovary.org/wp-content/uploads/2016/05/8-3.jpg)](https://mpz.brovary.org/wp-content/uploads/2016/05/8-3.jpg)

\[caption id="attachment\_56189" align="aligncenter" width="600"\][![Квітники](https://mpz.brovary.org/wp-content/uploads/2016/05/12-1.jpg)](https://mpz.brovary.org/wp-content/uploads/2016/05/12-1.jpg) Тетяна Бабаджанова\[/caption\]

**Порядок у місті починається з порядку на клумбах…**

Взимку 1995 року Тетяна з покійним чоловіком заселилася в новобудову, а вже повесні  подружжя біля свого другого під’їзду взялося облаштовувати квітник: перекопали грядку, винесли щебінь та шматки асфальту, що залишилися після будівельників, і висадили перші квіти - флокси та ромашки. Відтоді пройшло 20 років. Щороку на своєму квітнику жінка розширює асортимент рослин. Тепер на грядці красуються  навіть «елітні», які Тетяна купує в спеціалізованих магазинах, часом викладаючи «кругленьку» суму. Так за кущ магнолії віддала 400 грн,  гілочка деревовидної півонії в горщику «заважила» на 100 грн.

\[caption id="attachment\_56181" align="aligncenter" width="600"\][![Квітники](https://mpz.brovary.org/wp-content/uploads/2016/05/4-3.jpg)](https://mpz.brovary.org/wp-content/uploads/2016/05/4-3.jpg) Деревовидна півонія\[/caption\]

\[caption id="attachment\_56182" align="aligncenter" width="600"\][![Квітники](https://mpz.brovary.org/wp-content/uploads/2016/05/5-3.jpg)](https://mpz.brovary.org/wp-content/uploads/2016/05/5-3.jpg) Коли зацвітають кущі  деревовидної півонії, не можна пройти, щоб не озирнутися.\[/caption\]

Щоб «небайдужі», буває, не поцупили таку красу, жінці доводиться  бути  напоготові практично завжди. Ось і коли наші журналісти взялися фотографувати, з 3-го поверху за ними спостерігало пильне Тетянине око. Звичайно, не кожен пенсіонер сьогодні й дозволить собі такі витрати навіть на улюблену справу, не те, що на квіти для спільного квітника. Та, головне, мати бажання змінювати все навколо себе на краще, каже жінка, нехай навіть найпростішими рослинками.

\[caption id="attachment\_56199" align="aligncenter" width="600"\][![Квітники](https://mpz.brovary.org/wp-content/uploads/2016/05/22.jpg)](https://mpz.brovary.org/wp-content/uploads/2016/05/22.jpg) Тетяна: " Ніхто не хоче обробляти землю, а мені це подобається". У жінки є  грядочки і на другій стороні будинку.\[/caption\]

За Тетяною почали під своїми вікнами наводити красу й інші жінки. Поруч «розбила» квітника **Наталія** з 9-го поверху, праворуч  від під’їду №2 – Галя з 2-го.

[![Квітники](https://mpz.brovary.org/wp-content/uploads/2016/05/11-1.jpg)](https://mpz.brovary.org/wp-content/uploads/2016/05/11-1.jpg)

[![Квітники](https://mpz.brovary.org/wp-content/uploads/2016/05/30.jpg)](https://mpz.brovary.org/wp-content/uploads/2016/05/30.jpg)

Чотири року тому біля першого під’їзду «обсадилася» і **Лариса**. Каже, якби знала, що мешканці з першого поверху не планують облагороджувати територію під своїми вікнами, взялася б за лопату ще раніше. Син допоміг із огорожею. Та вона не рятує, коли є охочі поцупити рослини.

\[caption id="attachment\_56196" align="aligncenter" width="600"\][![Квітники](https://mpz.brovary.org/wp-content/uploads/2016/05/19.jpg)](https://mpz.brovary.org/wp-content/uploads/2016/05/19.jpg) Лариса: "Приходьте, коли зацвіте клематіс - очей не відірвати".\[/caption\]

[![Квітники](https://mpz.brovary.org/wp-content/uploads/2016/05/21.jpg)](https://mpz.brovary.org/wp-content/uploads/2016/05/21.jpg)

Крадуть постійно, каже жінка. Ось повесні невідомі викопали тюльпани, нарциси, півонії. Та жінка готова ділитися, аби тільки квітник не витоптували та не кидали туди сміття і недопалки.

На те, що броварчани першість у облаштуванні квіткових оаз віддають Тетяні, не ображається. Каже, працює, в першу чергу, для свого задоволення та щоб радувало око людям.

**… в будинку і навколо нього**

**Тетяна Бабаджанова, Надія Матвієнко та Зінаїда Решетило** – пенсіонерки-активістки із 2-го під’їзду. Тетяна зробила в будинку 10-Б «революцію» як квітникарка, Надія та Зінаїда - взялися наводити лад у під'їзді. Все почалося з лампочок. Точніше, з їх відсутності. Активістки неодноразово зверталися в ЖЕК №1 зі скаргами на цілий ряд проблем у своєму під’їзді, та обіцянки залишалися тільки на рівні обіцянок. Тоді пенсіонерки вирішили ні на кого не сподіватися, об’єднуватися, закачувати рукава і працювати. Спочатку зібрали з мешканців  під’їзду _(а проживає  там 40 сімей – авт.)_ по 5 грн на лампочки. Цю проблему вдалося вирішити, тож окрилені вдалим стартом, взялися усувати й інші. Наступним став ліфт, який за 20 років існування давно втратив «людське» обличчя.

\[caption id="attachment\_56206" align="aligncenter" width="600"\][![Квітники](https://mpz.brovary.org/wp-content/uploads/2016/05/32.jpg)](https://mpz.brovary.org/wp-content/uploads/2016/05/32.jpg) Тетяна: "Такого ліфта, як у нас , немає ні в кого".\[/caption\]

Деякі мешканці під’їзду спочатку відмовилися здавати по 100 грн  - не вірили, що у жінок вийде зрушити з мертвої точки застарілі проблеми, та коли на власні очі побачили оновлений ліфт, оздоблений плиткою вхід у під’їзд, пофарбовані двері, самі принесли гроші. Тепер активістки мріють про доріжку перед під’їздом, викладену тротуарною плиткою.

\[caption id="attachment\_56193" align="aligncenter" width="600"\][![Квітники](https://mpz.brovary.org/wp-content/uploads/2016/05/16-1.jpg)](https://mpz.brovary.org/wp-content/uploads/2016/05/16-1.jpg) Надія Матвієнко: «Якщо б ми не займалися своїм під’їздом,  він би  давно перетворився в руїну».\[/caption\]

А ще мешканці будинку хочуть облаштувати за своїм будинком, де розташувалися **17** самовільно встановлених гаражів, автостоянку. Та  найбільше хвилює людей, що гаражі стали великим сміттєзвалищем, де «тусується» дітвора, алкоголики та наркомани. І це у центрі міста!

\[caption id="attachment\_56201" align="aligncenter" width="600"\][![Квітники](https://mpz.brovary.org/wp-content/uploads/2016/05/27.jpg)](https://mpz.brovary.org/wp-content/uploads/2016/05/27.jpg) Як стверджують мешканці, більшість «самостроїв» використовується для зберігання непотребу.\[/caption\]

\[caption id="attachment\_56194" align="aligncenter" width="600"\][![Квітники](https://mpz.brovary.org/wp-content/uploads/2016/05/17-1.jpg)](https://mpz.brovary.org/wp-content/uploads/2016/05/17-1.jpg) Фотофакти\[/caption\]

\[caption id="attachment\_56200" align="aligncenter" width="600"\][![Квітники](https://mpz.brovary.org/wp-content/uploads/2016/05/26.jpg)](https://mpz.brovary.org/wp-content/uploads/2016/05/26.jpg) Активістки: "А перед Паскою біля гаражів прибирали".\[/caption\]

З 2009 року мешканці будинку постійно пишуть заяви на ім’я міського голови з проханням прибрати за їхньою багатоповерхівкою «самострої». Влада з року в рік обіцяє це зробити, натомість їх на Незалежності, 10-Б тільки збільшується, бо гаражі насправді не демонтують, а переносять із місця на місце. Так зробили і з гаражами, що були на вул. Короленка і Симона Петлюри – перенесли за висотку 10-Б. Та люди здаватися не збираються. Активістки переконані: зміни на краще мають починатися у кожного в голові, а втілювати їх у життя  варто починати з квітника під своїми вікнами, свого під’їзду та території навколо свого будинку.

**Фото - автора**
