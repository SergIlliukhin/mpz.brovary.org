---
title: "Ремонти у броварських школах проводять фірми, що перебувають під слідством?"
date: 2017-07-28
author: 
  username: "yschenko"
  display_name: "Ірина Ющенко"
categories: 
  - "rozsliduvannya"
  - "vlada"
tags: 
  - "brovary"
  - "brovarski-shkoly"
  - "vibir-redaktsiyi"
  - "novini"
  - "remonty-u-shkolah"
  - "upravlinnya-osviti"
coverImage: "wp-content/uploads/2017/07/SSH-72.jpg"
---

**Під час літніх канікул розпочалися ремонти у дитячих навчальних закладах міста, зокрема у 10 броварських школах. І не тільки прості ремонти, а капітальні, які передбачають цілий спектр робіт і мільйонні витрати. Наші журналісти поцікавилися: які саме роботи заплановано зробити в кожній школі, скільки коштів із міського бюджету буде витрачено на ці роботи, хто їх виконуватиме і чому для конкурсної комісії не став маркером той факт, що більшість фірм-переможців слідство підозрює у причетності до кримінальних правопорушень?**

Як повідомила в.о. начальника управління освіти і науки **Аліна Музика,** у школах та дитсадках міста до 1 вересня заплановано зробити **109** робіт. На придбання та ремонти у навчальних закладах загальної і середньої освіти з міського бюджету виділено **30 млн 367,9 тис грн**, дошкільної  освіти – **22 млн 933,1 тис грн,**  інклюзивної  – **1 млн 600 тис грн.**

Так, у **ЗОШ №1** заплановано зробити капітальний ремонт класів, бібліотеки, вбиралень, сантехніки.

У **ЗОШ №2 –** капітальні  ремонти  віконних прорізів (заміна вікон), стадіону, даху, відмостки, цоколя.

\[caption id="attachment\_72581" align="aligncenter" width="600"\][![](https://mpz.brovary.org/wp-content/uploads/2017/07/ZOSH-2-2.jpg)](https://mpz.brovary.org/wp-content/uploads/2017/07/ZOSH-2-2.jpg) В.о. директора ЗОШ №2 Ольга Коваль показує стадіон, бігові доріжки, баскетбольні й волейбольні майданчики, які, за її словами, не бачили ремонту 22 роки\[/caption\]

\[caption id="attachment\_72582" align="aligncenter" width="600"\][![](https://mpz.brovary.org/wp-content/uploads/2017/07/ZOSH-2-3.jpg)](https://mpz.brovary.org/wp-content/uploads/2017/07/ZOSH-2-3.jpg) ЗОШ №2. Підмостки та цоколь школи до ремонту\[/caption\]

У **ЗОШ №3** – капітальні ремонти віконних прорізів (заміна вікон), підлоги, вбиралень, сантехніки, бігових доріжок.

В **гімназії**  ім. С. Олійника – капремонт даху і заміну асфальтового покриття навколо гімназії.

**СШ №5** спільно із СШ №7 потрапили під обласну програму співфінансування. За кошти міського бюджету в СШ №5 заплановано зробити капітальні ремонти сантехніки, витяжки на харчоблоці. За кошти обласного бюджету – реконструкцію комплексу будівель (фасаду).

**ЗОШ №6** – опорний заклад для навчання дітей із особливими потребами. Тут заплановано капітальні ремонти підлоги на 3-му поверсі, вбиральні на 2-му поверсі.

У **СШ №7**  за кошти з міського бюджету заплановано зробити капітальні  ремонти віконних прорізів, стелі спортивної зали, стелі обідньої зали, сходових клітин, вбиралень, сантехніки. За кошти обласного бюджету – капітальний ремонт (утеплення) з облаштуванням відмостки.

\[caption id="attachment\_72584" align="aligncenter" width="600"\][![](https://mpz.brovary.org/wp-content/uploads/2017/07/SSH7-2.jpg)](https://mpz.brovary.org/wp-content/uploads/2017/07/SSH7-2.jpg) Сходи у СШ №7\[/caption\]

\[caption id="attachment\_72588" align="aligncenter" width="600"\][![](https://mpz.brovary.org/wp-content/uploads/2017/07/SSH-7-3.jpg)](https://mpz.brovary.org/wp-content/uploads/2017/07/SSH-7-3.jpg) СШ №7. Капремонт туалетів\[/caption\]

\[caption id="attachment\_72587" align="aligncenter" width="600"\][![](https://mpz.brovary.org/wp-content/uploads/2017/07/SSH-7-2.jpg)](https://mpz.brovary.org/wp-content/uploads/2017/07/SSH-7-2.jpg) СШ №7. Капремонт туалетів\[/caption\]

У **НВК -** капітальні  ремонти віконних прорізів, підмостки і цоколя.

У **ЗОШ №9** - капітальні  ремонти віконних прорізів, даху, вбиралень, сантехніки.

У **ЗОШ №10** - капітальні  ремонти віконних прорізів,  даху,  вбиралень, сантехніки.

**Доцільно чи ні?**

На [30-й черговій сесії](https://mpz.brovary.org/30-ta-sesiya-vyhid-lyudmyly-kulinich-z-fraktsiyi-samopomich-garazhi-dlya-atovtsiv-stadion-stavky-podatku/) міської ради, під час обговорення фінансування програм «[Загальна середня освіта](https://brovary-rada.gov.ua/documents/27248.html)», «[Дошкільна освіта](https://brovary-rada.gov.ua/documents/27249.html)» та «[Інклюзивна освіта](https://brovary-rada.gov.ua/documents/27250.html)», виникали питання адекватності витрат грошей на заявлені потреби навчальних закладів. Так, колишня директорка ЗОШ №2, а тепер начальниця управління освіти **Оксана Мельник** говорила про  необхідність ремонту актової зали ЗОШ №2. Натомість депутати наголошували на вирішенні більш нагальних проблем у інших школах. Наприклад, ремонту вентиляції в їдальні ЗОШ №10, ремонту покрівлі  гімназії.

У свою чергу член технічної ради та господарської групи, які здійснюють контроль за якістю виконання робіт у школах та дитсадках міста, **Олександр Короленко** переконує: заплановані капремонти дахів у багатьох школах робити не потрібно. Так, у ЗОШ №№2, 9, 10 потрібен тільки поточний ремонт, а от у гімназії ім. С.Олійника – необхідний капітальний. У той же час, в гімназії недоцільно робити ремон даху частково, тому планується зробити повноцінний проект і робити ремонт наступного року, вважають в управлінні освіти.

\[caption id="attachment\_72579" align="aligncenter" width="600"\][![](https://mpz.brovary.org/wp-content/uploads/2017/07/ZOSH-2-u-korydori.jpg)](https://mpz.brovary.org/wp-content/uploads/2017/07/ZOSH-2-u-korydori.jpg) Стеля у коридорі ЗОШ №2\[/caption\]

Також, вважає експерт, у СШ №7 витрати не виправдані, так як ні стеля спортивної зали, ні обідньої капітального ремонту не потребують. Однак роботи там уже тривають.

\[caption id="attachment\_72590" align="aligncenter" width="600"\][![](https://mpz.brovary.org/wp-content/uploads/2017/07/SSH-7.jpg)](https://mpz.brovary.org/wp-content/uploads/2017/07/SSH-7.jpg) Директорка СШ №7 Ольга Жигулова: "Стеля у обідній залі була крива і опадала...\[/caption\]

\[caption id="attachment\_72585" align="aligncenter" width="600"\][![](https://mpz.brovary.org/wp-content/uploads/2017/07/SSH7.jpg)](https://mpz.brovary.org/wp-content/uploads/2017/07/SSH7.jpg) ... а у спортивній залі - затекла"\[/caption\]

А от у ЗОШ №1, каже Олександр, будуть додаткові витрати - непередбачені, адже під час демонтажу бібліотеки та туалетів виявлено значні проблеми з гідроізоляцією, тож ремонтуватимуть усе від «А» до «Я».

\[caption id="attachment\_72594" align="aligncenter" width="600"\][![](https://mpz.brovary.org/wp-content/uploads/2017/07/ZOSH-1-remont-byblyoteky.jpg)](https://mpz.brovary.org/wp-content/uploads/2017/07/ZOSH-1-remont-byblyoteky.jpg) ЗОШ №1. Капремонт бібліотеки\[/caption\]

\[caption id="attachment\_72593" align="aligncenter" width="600"\][![](https://mpz.brovary.org/wp-content/uploads/2017/07/ZOSH-1-remont-tualetiv.jpg)](https://mpz.brovary.org/wp-content/uploads/2017/07/ZOSH-1-remont-tualetiv.jpg) ЗОШ №1. Капремонт туалетів\[/caption\]

**Виконавці робіт**

За даними офіційного майданчика Української Універсальної Біржі державних закупівель [«Прозорро»](http://prozorro.gov.ua/), ремонти в броварських школах виконуватимуть  такі фірми:

- ТОВ "ВКФ Атлант-плюс"
- ПП «Горинь»
- ТОВ «Антар сіті»
- ТОВ «Аксіон ЛТД»
- ТОВ "БК «Укркомплексбуд»
- ТОВ «ВКТ-ремсервіс»

**ТОВ "Виробничо-комерційна фірма Атлант-плюс"**

> Керівник - Олександр Анатолійович Кумейко, засновник - Анатолій Петрович Мехед. Серед КВЕДів броварської фірми -  виробництво меблів, будівельних матеріалів, будівельні роботи. З управлінням освіти ТОВ співпрацює не перший рік. У минулому році фірма капітально ремонтувала віконні прорізи у броварських дитсадках, цього року - у всіх вищеназваних школах (окрім ЗОШ №1, 6 та СШ №5) .

Як повідомив голова Громадської ради при управлінні освіти **Ігор Романенко**, ще під час попереднього обговорення на визначення виконавця робіт із заміни віконних прорізів, спеціалісти управління освіти лобіювали "Атлант-плюс", стверджуючи, що до робіт, проведених фірмою у минулому році, зауважень не було. У свою чергу голова ГР переконує,  що минулого року "Атлант-плюс" виконав монтаж вікон у дитячих садочках неякісно, непрофесійно і безвідповідально. Ці ж зауваження, а саме, не задуті якісно піною підвіконня, присутні і в цьому році. Цю інформацію підтверджує і експерт Олександр Короленко, і переконує: вартість робіт із капітального ремонту віконних прорізів фірма завищила, при тому якість вікон – не найкраща. І припускає: фірма виграла всі тендери, бо під неї було прописано конкурсні умови. [На думку](https://mpz.brovary.org/pro-politychnyj-tsynizm-prozorro-ta-koruptsiyu-yak-vona-ye/) депутата **Андрія Саука,** раніше схема із виконавцями робіт і послуг була традиційна і працювала наступним чином: депутати БМР виділяють кошти –> міський голова Ігор Сапожко доводить до керівника відповідного управління свого виконавця робіт –> після освоєння коштів і виконання робіт керівник управління підписує відповідний акт. На думку депутата, у начальника управління не могло бути власної думки, і акт підписувався в обов’язковому порядку незалежно від якості робіт, оскільки виконавець «спущений зверху». Можливо, ця схема працює і донині, адже як можна пояснити той факт, що ТОВ "ВКФ Атлант-плюс" виграло всі тендери, при тому, що ціну запропонувало найвищу при не найкращій якості?

Така ситуація сталася під час закупівлі робіт на капремонт віконних прорізів у **ЗОШ №10:** серед 3-х претендентів «ВКФ Атлант-Плюс» запропонувало найбільшу ціну - **1 600 332 грн** і торги виграло. Проектні роботи по капремонту вікон у цій школі також проводило це товариство. Місту проект обійшовся у **28 670,72 грн**. Аналогічна ситуація і у **ЗОШ №9**: переможцем  визначено фірму із найбільшою ціновою пропозицією: **38 250 грн.** І  це – «Атлант-плюс».

Не сталося винятку і при закупівлі робіт на розроблення проектно-кошторисної документації на капремонт віконних прорізів у **НВК**: «Атлант-Плюс» перемогло 3-х конкурентів  із найбільшою  ціною - **15 950 грн.** Пропозиції ТОВ «Транспортне підприємство «Світ» та ФОП «Немировський Павло Григорович» комісія відхилила, так як вони «не відповідають вимогам». Та за даними аналітичної системи [YouControl](https://youcontrol.com.ua/), фірми «Світ» і «Антлант-плюс», із великою ймовірністю, пов’язані між собою, тож участь споріднених фірм у конкурсі – ніщо інше, як «розіграш» торгів, що дозволило максимально «освоїти» бюджетні  кошти. А вже 7 липня управління світи із «Атлант-Плюс» підписало угоду і на капремонт віконних прорізів. Майже на мільйон гривень -  **903 704,40 грн**.

У **ЗОШ №2, гімназії** та **СШ №7** «Атлант плюс» виявився єдиним претендентом на виконання капремонту віконних прорізів. Лише у СШ №7 роботи «потягнули» на **1 006 346,00 грн,** у ЗОШ №2 сума склала **16 512 грн**, у гімназії -  **24 106 грн.**

Загалом капремонт віконних прорізів у школах обійдеться місту в **3 614 814,6 грн.** Згідно із [даними](http://spending.gov.ua/web/guest/transaction) Єдиного веб-порталу використання публічних коштів, станом на 25 липня, з початку року ТОВ «Атлант плюс» з бюджету міста вже отримав **1 221 188,1 грн.**

**ПП «Горинь»**

> Директор - Ігор Олександрович Петраковський. Столична фірма у Броварах займається ремонтами приміщень освіти, культури, медицини, соціальної та житлової сфер не перший рік. Згідно із даними Єдиного веб-порталу використання публічних коштів, станом на 25 липня, з початку року  ПП «Горинь» з бюджету міста тільки через управління освіти отримав **1 117 774,4 грн****.** Майже півмільйона - **425 012,91 грн** перераховано з бюджету міста на рахунки ПП «Горинь» за ремонти приміщень культури. А за ремонт амбулаторії на Торгмаші фірмі місто виклало **392 833,79 грн**. Загалом із початку 2017 р. ПП «Горинь» отримало від держустанов **5 647  700 грн.**

ПП «Горинь» перемагає на тендерах не менш «містично», ніж ТОВ «ВКФ Атлант-плюс». Так, на офіційному майданчику Української Універсальної Біржі державних закупівель «Прозорро» Броварське управління освіти лише прозвітувало про вже укладений договір із ПП «Горинь» на капремонт бібліотеки у ЗОШ №1, капремонт даху в ЗОШ №2, капремонт підлоги та поточний ремонт стін та стелі коридору 3-го поверху в ЗОШ №6, поточний ремонт стелі спортзалу та поточний ремонт стелі обідньої зали в СШ №7 на загальну суму в майже в мільйон гривень - **986 430,25 грн.**

\[caption id="attachment\_72592" align="aligncenter" width="450"\][![](https://mpz.brovary.org/wp-content/uploads/2017/07/6-pidloga-na-2-poversi.jpg)](https://mpz.brovary.org/wp-content/uploads/2017/07/6-pidloga-na-2-poversi.jpg) Капремонт підлоги на 2-му поверсі ЗОШ №6\[/caption\]

**Без суду, але під слідством?**

Як удалося з’ясувати нашим журналістам, згідно з даними аналітичної системи YouControl та [Єдиного реєстру судових рішень](http://reyestr.court.gov.ua/Review/66917430), ТОВ "ВКФ Атлант-плюс" та ПП «Горинь» слідство підозрює у причетності до кримінального правопорушення: кримінальне провадження внесено 24.11.2015 р. до Єдиного реєстру досудових розслідувань за ознаками кримінальних правопорушень, передбачених ч.2 ст.[364](http://search.ligazakon.ua/l_doc2.nsf/link1/an_909848/ed_2016_12_21/pravo1/T012341.html?pravo=1#909848) (зловживання владою та службовим становищем, що спричинило тяжкі наслідки) та ч.1 ст.[366 КК України](http://search.ligazakon.ua/l_doc2.nsf/link1/an_909904/ed_2016_12_21/pravo1/T012341.html?pravo=1#909904) (службове підроблення - видача службовою особою завідомо неправдивих офіційних документів). Провадження стосується неналежним чином завірених копій договорів, щодо здійснення за бюджетні кошти будівництва, реконструкцій, капітальних та поточних ремонтів будівель за 2016 рік, укладених між Управлінням освіти і науки Броварської міської ради в особі начальника управління (у 2015 р. начальник – Володимир Онищенко) та низки підприємств, серед яких і ТОВ «ВКФ Атлант-плюс» та ПП «Горинь». Слідство триває.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/9kSaGSj0juENgv" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**ТОВ «ВКТ-ремсервіс»**

Наразі слідчі перевіряють [причетність](http://www.reyestr.court.gov.ua/Review/61751053) до кримінальних правопорушень ще одну фірму-переможницю торгів, яка ремонтуватиме і технічно обслуговуватиме системи центрального опалення в **СШ №7**. Угоду з ТОВ на **15 990 грн** підписано 20 липня. Слідство проходить у межах кримінального провадження  від 14 вересня 2016 р. за ознаками кримінальних правопорушень, передбачених ч.5 ст.[191](http://search.ligazakon.ua/l_doc2.nsf/link1/an_1019/ed_2016_05_01/pravo1/T012341.html?pravo=1#1019) (привласнення чи розтрата чужого майна, яке було ввірене особі чи перебувало у його віданні, в особливо великих розмірах або організованою групою) та ч. 2 ст. [366 КК України](http://search.ligazakon.ua/l_doc2.nsf/link1/an_909904/ed_2016_05_01/pravo1/T012341.html?pravo=1#909904) (службове підроблення: внесення службовою особою до офіційних документів завідомо неправдивих відомостей, інше підроблення документів, а також складання і видача завідомо неправдивих документів, яке спричинило тяжкі наслідки). Слідство стосується службових осіб УЖКГ Хмельницької ОДА та ТзОВ «Комунпостачсервіс», які у грудні 2015 року внесли недостовірні відомості до актів приймання виконаних будівельних робіт, у яких завищили обсяг виконаних робіт порівняно із фактичним їх виконанням, внаслідок чого завдано тяжких  наслідків, що у 600 та більше разів перевищують неоподаткований мінімум доходів громадян.

Також наразі слідчі перевіряють причетність службових осіб ТОВ "ВКТ-ремсервіс" та ряду інших фірм до протиправних дій, вчинених у період: грудень 2015 р., січень, березень та серпень  2016 р.. Тоді на території Києва невідомі особи, використовуючи ряд суб'єктів господарської діяльності з ознаками фіктивності, вчинили пособництво в ухиленні від сплати податків:  податкове зобов'язання з ПДВ було занижено на **6 049 486,22 грн**., що є особливо великим розміром та підтверджується аналітичним дослідженням від 28.09.2016 р., проведеним відділом протидії організованим злочинним угрупуванням у бюджетній сфері ОУ ГУ ДФС у м. Києві.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/1oGdwFTGhvdhdf" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**ТОВ «Аксіон ЛТД»**

За столичною фірмою (співзасновник, керівник із липня 2016 р. – Андрій Григорович Грицай), яка у **ЗОШ №3** капітально ремонтуватиме харчоблок та вбиральні  на загальну суму **478 434,31 грн,** тягнеться шлейф не лише кримінальних ухвал, а і вироків.

Так, у травні минулого року Дніпровський районний суд визнав винним директора «Аксіон ЛТД» у вчиненні кримінального правопорушення  передбаченого ч.1 [ст. 366 КК України](http://search.ligazakon.ua/l_doc2.nsf/link1/an_909904/ed_2016_05_01/pravo1/T012341.html?pravo=1#909904) - складанні та видачі завідомо неправдивих  офіційних  документів, та призначив йому покарання у вигляді штрафу в розмірі 200 неоподаткованих мінімумів доходів громадян, що на день винесення вироку становило 3400 грн., з позбавленням права займати посади, пов'язані із виконанням організаційно-розпорядчих та адміністративно-господарських функцій строком на один рік.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/pvKGCQqiHC9TQf" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

А вже через рік, 10 лютого 2017 р., Дніпровський районний суд засудив виконроба ТОВ «Аксіон ЛТД» за цією ж статтею: перебуваючи на посаді директора ТОВ «Аксіон ЛТД» та будучи службовою особою, виконроб склав та видав завідомо неправдиві офіційні документи. Вирок – штраф  3400 гривень та позбавлення  права обіймати певні посади чи займатися певною діяльністю строком до 3 років.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/FTLraFd9BJYKnv" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**ТОВ «БК Укркомплексбуд»**

Проектно-кошторисні роботи із капремонту фасаду **ЗОШ № 3** на суму **196 254,20  грн**  здійснюватиме ще одна столична фірма, яка, за даними аналітичної системи [YouControl](https://youcontrol.com.ua/), має багату судову практику - 29 згадувань (ухвал, рішень, постанов). Є і кримінальна. Так у 2015 р. слідство перевіряло  фірму на причетність до кримінального правопорушення, передбаченого ч. 4 [ст. 191 КК України](http://search.ligazakon.ua/l_doc2.nsf/link1/an_1019/ed_2015_08_12/pravo1/T012341.html?pravo=1#1019) - привласнення, розтрата або заволодіння чужим майном шляхом зловживання службовою особою своїм службовим становищем або за попередньою змовою вчинені у великих розмірах. Вирок по справі ще не винесено.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/IUDjkSUw2uCb4L" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**«Антар сіті»**

Участь у ремонтах  броварських  шкіл взяла і молода (на ринку – 7 місяців) броварська фірма:  у **ЗОШ №1** вона здійснюватиме капремонт класів, вбиралень і сантехніки на загальну суму **878 374,61 грн**. Угоду підписано 20 липня. По цій фірмі негативних відомостей немає.

**Позиція брорварського управління освіти**

По окремих загальноосвітніх навчальних закладах торги на закупівлю робіт ще не відбулися, і які ще фірми ремонтуватимуть школи – поки невідомо. Та факт залишається фактом: для конкурсної комісії не стали маркером ті відомості, що більшість фірм-переможців слідство підозрює у причетності до кримінальних правопорушень.

Те, що практично всі фірми-переможці наразі під слідством, а деякі неодноразово суд визнавав винними у вчиненні кримінального правопорушення, для начальниці управління **Оксани Мельник** та головної спеціалістки управління, секретарки тендерного комітету **Юлії Іскри** стало відкриттям. Однак єдиним маркером, який має вплив під час визначення переможців під час конкурсних торгів,  фахівці управління освіти називають відповідність документації тендерним вимогам, зокрема, наявність довідки про відсутність судимості на час тендерних торгів. _"Система "Прозорро" не досконала, і якщо ми включимо в тендерну документацію умови, щоб фірми не були притягнені до кримінальної відповідальності хоча б останні два роки, чи не буде це підставою учасникам конкурсних торгів звернутися в Антимонопольний комітет із скаргою за дискримінацію, і чи не стане це для комітету підтавою скасувати торги?",_ - каже Юлія Іскра.

Як вчинити - вирішувати фахівцям управління освіти. Та як показує судова практика фірм, складати та видавати завідомо неправдиві офіційні  документи та ще недобросовісно виконувати свої зобов'язання - для них стало нормою, а штраф 3 400 грн - ніщо порівняно з мільйонними прибутками.

Уже менше, ніж через  місяць, із 15 серпня, комісія перевірятиме стан готовності шкіл до нового навчального року. Якими будуть результати - побачимо.

**Фото - авторки та надані Олександром Короленком**
