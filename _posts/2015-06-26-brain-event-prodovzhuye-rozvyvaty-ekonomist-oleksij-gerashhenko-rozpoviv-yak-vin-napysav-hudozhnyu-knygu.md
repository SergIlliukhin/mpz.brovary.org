---
title: "«Brain Event» продовжує розвивати: як написати дебютну книгу - поради від... економіста"
date: 2015-06-26
author: 
  username: "molodda"
  display_name: "Молодь ДемАльянсу"
categories: 
  - "kolonka-avtora"
tags: 
  - "brain-event"
  - "brovary"
  - "molod-demokratichnogo-alyansu"
  - "oleksij-gerashhenko"
coverImage: "wp-content/uploads/2015/06/Gerashhenko-7.jpg"
---

**Теплої літньої суботи, 13 червня, мешканці Броварів познайомились з економістом, який… пише художні книжки. Втретє активісти громадської організації «Молодь ДемАльянсу»** **у рамках проекту «****Brain** **Event»** **провели зустріч із письменником, чиї твори сьогодні читає вся Україна. Олексій Геращенко, гість цієї зустрічі, розповів молоді, з чого починати писати книгу, чому мить – основа всього і як йому вдалось _«підгледіти чуже життя»._**

Олексій Геращенко – один з провідних українських економістів, успішний бізнесмен, талановитий фінансовий директор, громадський діяч, політик… Проте він пише книги про самотність людини у великому місті, про становлення кожного з нас у цьому світі, про миті і секунди.

Така неочікувана особистість захопила аудиторію одразу, як почалась зустріч. Власне, письменник сам почав зі «штапмів», які ми часто любимо ставити іншим.

[![](https://mpz.brovary.org/wp-content/uploads/2015/06/Gerashhenko-2.jpg)](https://mpz.brovary.org/wp-content/uploads/2015/06/Gerashhenko-2.jpg)

[![](https://mpz.brovary.org/wp-content/uploads/2015/06/Gerashhenko-3.jpg)](https://mpz.brovary.org/wp-content/uploads/2015/06/Gerashhenko-3.jpg)

Після цього гість розповів про себе і почав відповідати на найпоширеніше запитання його слухачів: **_«Як написати книгу?»_** _«Якщо воно погано пишеться, краще не писати взагалі»_ – одразу пояснив Олексій. А потім розповів про те, як невигідно, складно і неприємно писати у наші часи, адже _«вдячності ніякої»._

[![](https://mpz.brovary.org/wp-content/uploads/2015/06/Gerashhenko-4.jpg)](https://mpz.brovary.org/wp-content/uploads/2015/06/Gerashhenko-4.jpg)

[![](https://mpz.brovary.org/wp-content/uploads/2015/06/Gerashhenko-5.jpg)](https://mpz.brovary.org/wp-content/uploads/2015/06/Gerashhenko-5.jpg)

Якщо ж ви наважились, тоді з чого почати? За словами митця, у голові повинна бути цілісність, не окремі фантазії, а одна «картинка». Окрім цього, написання книги – це як робота, тому треба іноді себе змушувати, іноді переступати через бажання, наприклад, поспати. Але письменник зізнався, що сам пише лише під натхнення, адже _«ще не професійний автор»._

[![](https://mpz.brovary.org/wp-content/uploads/2015/06/Gerashhenko-6.jpg)](https://mpz.brovary.org/wp-content/uploads/2015/06/Gerashhenko-6.jpg)

_«Світ змінюється. Тому я думаю, що книжки також зміняться. У майбутньому читач зможе впливати на сюжет, вибудовувати свої сюжетні лінії. Книги матимуть багато анімації, візуалізації, адже будуть повністю прив’язані до ІТ»,_ – не без смутку зазначає письменник.

[![](https://mpz.brovary.org/wp-content/uploads/2015/06/Gerashhenko-7.jpg)](https://mpz.brovary.org/wp-content/uploads/2015/06/Gerashhenko-7.jpg)

На запитання, чому ж його власна книга ще актуальна і ще читається, Олексій з посмішкою відповів: _«Виявилось, що майже усе, з чого вона складається – імпортне. Папір, фарба. З вітчизняного у ній.. лише я»._

[![](https://mpz.brovary.org/wp-content/uploads/2015/06/Gerashhenko-8.jpg)](https://mpz.brovary.org/wp-content/uploads/2015/06/Gerashhenko-8.jpg)

[![](https://mpz.brovary.org/wp-content/uploads/2015/06/Gerashhenko-9.jpg)](https://mpz.brovary.org/wp-content/uploads/2015/06/Gerashhenko-9.jpg)

_«Про що ж моя книга? **«Лише секунда»** розповідає про бажання як рушій того, що ми маємо. Спочатку з’являється якась ідея, ти чогось хочеш. А потім, коли отримуєш це, ти часто розчаровуєшся. Проте, тим не менш, людьми керують бажання»,_ – зізнається письменник.

[![](https://mpz.brovary.org/wp-content/uploads/2015/06/Gerashhenko-10.jpg)](https://mpz.brovary.org/wp-content/uploads/2015/06/Gerashhenko-10.jpg)

_«Це книга про миттєвості, адже все наше життя складається з них. Наприклад, кожен з вас прожив певну кількість років. Проте, якщо запитати вас про ваше життя, ви будете розповідати лише про окремі моменти, миті, які запам’ятались найбільше»._

[![](https://mpz.brovary.org/wp-content/uploads/2015/06/Gerashhenko-11.jpg)](https://mpz.brovary.org/wp-content/uploads/2015/06/Gerashhenko-11.jpg)

[![](https://mpz.brovary.org/wp-content/uploads/2015/06/Gerashhenko-12.jpg)](https://mpz.brovary.org/wp-content/uploads/2015/06/Gerashhenko-12.jpg)

Письменник розповідає, що його герой дивиться на своє життя через призму чужого щоденника. Таким чином і він, і читач, і навіть сам автор, споглядаючи чуже життя, робить переоцінку свого.

[![](https://mpz.brovary.org/wp-content/uploads/2015/06/Gerashhenko-13.jpg)](https://mpz.brovary.org/wp-content/uploads/2015/06/Gerashhenko-13.jpg)

_«Людина часто живе з чимось, що їй категорично не подобається. Вона може це змінити. Вона може змінити коло спілкування, стиль життя, звички, професію тощо, але часто вона боїться щось робити»_ – ділиться думками автор.

[![](https://mpz.brovary.org/wp-content/uploads/2015/06/Gerashhenko-17.jpg)](https://mpz.brovary.org/wp-content/uploads/2015/06/Gerashhenko-17.jpg)

За словами Олексія, ця книга про втому від повсякденності, адже _«вона засмоктує». «А що, як частина цих людей – насправді привиди?»_ – цитує актор думки героя книги. Такі питання ввели слухачів зустрічі у якусь свою особливу атмосферу, змушуючи серйозно задуматись над відповідями.

[![](https://mpz.brovary.org/wp-content/uploads/2015/06/Gerashhenko-14.jpg)](https://mpz.brovary.org/wp-content/uploads/2015/06/Gerashhenko-14.jpg)

_«Нам, звичайно, хочеться, щоб вся світова історія помістилась в наше життя. Щоб всі світові події, які взагалі можуть трапитись, були саме тоді, коли ти живеш. А все інше – неважливе»._

[![](https://mpz.brovary.org/wp-content/uploads/2015/06/Gerashhenko-15.jpg)](https://mpz.brovary.org/wp-content/uploads/2015/06/Gerashhenko-15.jpg)

Що ж таке книга? Це – помста тим, з ким не можна поговорити у реальному світі. Це, знову ж, – ще один світ. Це ті самі миті життя, за які треба встигнути змінитись ще більше. Такі думки уклав у голови слухачів наостанок Олексій Геращенко. А опісля – традиційні автографи, символічне «нагородження» гостя, фото на пам'ять і акція «Подаруй бібліотеці книгу».

[![](https://mpz.brovary.org/wp-content/uploads/2015/06/Gerashhenko-18.jpg)](https://mpz.brovary.org/wp-content/uploads/2015/06/Gerashhenko-18.jpg)

[![](https://mpz.brovary.org/wp-content/uploads/2015/06/Gerashhenko-19.jpg)](https://mpz.brovary.org/wp-content/uploads/2015/06/Gerashhenko-19.jpg)

[![](https://mpz.brovary.org/wp-content/uploads/2015/06/Gerashhenko-20.jpg)](https://mpz.brovary.org/wp-content/uploads/2015/06/Gerashhenko-20.jpg)

[![](https://mpz.brovary.org/wp-content/uploads/2015/06/Gerashhenko-1.jpg)](https://mpz.brovary.org/wp-content/uploads/2015/06/Gerashhenko-1.jpg)

Нагадаємо, що це вже четвертий захід у рамках освітньо-мотиваційного проекту «Brain Event», який стартував у Броварах у квітні Школою громадського активіста, а продовжив надихаючими зустрічами з відомими письменниками. Координаторами проекту є активісти молодіжної громадської організації **“Молодь Демократичного Альянсу”.**

**Фото – [**М**икола Кожемяко](https://fotokray.com.ua)**
