---
title: "Несподівані роботи по вул. Грушевського, 5: мешканці вигнали «Київобленерго» зі свого двору - ФОТО"
date: 2017-07-01
author: 
  username: "trydence"
  display_name: "Дмитро Карпій"
categories: 
  - "hromada"
  - "novyny"
tags: 
  - "brovary"
  - "vibir-redaktsiyi"
  - "grusha"
  - "grushevskogo"
  - "zhbk"
  - "kiyivoblenergo"
  - "mriya"
  - "novini"
  - "prybudynkova-terytoriya"
  - "protest"
  - "sliva"
---

**Сьогодні вранці-вдень працівники ПАТ «Київобленерго» почали самовільно встановлювати бетонні електроопори неподалік багатоквартирного будинку ЖБК «Мрія», що по вул. Грушевського, 5. Однак мешканці, побачивши земляні роботи під стінами своєї багатоповерхівки, вийшли на вулицю.** **Про це розповіли самі протестувальники.** **Вони заборонили працівникам встановлювати стовпи, після чого робітники закопали вириту під опору лунку та забрались геть.**

Як розповідають мешканці, приїзд техніки і працівників «Київобленерго» став для них несподіванкою. Представники енергокомпанії нібито мали намір встановити щонайменше два бетонні стовпи на прибудинковій території ЖБК «Мрія» - задля проведення електроенергії до парку «Перемога». Там, - переказують слова працівників мешканці, - начебто мають підключити  насос для відкачування води.

\[caption id="attachment\_72146" align="aligncenter" width="600"\][![](https://mpz.brovary.org/wp-content/uploads/2017/07/Protest-Kyyivoblenergo-stovp-Grushevskogo-5-2017.07.01_00014.jpg)](https://mpz.brovary.org/wp-content/uploads/2017/07/Protest-Kyyivoblenergo-stovp-Grushevskogo-5-2017.07.01_00014.jpg) Мешканець ЖБК "Мрія" Юрій Груша показує місце, де нібито планували встановити одну з електроопор\[/caption\]

Як зазначають обурені громадяни, вони почали обдзвонювати сусідів, після чого на вулиці зібралось близько 15 людей. Працівники нібито не змогли показати мешканцям жодних дозвільних документів.

Журналіст «Маєш право знати» прибув на місці подій близько 11:50. На той час біля будинку лишалось близько 7-10 людей. А працівники «Київобленерго» вже згортали техніку та почали забиратись геть.

[![](https://mpz.brovary.org/wp-content/uploads/2017/07/Protest-Kyyivoblenergo-stovp-Grushevskogo-5-2017.07.01_00002.jpg)](https://mpz.brovary.org/wp-content/uploads/2017/07/Protest-Kyyivoblenergo-stovp-Grushevskogo-5-2017.07.01_00002.jpg)

Викопану лунку задля встановлення бетонного стовпа робітники закопали.

[![](https://mpz.brovary.org/wp-content/uploads/2017/07/Protest-Kyyivoblenergo-stovp-Grushevskogo-5-2017.07.01_00006.jpg)](https://mpz.brovary.org/wp-content/uploads/2017/07/Protest-Kyyivoblenergo-stovp-Grushevskogo-5-2017.07.01_00006.jpg)

Слід зазначити, що присутні на місці подій працівники «Київобленерго» відмовились спілкуватися щодо своїх дій і наявності дозволів на проведення робіт. За телефонами відповідальних осіб та служб компанії вихідного дня також не відповіли.

**Фото - Дмитро Карпій**
