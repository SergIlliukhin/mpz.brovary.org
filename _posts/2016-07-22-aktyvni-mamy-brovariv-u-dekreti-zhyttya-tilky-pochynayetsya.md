---
title: "Активні мами Броварів: у декреті життя тільки починається"
date: 2016-07-22
author: 
  username: "yschenko"
  display_name: "Ірина Ющенко"
categories: 
  - "interview"
  - "hromada"
tags: 
  - "aktyvni-mamy-brovariv"
  - "blagodiyniy-yarmarok"
  - "brovary"
  - "vibir-redaktsiyi"
  - "novini"
  - "hendmejd"
coverImage: "wp-content/uploads/2016/07/7-3.jpg"
---

**Майже рік тому одна із молодих мам Броварів - Тетяна Сукачова, створила «ВКонтакті» групу [«Активні мами Броварів»](https://vk.com/activemammybrovary)  та спробувала перезнайомити жінок нашого міста, які перебувають у декретній відпустці. З того часу одноманітні сірі декретні будні мам перетворилися в активне насичене життя. Жінки встигають не тільки справлятися у коловороті «прання-прасування-готування-прибирання», а й знаходити час для хобі, займатися благодійністю та допомагати іншим. _«Тільки ми і тільки зараз змінимо наш декрет на краще»_, - кажуть молоді жінки. Наші журналісти познайомилися із деякими матусями-активістками, які знайшли час для спілкування.**

_«Усе почалося з того, що я пішла в декрет,_ - розповідає засновниця групи «Активні мами Броварів» «ВКонтакті» **Тетяна Сукачова.** – _У мене, як молодої матері, виникло багато запитань, однак порадитися, та навіть і просто поговорити з такою як і я – мамою у декреті, окрім сестри Ані, не було з ким. Містом прогулюється багато мам із колясками, та я нікого не знала, а підходити і знайомися - ніяково. Тому й вирішила створити групу, де мамочки мали б змогу спілкуватися, радитися, ділитися думками, обмінюватися дитячими речами»._ Такою була першочергова задумка. Та з часом діяльність групи вийшла за межі задоволення тільки особистих потреб.

[![Активні мами](https://mpz.brovary.org/wp-content/uploads/2016/07/8-2.jpg)](https://mpz.brovary.org/wp-content/uploads/2016/07/8-2.jpg)

\[caption id="attachment\_58688" align="aligncenter" width="600"\][![Активні мами](https://mpz.brovary.org/wp-content/uploads/2016/07/10-1.jpg)](https://mpz.brovary.org/wp-content/uploads/2016/07/10-1.jpg) Тетяна Сукачова із сином Кирилком\[/caption\]

**Для себе, улюбленої**

Практично за кілька місяців група «Активні мами Броварів» стала таким собі інтернет-довідником для кожної турботливої мами, де можна знайти відповіді на всі запитання, що стосуються догляду та виховання малечі: дитячого харчування та лікарів, святкування дня народження і відпочинку. У групі можна поділитися рецептами смачних страв та напоїв, купити-продати, віддати-обміняти, отримати психологічну підтримку та юридичну допомогу. І все це - у таких же мам у декреті. І хоча після народження дитини у жінок змінилися власні пріоритети і всі розмови неухильно переводяться на обговорення пелюшок-підгузників та центр усього їхнього всесвіту – дитину, та матусі намагаються не забувати і про себе, улюблену.

\[caption id="attachment\_58699" align="aligncenter" width="600"\][![Активні мами](https://mpz.brovary.org/wp-content/uploads/2016/07/113-Zustrilysya-pokavuvaly-provely-pryyemno-chas.-Tanya-dilylasya-sekretamy-mejkapu..jpg)](https://mpz.brovary.org/wp-content/uploads/2016/07/113-Zustrilysya-pokavuvaly-provely-pryyemno-chas.-Tanya-dilylasya-sekretamy-mejkapu..jpg) Під час чергової зустрічі Тетяна ділилася з активними мамами секретами мейкапу.\[/caption\]

Тож від спілкування в Інтернеті молоді жінки перейшли на реальні б'юті-зустрічі та майстер-класи за участі спеціалістів, які допомагають молодим мамам навчитися правильно доглядати за своєю зовнішністю. _«Щоб завжди і всюди виглядати кайфово не обов’язково мати великі гроші. Головне - бажання»,_ - переконувала Тетяна дівчат і перша запропонувала майстер-клас із візажу, що став для жінки в декреті новим хобі. Відтоді періодично дівчата збираються на каву, де обговорюють  новинки в косметиці та «перемивають кісточки» усьому, що їм цікаво.

\[caption id="attachment\_58715" align="aligncenter" width="600"\][![Активні мами](https://mpz.brovary.org/wp-content/uploads/2016/07/41.jpg)](https://mpz.brovary.org/wp-content/uploads/2016/07/41.jpg) Тетяна з донькою Євою.\[/caption\]

\[caption id="attachment\_58717" align="aligncenter" width="600"\][![Активні мами](https://mpz.brovary.org/wp-content/uploads/2016/07/42.jpg)](https://mpz.brovary.org/wp-content/uploads/2016/07/42.jpg) Тетяна: «У наш час на місці стояти не можна, треба працювати над собою, розвиватися».\[/caption\]

**Тетяна,** яка за спеціальністю хореограф, у декретній відпустці поєднує приємне з корисним: на заняттях із аеробіки допомагає жінкам після пологів скинути зайву вагу. Разом «підкореговує» і власну фігуру.

Просто знахідкою для матусь, які після народження дитини переймаються за свою фігуру, стала і дієтолог  [**Альона**](https://vk.com/brovarydiet).

\[caption id="attachment\_58722" align="aligncenter" width="600"\][![Активні мами](https://mpz.brovary.org/wp-content/uploads/2016/07/1c.jpg)](https://mpz.brovary.org/wp-content/uploads/2016/07/1c.jpg) Альона: "За даними тестеру, агрус, придбаний на ринку Короленка 21.07, для споживання безпечний".\[/caption\]

Фахівець знайомить жінок із маркуванням продуктів харчування, розповідає про найбільш придатну для пиття воду, корисне харчування та інформує про наявність/відсутність нітратів у садо-городині на полицях магазинів  і ринках Броварів.

\[caption id="attachment\_58684" align="aligncenter" width="600"\][![Активні мами](https://mpz.brovary.org/wp-content/uploads/2016/07/6-2.jpg)](https://mpz.brovary.org/wp-content/uploads/2016/07/6-2.jpg) Аня з сином Романом. У декреті молода жінка захопилася фотографією.\[/caption\]

\[caption id="attachment\_58719" align="aligncenter" width="600"\][![Активні матусі](https://mpz.brovary.org/wp-content/uploads/2016/07/1z.jpg)](https://mpz.brovary.org/wp-content/uploads/2016/07/1z.jpg) Одна із сотень Аніних фоторобіт.\[/caption\]

У своїх хобі активні матусі навіть створили творчі тандеми - візажист-перукар, візажист-фотограф, перукар-фотограф та ін. Загалом група стала чудовим стартовим майданчиком для тих молодих жінок, які вирішили в декретній відпустці змінити свою професію чи отримати додатковий заробіток.

**Для людей**

У жовтні 2015 р. Тетяна Сукачова вперше спробувала організувати активних матусь на корисну справу, поєднавши відпочинок і допомогу.

\[caption id="attachment\_58703" align="aligncenter" width="600"\][![Активні мами](https://mpz.brovary.org/wp-content/uploads/2016/07/fotopiknik2.jpg)](https://mpz.brovary.org/wp-content/uploads/2016/07/fotopiknik2.jpg) На  благодійному фотопікніку.\[/caption\]

[![Активні мами](https://mpz.brovary.org/wp-content/uploads/2016/07/fotopiknik1.jpg)](https://mpz.brovary.org/wp-content/uploads/2016/07/fotopiknik1.jpg)

Під час благодійного фотопікніка жінки збирали допомогу для 8-місячної дівчинки, яку батьки-наркомани залишили на виховання бабусі. Про неї Тетяна дізналася із поста однієї з учасниць групи, тож і кинула клич допомогти крихітці речами і харчуванням. Благодійна допомога немовляті стала точкою відліку, що і скоригувала подальші дії групи жінок.

Першим великим спільним заходом активних мам Броварів став благодійний ярмарок **«Мамин хендмейд»**, на який  відгукнулося близько 20 броварчанок, котрі займаються хедмейдом.

\[caption id="attachment\_58694" align="aligncenter" width="600"\][![Активні мами](https://mpz.brovary.org/wp-content/uploads/2016/07/18.jpg)](https://mpz.brovary.org/wp-content/uploads/2016/07/18.jpg) 7 травня. Благодійний ярмарок "Мамин хедмейд".\[/caption\]

[![Активні мами](https://mpz.brovary.org/wp-content/uploads/2016/07/13-1.jpg)](https://mpz.brovary.org/wp-content/uploads/2016/07/13-1.jpg)

[![Активні мами](https://mpz.brovary.org/wp-content/uploads/2016/07/12-3.jpg)](https://mpz.brovary.org/wp-content/uploads/2016/07/12-3.jpg)

Чого тільки не винесли матусі на продаж! Ярмарок був [багатий](https://vk.com/cupcakesmakolyk) на [різноманітні](https://vk.com/galitskiepranic) [солодощі](https://vk.com/id194492246)**,** [в’язані](https://vk.com/id111367815) речі, [розписаний вручну](https://vk.com/vini4s) одяг та взуття**,** [всілякі](https://vk.com/id14546562) [прикраси](https://vk.com/lenapomaz) для [волосся](https://vk.com/julia2501,), [вироби](https://vk.com/id47381681) з [мила](https://vk.com/id28936470) та [бісеру](https://vk.com/blakkialona), [косметика](https://vk.com/in_di_ga), [іграшки](https://vk.com/id6880608), витвори плей до [кіндер-сюрпризу](https://vk.com/id71322867) та в техніці [«декупаж»](https://vk.com/ovsnezhko). Необхідною умовою участі в базаруванні була посильна допомога дітям із неблагополучних сімей, які перебувають на обліку в Броварському міському центрі соціальних служб для сім’ї, дітей та молоді.

\[caption id="attachment\_58712" align="aligncenter" width="600"\][![Активні мами](https://mpz.brovary.org/wp-content/uploads/2016/07/21.jpg)](https://mpz.brovary.org/wp-content/uploads/2016/07/21.jpg) Марина із донькою Мартою.\[/caption\]

\[caption id="attachment\_58683" align="aligncenter" width="600"\][![Активні мами](https://mpz.brovary.org/wp-content/uploads/2016/07/5-4.jpg)](https://mpz.brovary.org/wp-content/uploads/2016/07/5-4.jpg) Марина: "Займатися випічкою капкейків я розпочала в декреті. У ярмарку брала участь уперше. Тоді я продала всі тістечка, навіть по дощу бігала додому  по заготовки».\[/caption\]

\[caption id="attachment\_58700" align="aligncenter" width="450"\][![Активні мами](https://mpz.brovary.org/wp-content/uploads/2016/07/114-Stilky-zibraly-dlya-dopomogy-dityam-z-neblagopoluchnyh-simej-Prynosyly-i-gosti-blagodijnayiyarmarky-i-uchasnytsi.jpg)](https://mpz.brovary.org/wp-content/uploads/2016/07/114-Stilky-zibraly-dlya-dopomogy-dityam-z-neblagopoluchnyh-simej-Prynosyly-i-gosti-blagodijnayiyarmarky-i-uchasnytsi.jpg) Зібраний одяг, засоби гігієни та харчування.\[/caption\]

\[caption id="attachment\_58695" align="aligncenter" width="600"\][![Активні мами](https://mpz.brovary.org/wp-content/uploads/2016/07/19.jpg)](https://mpz.brovary.org/wp-content/uploads/2016/07/19.jpg) Активні учасники ярмарку.\[/caption\]

І хоча 7 травня практично увесь день йшов дощ, це не завадило активісткам утілити в життя заплановане. Частину із виручених коштів -  близько **800** грн, жінки передати на допомогу підопічним [Благодійного фонду](https://mpz.brovary.org/blagodijnyj-fond-dopomogy-onkohvorym-inna-konsoliduye-brovarchan-u-borotbi-proty-raku-shho-utylizuye-suspilstvo/)  [«Інна»](https://mpz.brovary.org/brovarskyj-blagodijnyj-fond-inna-dopomagaye-onkohvorym-borotys-zi-smertelnoyu-nedugoyu/), а з десяток пакунків дитячих речей –  у соціальну службу. Спільний ярмарок ще більше згуртував жінок,  розширив коло знайомих та об’єднав майстринь за інтересами. Натхненні першим успіхом, матусі подумують про організацію наступного ярмарку. Також із майстер-класами по фан-зонах, із ігровою та [фото-зонами](https://vk.com/annarudenkophoto?_parent_post=-103519264_926).

Як каже Тетяна, спільна акція показала наскільки багатогранні й талановиті броварські мами, і  надихнула її створити спільноту, де жінки в декреті зможуть працювати без «відриву від дітей». «_Це буде ніби великий ярмарок під одним дахом, де можна відразу продати власні вироби і купити для дитини все необхідне, а також залишити малечу погратися з аніматорами чи пофотографуватися_ , - ділиться думками Тетяна. - _А ще, не менш важливо, там буде зручно зайти з коляскою, не так, як у деякі броварські магазини. І буде в цій спільноті привітний персонал, адже це будуть ті ж мамочки, діти яких граються поруч.  Загалом, я  проти того, щоб дітей у рік віддавали в дитсадок. Ця спільнота мам стане чудовою альтернативою дошкільним навчальним закладам»_. Тетяна переконана, що таке в Броварах і справді можливо, варто тільки дуже захотіти і прикласти трішки більше зусиль.

\[caption id="attachment\_58681" align="aligncenter" width="600"\][![Активні мами](https://mpz.brovary.org/wp-content/uploads/2016/07/3-5.jpg)](https://mpz.brovary.org/wp-content/uploads/2016/07/3-5.jpg) Тетяна: «У декреті в жінки відкривається маса талантів. Варто тільки не лінуватися».\[/caption\]

Сьогодні група «Активні мами Броварів» налічує близько **500** учасниць. Як переконує Тетяна, життя у декреті можна зробити яскравим, повноцінним і корисним.

**Фото - Катерини Негоди та зі сторінки  "Активні мами Броварів"**
