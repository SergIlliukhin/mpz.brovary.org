---
title: "Броварські волонтери проведуть аерофлешмоб на підтримку армії «Дякуємо героям!»"
date: 2014-09-18
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "aerofleshmob"
  - "brovary"
  - "vibir-redaktsiyi"
  - "dyakuyu-tobi"
  - "novini"
  - "flesh-mob"
  - "fleshmob"
coverImage: "wp-content/uploads/2014/09/484812_514838131911083_1364618862_n.jpg"
---

**[![formpz](https://mpz.brovary.org/wp-content/uploads/2014/09/formpz.jpg)](https://mpz.brovary.org/wp-content/uploads/2014/09/formpz.jpg)20 вересня о 16:00 на честь Дня Броварів у парку «Перемога»  волонтери [Координаційного центру допомоги військовим](https://www.facebook.com/koordcentr.brovary) спільно з [Організацією Незалежної Української Молоді](https://vk.com/onymua) проведуть аерофлешмоб «Дякуємо героям!» на підтримку своїх земляків, що перебувають на східному фронті.**

На пагорбі, що біля паркового озера, броварчани стануть у формі великого українського тризубу, вкритого національними прапорами. На прапорах будуть написані привітання та подяки українським воїнам на Донбасі, що їх зберуть під час міського свята волонтери. Родзинкою акції стане аеровідеозйомка флешмобу: над учасниками акції злетить безпілотний квадрокоптер, аби з повітря зняти тризуб, вибудуваний з людей. Відзнятий відеоролик волонтери Координаційного центру допомоги обіцяють доставити безпосередньо на фронт.

Флешмоб «Дякуємо героям!» відбудеться в рамках [кампанії «Дякую тобі!»](https://mpz.brovary.org/marafon-videoproektu-dyakuyu-tobi-u-brovarah-trivaye-grafik-zustrichey-ta-nove-video/), що вже триває у Броварах та деяких інших містах Київщини. В рамках кампанії волонтери не лише збирають кошти на підтримку українського війська, але й закликають людей передавати вітання своїм землякам у зону АТО. Для цього в різних куточках міста встановлюють намет з відеокамерою та мікрофоном і пропонують перехожим сказати кілька слів на підтримку військовим, котрі перебувають на передовій.

<iframe src="//www.youtube.com/embed/HrngtftD0w8" width="640" height="360" frameborder="0" allowfullscreen="allowfullscreen"></iframe>

Відзнятий матеріал волонтери передають на фронт: останній записаний відеоролик активісти цими вихідними самостійно відвезли в Дебальцеве бійцям батальйону «Київська Русь».
