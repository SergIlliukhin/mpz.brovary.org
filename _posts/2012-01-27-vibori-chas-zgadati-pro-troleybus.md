---
title: "Вибори. Час згадати про тролейбус"
date: 2012-01-27
author: 
  username: "pravoZnaty"
  display_name: "Маєш право знати"
tags: 
  - "azarov"
  - "antonenko"
  - "brovary"
  - "vibir-redaktsiyi"
  - "novini"
  - "rizanenko"
  - "sapozhko"
  - "trolejbus"
  - "fedorenko"
---

![](https://mpz.brovary.org/wp-content/uploads/2012/01/Тролейбус-Бровари.jpg "Тролейбус Бровари")Цього року відбудуться вибори до Верховної Ради України, а тому знову і знову різні кандидати починають повертаються до популістських проектів, які потенційно можуть принести їм прихильність виборців.

Голова броварської "Партії Регіонів" **Сергій Федоренко** (який, як відомо, є політиком, наближеним до Прем'єр-Міністра України Миколи Азарова) вирішив вкотре повернутися до ідеї <!--more-->з тролейбусом на маршруті Бровари-Київ.

[![](https://mpz.brovary.org/wp-content/uploads/2012/01/Віктор-Антоненко.jpg "Віктор Антоненко")](https://mpz.brovary.org/wp-content/uploads/2012/01/Віктор-Антоненко.jpg)Сама по собі ідея не нова: вперше за неї взялися у 1990 році, а згодом - у 2005 році. Тоді налагодження тролейбусного сполучення нашого міста з Києвом було одним із ключових пунктів передвиборчої програми **Віктора Антоненка**, який, нагадаю, і переміг на виборах у 2006 році.

На першому етапі, у 1990 та 2005 роках було розроблено технічні умови для будівництва тролейбусної лінії. Оціночна попередня вартість робіт (станом на 2005 рік) - 240 млн.грн.

[![](https://mpz.brovary.org/wp-content/uploads/2012/01/Сергій-Федоренко1.jpg "Сергій Миколайович Федоренко")](https://mpz.brovary.org/wp-content/uploads/2012/01/Сергій-Федоренко1.jpg)В наші дні за цю справу взявся броварський регіонал **Сергій Федоренко**, який, за інформацією, яка з'явилася у деяких ЗМІ, планує балотуватися по нашому мажоритарному округу до Верховної Ради України.

За сприяння Прем'єр-Міністра України Миколи Азарова у 2012 році з державного бюджету України місцевому бюджету міста Бровари виділили **141 млн.грн.** на будівництво тролейбусної лінії. На 18-ій сесії депутати вже затвердили рішення про внесення змін до "Міської програми по будівництву та реконструкції магістральних вулиць загальноміського призначення на 2008 – 2012 роки" та внесли до неї пункт "Будівництво тролейбусної лінії Бровари – Київ": [рішення 511-18-06 від 24.01.2012](http://www.slideshare.net/sergIlliukhin/511-1816-24012012 "Рішення міської ради про будівництво тролейбусної лінії")

#### Що планується

1\. Розробка проекту; 2. Розширення вул.Київської; 3. Розширення існуючих "кишень" на зупинках; 4. Проведення опорних ліній електропередач;

Також депутати планують надання земельних ділянок для розміщення тролейбусного депо та електричних підстанцій.

На даний час не передбачено, але пізніше (_читаємо: **після виборів**_) для функціонування тролейбусного сполучення необхідно буде збудувати підстанцію та розворотне кільце у м.Києві. Також необхідно буде закупити і рухомий склад (тролейбуси), коштів на які поки що, звичайно, не передбачено.

#### Маршрут

[![](https://mpz.brovary.org/wp-content/uploads/2012/01/Маршрут-трамваю-Бровари.jpg "Маршрут тролейбусу Бровари")](https://mpz.brovary.org/wp-content/uploads/2012/01/Маршрут-трамваю-Бровари.jpg)Тролейбусний маршрут проходитиме наступним чином: _м.Київ - вул.Київська - вул.Черняхівського - бул.Незалежності - вул.Гагаріна - вул.Київська - м.Київ_

На першому етапі планується, що рухомий склад буде базуватися у депо міста Києва.

#### Висновок

Особисто я не впевнений, що будівництво тролейбусної лінії сприятиме покращенню транспортного сполучення між Броварами і Києвом, оскільки тролейбуси повільніші, ніж маршрутки, і займатимуть багато місця на дорозі. Але у будь-якому разі вже в цьому році основна транспортна магістраль нашого міста - вул.Київська, може бути розширена, що не може не радувати.

А наше з Вами завдання - здійснювати громадський контроль за використанням цих **141 млн.грн.**, виділених з державного бюджету, щоб не допустити осідання цих коштів у кишенях очільників міста

**P.S.** Пропоную до Вашої уваги 6-хвилинне відео обговорення даного питання на сесії міської ради. Про проект розповідає броварський міський голова **Ігор Сапожко**

<iframe width="560" height="315" src="http://www.youtube.com/embed/4Kbz7iag1k0" frameborder="0" allowfullscreen></iframe>
