---
title: "Оголошено конкурс на створення філіалу \"ГОТОВО\" у Броварах"
date: 2016-10-12
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "arhitekturnyj-konkurs"
  - "brovary"
  - "dokument-servis"
  - "konkurs"
  - "novini"
  - "tsentr-gotovo"
---

**Цього тижня розпочався конкурс по відбору архітектурних пропозицій із будівництва філіалу у Броварах документ-сервісу «ГОТОВО!». Термін подачі пропозицій - до 28 жовтня. Про це повідомляється в [оголошенні](https://www.facebook.com/GOTOVO.2016/posts/1069633069816455) на офіційній сторінці сервісу у FB.**

Як зазначається у повідомленні, до участі запрошують архітектурні бюро, які зможуть запропонувати креативні ідеї та нове бачення сучасного прозорого центру для громадян міста. Місце розташування центру вже відоме - **бул Незалежності**, біля будівлі Броварської міської ради.

![14705892_1069613816485047_2861917651158988418_n](https://mpz.brovary.org/wp-content/uploads/2016/10/14705892_1069613816485047_2861917651158988418_n-e1476276513179.jpg)

Робочі пропозиції можна направляти до **28 жовтня 2016 року**, на електронну пошту **info@gotovo.net.ua** в електронному вигляді у форматі PDF та у вигляді альбому формату А3 в одному екземплярі.

Інші довідкові матеріали та контактну інформацію можна завантажити за посиланням: [http://www.ex.ua/371693808555](http://www.ex.ua/371693808555).

Зазначимо, що перший пілотний проект документ-сервіс «ГОТОВО» було [відкрито](http://kiev.vgorode.ua/news/sobytyia/301328-bez-buirokratyy-korruptsyy-y-khamstva-v-kyeve-otkryvaetsia-futurystycheskyi-dokument-servys) цього літа у Києві. Центр надає близько 200 адміністративних послуг в одній будівлі швидко та зручно. Відкритий простір без кабінетів, приємна атмосфера, ввічливий персонал, затишне кафе, кімната для дітей.

Згідно інформації на офіційній [сторінці](https://www.facebook.com/GOTOVO.2016/) у FB, у центрі найчастіше здійснюють такі послуги:

- реєстрацію бізнесу,
- оформлення закордонних паспортів,
- архітектура та будівництво,
- реєстрація шлюбів і т.д.
