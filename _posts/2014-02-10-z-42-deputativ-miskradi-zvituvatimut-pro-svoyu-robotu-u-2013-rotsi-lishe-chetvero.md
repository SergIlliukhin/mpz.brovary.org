---
title: "З 42 депутатів міськради звітуватимуть про свою роботу у 2013 році лише четверо?"
date: 2014-02-10
author: 
  username: "aleechka"
  display_name: "Аліна Дяченко"
tags: 
  - "ivanenko"
  - "brovarska-miska-rada"
  - "vibir-redaktsiyi"
  - "deputati"
  - "zvituvannya"
  - "miska-rada"
  - "novini"
  - "onyshhenko"
  - "oskyutenko"
  - "simutin"
coverImage: "wp-content/uploads/2013/01/Zvituvannya-Ivanenka_2.jpg"
---

**[![Звітування Іваненка_2](https://mpz.brovary.org/wp-content/uploads/2013/01/Zvituvannya-Ivanenka_2.jpg)](https://mpz.brovary.org/wp-content/uploads/2013/01/Zvituvannya-Ivanenka_2.jpg)Протягом лютого 2014 року всі депутати Броварської міськради мають прозвітувати перед виборцями про свою роботу у 2013 році. Таке рішення [вони самі ухвалили на сесії у січні](https://mpz.brovary.org/u-brovarskih-deputativ-rozpochavsya-sezon-zvituvannya-za-2013-rik/). Та, схоже, міські обранці знову не планують виконувати власне рішення та Закон України «Про статус депутатів місцевих рад», який передбачає обов'язок депутатів звітувати про свою діяльність раз на рік.**

За [інформацією](https://brovary.kiev.ua/provedennya-zv%D1%96tuvan-deputatami-m%D1%96sko%D1%97-radi), опридюдненою на офіційному веб-сайті влади, зустрічатись з виборцями планує всього 4 депутата з 42-х. Про свій намір дотриматись принципу підзвітності влади заявили представники чотирьох мажоритарних виборчих округів - Володимир Онищенко (округ № 2), Роман Сімутін (округ № 10), Олег Іваненко (округ № 14) та Володимир Оксютенко (округ № 15). \[table\]

| **Депутат** | **Час звітування** | **Місце звітування** |
| --- | --- | --- |
| Онищенко В. І. | 11.02.2013 о 18:00 | актова зала НВК |
| Оксютенко В. М. | 21.02.2013 о 18:00 | актова зала ЗОШ № 3 |
| Іваненко О. В. | 21.02.2013 о 18:30 | актова зала ЗОШ № 1 |
| Сімутін Р. В. | 22.02.2013 о 14:00 | актова зала ЗОШ № 7 |

\[/table\]

Решта депутатів не повідомили про час та місце проведення свого звітування, хоча це було прямо передбачено рішенням міськради [№ 1187-42-06 від 22.01.2014 року](https://brovary.kiev.ua/rіshennya-mіskoї-radi-vіd-22012014-№-1187-42-06-pro-zatverdzhennya-strokіv-provedennya-zvіtuvannya-d). Відтак 38 з 42 обранців, яким броварчани делегували повноваження керувати містом від їх імені та в їх інтересах, не планують зустрічатись з людьми, які їх обрали до Броварської міської ради.

> Звіт депутата повинен містити відомості про його діяльність у раді та в її органах, до яких його обрано, а також про його роботу у виборчому окрузі, про прийняті радою та її органами рішення, про хід їх виконання, про особисту участь в обговоренні, прийнятті та в організації виконання рішень ради, її органів, а також доручень виборців свого виборчого округу. Про час і місце проведення звіту депутат має повідомити своїх виборців **не пізніш як за сім днів до звіту**. Після проведення звітування депутат місцевої ради має поінформувати раду та її виконавчі органи про результати обговорення його звіту, зауваження та пропозиції, висловлені виборцями на адресу ради та її органів, а також про доручення, дані депутатові у зв’язку з його депутатською діяльністю.

Нагадаємо, минулого року особисто зустрілись з людьми та розповіли про свою роботу вживу [лише троє](https://mpz.brovary.org/zvituvati-pered-vibortsyami-za-drugiy-rik-roboti-planuye-lishe-3-deputati-miskradi/) депутатів Броварської міської ради VI скликання – [**Роман Сімутін**](https://mpz.brovary.org/na-svoyemu-zvituvanni-roman-simutin-rozpoviv-pro-robochi-budni-opozitsiynogo-deputata/), [**Олег Іваненко**](https://mpz.brovary.org/deputat-oleg-ivanenko-poobitsyav-zahistiti-1-shkolu-vid-zakrittya-ta-vidremontuvati-dorogi/) та [**Володимир Оксютенко**](https://mpz.brovary.org/meshkantsi-pekarni-ta-geologorozvidki-hochut-novu-kanalizatsiyu-asfalt-na-dorogah-ta-marshrutku-na-kiyiv/). Решта депутатів [обмежились публікацією своїх звітів на офіційному веб-сайті міськради](https://mpz.brovary.org/brovarski-deputati-prozvituvali-za-minuliy-rik-v-interneti/).

Межі виборчих округів депутатів, що планують звітувати перед виборцями:

До мажоритарного виборчого округу **№ 2** **(депутат - Володимир Онищенко**) входять  наступні вулиці та будинки: бульв. Незалежності: 3А, 3Б, 3; вул. Гагаріна 11; вул. Карбишева: 2-11; вул. Львівська 1-15; вул. Марії Лагунової: 2, 4А, 4Б, 4, 5, 7А, 7, 8/1, 8/2, 9А, 9, 11, 13А, 13Б, 15/1-15/7; вул. Олександра Блока: 3, 9, 11, 13, 15, 17; вул. Рокосовського: 3-18.

До мажоритарного виборчого округу **№ 10** **(депутат - Роман Сімутін)** входять наступні вулиці та будинки: бульвар Незалежності: 4А, 6А, 6Б, 6В, 6, 10Б, 10; вул. Белінського: 19- 37; вул. Олександра Блока: 19/1, 19/2,19/3, 19,21; вул. Карбишева 13-24; вул. Кирпоноса: 5А, 5Б, 5, 7А, 11А, 11, ІЗА, 13,15А, 15Б, 15Г, 15, 17А, 17Б, 17В, 21, 77; вул. Львівська 23-25; вул. Рокосовського 20,24; вул. Чернігівська.

До мажоритарного виборчого округу **№ 14 (депутат - Олег Іваненко)** входять наступні вулиці та будинки: вул. Вербна; вул. Володимира Винниченка; вул. Восьмого зїзду Рад; вул. Гальбича; вул. Героїв Сталінграда; вул. Зої Космодем’янської; вул. Івана Гонти; вул. Київська: 121,123,125,127,129,131,133, 141,143,145,147, 151А, 155,159,165, 167, 169, 173А, 173, 175, 179А, 179, 181, 183, 185, 187, 189, 191А, 191, 193, 195, 197, 199, 201, 207, 209, 211, 213, 215, 217; вул. Ковпака; вул. Коккінакі; вул. Красна; вул.Леніна 123-155; вул. Миколи Лисенка; вул. Молодіжна; вул. Оболонська; вул. Петра Могили; вул. Петровського; вул. Радгоспна; вул. Тургенєва; вул. Челюскіна: 6, 10,12, 14,16,20, 22,24, 26, 30А, 30, 32, 34А, 34, 36, 38,40, 42А, 42, 44, 46, 48, 50, 52/1, 52, 54, 56, 58, 60, 62, 64А, 64, 66,68, 70, 72, 74, 76/2, 76, 78, 80А, 80, 82А, 82, 84, 86, 88, 90,92, 94, 96, 98, 100; вул. Чепурного; вул. Чехова; вул. Шевченка: 1А, 1, 3, 5, 7, 9, 11, 13 ,15А, 15,17, 19/2,19А, 19, 21,127; вул. Щорса; вул. 8-го Березня; пров. Володимира Винниченка; пров. Деснянський; пров. Оболонський; пров. Озерний; пров. Пирогова; пров. Тихий; пров. Тупий.

До мажоритарного виборчого округу **№ 15 (депутат - Володимир Оксютенко)** входять наступні вулиці та будинки: вул. Білодібровна; вул. Боженка; вул. Гвардійська; вул. Геологів; вул. Горького; вул. Єсеніна;вул. Івана Сірка; вул. Івана Франка; вул. Київська: 3/1, 3, 5, 7,9, 11А, 11, 13/1, 13,15, 17-21, 32/2-25, 27/1,27,29,31-35,37, 41-43, 45, 47/2,49-51, 53, 57, 59, 61, 63/1-65,67-69,71, 73, 75,77, 79, 85, 87, 99, 101, 103, 105, 107, 109, 111,113, 115, 117,119; вул. Коцюбинського; вул.Леніна 1-122; вул. Лесі Українки; вул. Ломоносова; вул. Макаренка; вул. Матросова; вул. Некрасова; вул. Полярників; вул. Пушкіна 1/1 -55; вул. Ремонтників; вул. Фрунзе; вул. Чапаєва 14-63; вул. Челюскіна 1, 3, 5, 9, 13, 15, 19, 21, 25, 27, 29, 31, 33, 35, 37, 39,41, 43, 45А, 45,47, 49А, 49Б, 49, 51А, 51Б, 51, 53, 57, 59/2, 59, 61, 63, 65,67, 69Б, 69, 71, 73, 75, 77, 79, 81, 83, 85,87; вул. 1-гоТравня; пров. Дем’яна Бєдного; пров. Єсеніна; пров. К. Заслонова; пров. Парковий; пров. Партизанський; пров. Піонерський; пров. Піщаний; пров. Сергія Лазо; пров. Ульянових; пров. Філатова.

> _Дізнатись, хто є депутатом вашого виборчого округу, можна за [цим посиланням](https://mpz.brovary.org/brovarski-deputati-planuyut-vidzvituvati-pered-vibortsyami-na-novorichni-svyata/), здійснивши пошук на сторінці за назвою вашої вулиці та номера будинку._
