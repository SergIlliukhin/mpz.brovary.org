---
title: "\"Тренування з зіркою\": Сергій Варламов провів майстер-клас із хокею в \"Терміналі\" - ФОТО"
date: 2017-01-30
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "lodova-arena"
  - "novini"
  - "sergij-varlamov"
  - "trenuvannya"
  - "trts-terminal"
  - "hokej"
---

**27 січня на Льодовій арені броварського ТРЦ «Термінал» відбулося відкрите тренування з хокею за участю зірок спорту, вболівальників та журналістів. Подію організували TM «Parimatch» і Українська хокейна ліга (УХЛ) задля популяризації цього виду спорту в Україні перед проведенням Чемпіонату світу з хокею в Дивізіоні 1, який відбуватиметься в Києві вже через 3 місяці. Головним героєм дня був Сергій Варламов, екс-хокеїст збірної України та виконавчий директор УХЛ.**

Захід **«Тренування з зіркою»** розпочався з екскурсії по Льодовій арені: присутнім розказали про стандарти хокейного майданчика, підготовку льоду до гри та показали в дії льодовий комбайн (машину для відновлення льоду).

[![](https://mpz.brovary.org/wp-content/uploads/2017/01/varlamov-1.jpg)](https://mpz.brovary.org/wp-content/uploads/2017/01/varlamov-1.jpg)

Потім охочі змогли відвідати роздягальню спортсменів. Чи то через велике скупчення гостей, чи то через купи спортивного спорядження та форми, але у приміщенні було тіснувато. В повітрі стояв міцний "чоловічий дух" спортивної роздягальні. Проте **Сергій Варламов** зазначив, що такий розмір є стандартним і зазвичай всі поміщаються. Коли ж спортсмена запитали про закордонні роздягальні, то він жартома відповів, що це як порівнювати "Таврію" і "Мерседес".

[![](https://mpz.brovary.org/wp-content/uploads/2017/01/varlamov-4.jpg)](https://mpz.brovary.org/wp-content/uploads/2017/01/varlamov-4.jpg)

_«Надягання амуніції займає близько 10 хвилин, проте деякі полюбляють довше посидіти вже одягнутим, аби морально налаштуватися на гру»,_ – розповів Сергій Варламов.

В роздягальні свого колегу слухав і нинішній гравець збірної України **Сергій Бабінець**. _«Ви недавно закінчили професійну кар’єру. Не хочеться повернутися?»_ – запитав він. _«Чесно? Ні»_, – усміхнувшись, відповів Варламов. Тепер він грає в аматорському дивізіоні для себе, просто отримуючи задоволення від гри, пояснив спортсмен.

[![](https://mpz.brovary.org/wp-content/uploads/2017/01/varlamov-7.jpg)](https://mpz.brovary.org/wp-content/uploads/2017/01/varlamov-7.jpg)

Далі Сергій Варламов розповів присутнім про особливості заточки ковзанів для хокеїстів. Виявляється, для захисників зручнішим є пласкіше лезо на ковзанах, аніж гостре, адже вони більше рухаються спиною. А от для форвардів в нападі - навпаки: чим гостріше, тим краще.

[![](https://mpz.brovary.org/wp-content/uploads/2017/01/varlamov-13.jpg)](https://mpz.brovary.org/wp-content/uploads/2017/01/varlamov-13.jpg)

Після теоретичної частини всі бажаючі могли перейти до практичної, одягнувши ковзани і взявши до рук ключку, а хокеїст Сергій Варламов змінив офіційний піджак на хокейний светр і взявся навчати новачків своєму ділу.

\[caption id="attachment\_65768" align="aligncenter" width="600"\][![](https://mpz.brovary.org/wp-content/uploads/2017/01/varlamov-12.jpg)](https://mpz.brovary.org/wp-content/uploads/2017/01/varlamov-12.jpg) Сергій Варламов розповів про правильну стійку хокеїста і ведення шайби\[/caption\]

[![](https://mpz.brovary.org/wp-content/uploads/2017/01/varlamov-21.jpg)](https://mpz.brovary.org/wp-content/uploads/2017/01/varlamov-21.jpg)

Коли присутні стали на лід, одразу відчули всю складність хокею, бо одночасно втриматися на ногах, не забуваючи про шайбу, було ділом не з простих. Та не звертаючи уваги на труднощі, всі почали завзято вчитися: в очах читалися азарт і захоплення. До того ж новачкам з радістю допомагали гравці команди **"Білий барс"**, які вказували на помилки і виправляли їх, а воротар "піддавався" та пропускав шайби, щоб кожний зміг відчути себе профі. Спортсмени охоче допомагали виконувати перші удари по воротах і ділилися своїми професійними секретами.

[![](https://mpz.brovary.org/wp-content/uploads/2017/01/varlamov-20.jpg)](https://mpz.brovary.org/wp-content/uploads/2017/01/varlamov-20.jpg)

[![](https://mpz.brovary.org/wp-content/uploads/2017/01/varlamov-16.jpg)](https://mpz.brovary.org/wp-content/uploads/2017/01/varlamov-16.jpg)

[![](https://mpz.brovary.org/wp-content/uploads/2017/01/varlamov-14.jpg)](https://mpz.brovary.org/wp-content/uploads/2017/01/varlamov-14.jpg)

_«Хокей – один із найкомандніших видів спорту,_ - наголосив Сергій Варламов. - _Без команди, яким би геніальним не був гравець, він нічого не зробить»._

[![](https://mpz.brovary.org/wp-content/uploads/2017/01/varlamov-18.jpg)](https://mpz.brovary.org/wp-content/uploads/2017/01/varlamov-18.jpg)

[![](https://mpz.brovary.org/wp-content/uploads/2017/01/varlamov-19.jpg)](https://mpz.brovary.org/wp-content/uploads/2017/01/varlamov-19.jpg)

[![](https://mpz.brovary.org/wp-content/uploads/2017/01/varlamov-23.jpg)](https://mpz.brovary.org/wp-content/uploads/2017/01/varlamov-23.jpg)

Організатори зазначили, що це було перше тренування у такому форматі, але УХЛ планує і надалі проводити подібні заходи. Представник ТМ Parimatch **Вадим Місюра** розповів, що такі акції будуть сприяти популяризації та розвитку цього виду спорту в Україні. В свою чергу Сергій Варламов подякував ТМ Parimatch за продуктивну співпрацю, а журналістам та вболівальникам – за інтерес до хокею.

\[caption id="attachment\_65758" align="aligncenter" width="600"\][![](https://mpz.brovary.org/wp-content/uploads/2017/01/varlamov-2.jpg)](https://mpz.brovary.org/wp-content/uploads/2017/01/varlamov-2.jpg) Сергій Варламов та Вадим Місюра\[/caption\]

**Фото - Світлана Яцив**
