---
title: "У Броварах збудують котельню на водовугільному паливі: оголошено інвестиційний конкурс"
date: 2015-04-21
tags: 
  - "investitsiyniy-konkurs"
  - "investor"
  - "brovary"
  - "vodovugilne-palivo"
  - "kotelnya"
  - "novini"
---

**[![вугілля](https://mpz.brovary.org/wp-content/uploads/2015/04/2913fbe4083fabeffa9fda9354726fd4b2a3366b.jpg)](https://mpz.brovary.org/wp-content/uploads/2015/04/2913fbe4083fabeffa9fda9354726fd4b2a3366b.jpg)У Броварах планують збудувати нову котельню на водовугільному паливі. Розташовуватись об'єкт має за адресою: вул. Красовського, 16/1 (ділянка 0,18 Га). Економія коштів для бюджету за рахунок впроваждення проекту має складати не менше 10%, а термін будівництва нової котельні - не менше 3 років. Для пошуку інвестора оголошено конкурс, проект має назву "Заміщення природного газу водовугільним паливом шляхом будівництва водогрійної котельні у м. Бровари”. Про це сказано в оголошенні, розміщеному вчора  на офіційному [веб-сайті Броварської міської ради](http://www.brovary.kiev.ua/ogoloshennya-pro-provedennya-%D1%96nvestits%D1%96inogo-konkursu-%D1%96z-viznachennya-%D1%96nvestora-dlya-real%D1%96zats%D1%96%D1%97-pro).** 

> Виконавчий комітет  Броварської міської ради  повідомляє про проведення інвестиційного конкурсу із визначення інвестора для реалізації проекту “Заміщення природного газу водовугільним паливом шляхом будівництва водогрійної котельні у м. Бровари”.
> 
> Дата та час проведення: **30 квітня 2015 року об 10.00.**
> 
> Місце проведення конкурсу: Бровари, вул. Гагаріна, 15, мала зала.
> 
> Організатор конкурсу Комунальне підприємство  Броварської міської ради Київської області «Бровариінвестбуд».
> 
> Ознайомитись з документами, які претендент повинен представити для участі у конкурсі та умовами інвестиційного конкурсу можна у Організатора конкурсу за адресою Бровари, вул.Гагаріна, 15, кім. 206.
> 
> Документи від осіб, що бажають взяти участь в конкурсі, приймаються  Організатором з моменту публікації цього оголошення **до 28 квітня 2015 року включно**.
> 
> Довідкова інформація: www.brovary-rada.gov.ua.

Файл з умовами конкурсу можна завантажити за посиланням: [Умови конкурсу](https://onedrive.live.com/redir?resid=72571393d4771099!3114&authkey=!AKOx-Fb5gZQ_xak&ithint=file%2crtf)
