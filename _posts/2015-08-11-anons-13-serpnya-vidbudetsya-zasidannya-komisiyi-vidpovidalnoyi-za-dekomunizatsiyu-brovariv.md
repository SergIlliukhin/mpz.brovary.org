---
title: "АНОНС: 13 серпня відбудеться засідання комісії, відповідальної за декомунізацію Броварів"
date: 2015-08-11
categories: 
  - "novyny"
tags: 
  - "vulytsi"
  - "dekomunizatsiya"
  - "zasidannya"
  - "komisiya"
  - "novini"
  - "perejmenuvannya"
---

**У четвер, 13 серпня, о 10:00 в одному з приміщень Броварської міської ради відбудеться засідання комісії з питань найменувань і пам’ятних знаків. Про це повідомляює член комісії та науковий співробітник Броварського краєзнавчого музею Марія Овдієнко із посиланням на апарат ради.**

Як зазначає краєзнавиця, засідання мають проводити у **418 каб.**, що на 4-му поверсі будівлі Броварської міської ради по **вулиці Гагаріна, 15**. Деталі порядку денного чиновники не розголошують.

Нагадаємо, що до 10 серпня тривало громадське обговорення щодо перейменування броварських вулиць. На розсуд містян [винесли](https://mpz.brovary.org/brovarski-krayeznavtsi-ta-aktyvisty-predstavlyly-propozytsiyi-shhodo-perejmenuvannya-vulyts-startuvalo-gromadske-obgovorennya/) один із переліків напрацювань, розроблених місцевими краєзнавцями та активістами. Свої реакції та альтернативні пропозиції містяни [надсилали](https://mpz.brovary.org/miskrada-publikuye-propozytsiyi-gromadyan-shhodo-perejmenuvannya-vulyts-u-brovarah/) до апарату ради. Окрім того, 3 серпня робоча група подала до Броварської міської ради [список](https://mpz.brovary.org/u-brovarah-proponuyut-demontuvaty-zirku-v-parku-peremoga-ta-pam-yatnyk-nkvs-na-pekarni/) броварських пам'ятників, меморіальних дощок та інших об'єктів, які, зі слів учасників групи, необхідно демонтувати відповідно до закону про декомунізацію.
