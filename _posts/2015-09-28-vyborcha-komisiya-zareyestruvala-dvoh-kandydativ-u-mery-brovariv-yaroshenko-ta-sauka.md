---
title: "Виборча комісія зареєструвала двох кандидатів у мери Броварів - Ярошенко та Саука"
date: 2015-09-28
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "kandydat-v-mery"
  - "mistsevi-vybory-2015"
  - "novini"
  - "sauk"
  - "yaroshenko"
---

**Протягом минулого тижня Броварська міська виборча комісія зареєструвала двох кандидатів на посаду міського голови - "самовисуванку" Олександру Ярошенко та висуванця від партії "Демократичний альянс" Андрія Саука. Відповідні рішення ТВК ухвалила 23 та 26 вересня 2015 року.**

Першою подала свої документи на реєстрацію неодноразова учасниця виборчих перегонів 62-річна **Олександра Володимирівна Ярошенко**. У 2010 році Ярошенко також балотувалась у мери Броварів, її [висунула](http://brovary.osp-ua.info/druk/single-41434_zvidky-single.html) броварська міська організація Народного Руху України. Тоді пані Олександра [посіла](https://brovary.wordpress.com/2011/08/30/%D0%B2%D0%B8%D0%B1%D0%BE%D1%80%D0%B8-%D0%BC%D0%B5%D1%80%D0%B0/) "п'яте" місце у рейтингу - з результатом **3,8 %** (за неї проголосувало **1049** виборців). Цього разу кандидатка змагається за ключову посаду у порядку самовисування.

[![Ярошенко](https://mpz.brovary.org/wp-content/uploads/2012/09/YAroshenko.jpg)](https://mpz.brovary.org/wp-content/uploads/2012/09/YAroshenko.jpg)

Також у 2012 році Олександра Ярошенко [балотувалась](http://www.cvk.gov.ua/pls/vnd2012/WP407?PT001F01=900&pf7201=101) до Верховної Ради України по 97 виборчому округу і [набрала](http://www.cvk.gov.ua/pls/vnd2012/WP040?PT001F01=900&pf7331=97) **1034** голоса. До парламенту Олександра Володимирівна намагалась потрапити також [шляхом самовисування](https://mpz.brovary.org/5-veresnya-kanditat-u-narodni-deputati-oleksandra-yaroshenko-zustrinetsya-z-vibortsyami/), при цьому у графі "партійна приналежність" зазначила "член політичної партії Народний Рух України".

Броварська міська виборча комісія винесла рішення про її реєстрацію 23 вересня. Про те, як проходило засідання ТВК, можна переглянути у [відеосюжеті "Громадського Телебачення Броварів"](https://mpz.brovary.org/zareyestrovano-pershogo-kandydata-na-posadu-mera-brovariv-hromadskebro-tv/).

Другим кандидатом, який заявив про свій намір позмагатись за посаду мера Броварів, став **Андрій Саук**. Його висунула броварська міська організація партії "[Демократичний альянс](https://mpz.brovary.org/author/demalliance/)". Документи на реєстрацію кандидата партійний осередок подав 25 вересня, а вже 26 вересня ТВК ухвалила рішення про його реєстрацію. Також Андрій Саук [балотується](https://mpz.brovary.org/brovarska-tvk-zareyestruvala-23-kandydata-v-deputaty-ta-kandydata-v-mery-vid-demokratychnogo-alyansu/) до Броварської міської ради по територіальному округу № 9.

[![Саук](https://mpz.brovary.org/wp-content/uploads/2015/09/Sauk.jpg)](https://mpz.brovary.org/wp-content/uploads/2015/09/Sauk.jpg)
