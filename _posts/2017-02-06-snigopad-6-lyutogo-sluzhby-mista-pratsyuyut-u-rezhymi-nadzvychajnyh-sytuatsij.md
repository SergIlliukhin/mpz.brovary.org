---
title: "Снігопад 6 лютого: служби міста працюють у режимі надзвичайних ситуацій"
date: 2017-02-06
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "zheki"
  - "komisiya-z-tehnogenno-ekologichnoyi-bezpeky-i-ns"
  - "komunalni-sluzhby"
  - "kp-brovary-blagoustrij"
  - "nadzvichayna-situatsiya"
  - "novini"
  - "snigopad"
---

**Через снігопад традиційну оперативну нараду в Броварській міськраді сьогодні відмінили. Замість неї міський голова зібрав Комісію з техногенно-екологічної безпеки (ТЕБ) та надзвичайних ситуацій (НС).**

Комісію ТЕБ та НС скликають лише при потребі. У неї входять всі служби, відділи та управління, які забезпечують життєдіяльність міста: КП «Бровари-Благоустрій», КП «Броваритепловодоенергія», ЖЕКи міста, відділ  із надзвичайних ситуацій, спецвідділ  контролю за станом  благоустрою та зовнішнім дизайном міста, управління економіки, управління освіти і науки, ДСНС, поліція.

Начальник управління ЖКГ **Галина Плотнікова**, на яку під час засідання комісії було покладено обов’язки координатора дій, повідомила, що на 12:00 до снігоочисних робіт по місту залучено всю техніку 5 ЖЕКів та **16** одиниць техніки КП «Бровари-Благоустрій». Тротуари міста розчищає **5** тракторців.

[![](https://mpz.brovary.org/wp-content/uploads/2017/02/2-1.jpg)](https://mpz.brovary.org/wp-content/uploads/2017/02/2-1.jpg)

\[caption id="attachment\_65953" align="aligncenter" width="600"\][![](https://mpz.brovary.org/wp-content/uploads/2017/02/6.jpg)](https://mpz.brovary.org/wp-content/uploads/2017/02/6.jpg) Бульв. Незалежності\[/caption\]

[![](https://mpz.brovary.org/wp-content/uploads/2017/02/1-1.jpg)](https://mpz.brovary.org/wp-content/uploads/2017/02/1-1.jpg)

За словами начальника КП «Бровари-Благоустрій» **Андрія Василенка**, снігоприбиральні роботи вони розпочали ще 5 лютого о 23:00 – відколи розпочалася негода. Комунальники працювали всю ніч, та щоб врятувати місто від снігового полону, їхніх рук та сил було замало. Тож відділ із питань надзвичайних ситуацій та цивільного захисту населення отримав розпорядження залучити до розчищення доріг у місті додаткову техніку  із  визначеного переліку підприємств. Переважно, це організації, що обслуговують дороги. За словами Галини Плотнікової, наразі по місту працює **9** додаткових одиниць снігоприбиральної техніки. Також залучено техніку КП «Броваритепловодоенергія» та СКГ «Ритуальна служба». Після розчищення своєї території працівники підприємств вирушили допомагати ЖЕКам та «Бровари-Благоустрій» прибирати від снігу вулиці та зупинки.

\[caption id="attachment\_65954" align="aligncenter" width="600"\][![](https://mpz.brovary.org/wp-content/uploads/2017/02/7.jpg)](https://mpz.brovary.org/wp-content/uploads/2017/02/7.jpg) Бульвар Незалежності\[/caption\]

[![](https://mpz.brovary.org/wp-content/uploads/2017/02/5.jpg)](https://mpz.brovary.org/wp-content/uploads/2017/02/5.jpg)

[![](https://mpz.brovary.org/wp-content/uploads/2017/02/4.jpg)](https://mpz.brovary.org/wp-content/uploads/2017/02/4.jpg)

_«Всі дороги чистяться і ситуація у місті не критична»,_ - резюмувала Галина Плотнікова.

А сніг іде з учорашнього вечора і практично не вщухає. У зв’язку зі снігопадом, зранку утворилися затори на вул. Київська і до столиці була «тягнучка». Та попри непогоду, за інформацією т.в.о. начальника превенції **Руслана Отроха,** 6 лютого на 12:00 жодного ДТП в Броварах не зафіксовано.

Синоптики «заспокоюють»: з понеділка по середу - похмуро і  практично увесь день – сніг. Набиратиме в ці дні обертів і мороз: від -5 до -15. У четвер обіцяють без опадів, однак із піком морозів: до -20. А з п’ятниці засніжить знову.

**Фото - Ірина Ющенко**
