---
title: "\"Speed Dating\" у Броварах, або Як молоді активісти стали купідонами"
date: 2015-02-17
author: 
  username: "molodda"
  display_name: "Молодь ДемАльянсу"
categories: 
  - "kolonka-avtora"
tags: 
  - "speed-dating"
  - "brovarska-molod"
  - "molod-da"
  - "molod-demokratichnogo-alyansu"
coverImage: "wp-content/uploads/2015/02/Spid-Deyting.jpg"
---

[![Спід Дейтінг 14](https://mpz.brovary.org/wp-content/uploads/2015/02/Spid-Deyting-14.jpg)](https://mpz.brovary.org/wp-content/uploads/2015/02/Spid-Deyting-14.jpg)

**12 лютого** **активісти "Мо****лод****і Д****емократичного Альянсу" стал****и "куп****ідонами", щоб напередодні Дня святого Валентина допомогти по****єднати серця молодих броварчан, які шукають своє кохання. Знайомство у форматі "****Speed** **Dating"** **(швидких побачень) стало способом для втілення цього задуму, і, як виявилося, досить дієвим. На заході панувала тепла та дружня атмосфера, яка допомогла учасникам відкритися й отримати задоволення від спілкування.**

На [пропозицію активістів](https://mpz.brovary.org/prihodte-na-speed-dating-v-brovarah-shhob-poyednati-samotni-sertsya/) відгукнулося 6 пар, які вирішили випробувати свою долю й можливість знайти не лише нові знайомства, а й другу половинку.

Організатори оголосили про початок "Speed Dating" - і марафон спілкування розпочався. Кожна пара мала 5 хвилин, щоб якомога краще розкрити себе та розповісти про свої вподобання та життєві погляди. «_Така форма спілкування дещо незвична, 5 хвилин пролітають дуже швидко і тут треба по максимуму розповісти про себе й послухати співрозмовника_», - діляться враженнями учасники.

[![Спід Дейтінг](https://mpz.brovary.org/wp-content/uploads/2015/02/Spid-Deyting.jpg)](https://mpz.brovary.org/wp-content/uploads/2015/02/Spid-Deyting.jpg)

[![Спід Дейтінг 1](https://mpz.brovary.org/wp-content/uploads/2015/02/Spid-Deyting-1.jpg)](https://mpz.brovary.org/wp-content/uploads/2015/02/Spid-Deyting-1.jpg)

[![Спід Дейтінг 3](https://mpz.brovary.org/wp-content/uploads/2015/02/Spid-Deyting-3.jpg)](https://mpz.brovary.org/wp-content/uploads/2015/02/Spid-Deyting-3.jpg)

Як і обіцяли молоді активісти, між перервами на учасників чекала тематична розважальна програма. Один з конкурсів – танці з зав’язаними очима. За задумом цей конкурс мав на меті підзарядити атмосферу та налагодити тісніший контакт. До того ж це допомогло учасникам краще оцінити танцювальні вміння один одного.

[![Спід Дейтінг 2](https://mpz.brovary.org/wp-content/uploads/2015/02/Spid-Deyting-2.jpg)](https://mpz.brovary.org/wp-content/uploads/2015/02/Spid-Deyting-2.jpg)

Після того, як усі учасники мали змогу поспілкувалися між собою, настала мить, коли кожен мав визначитися з симпатіями й обрати двох учасників, які сподобалися найбільше, один з яких пріоритетний.

Поки організатори вираховували збіги у виборі пар, учасники "Speed Dating" заходилися виконувати чергове завдання. Команда дівчат змагалася  у романтичному квесті проти хлопців.

[![Спід Дейтінг 7](https://mpz.brovary.org/wp-content/uploads/2015/02/Spid-Deyting-7.jpg)](https://mpz.brovary.org/wp-content/uploads/2015/02/Spid-Deyting-7.jpg)

[![Спід Дейтінг 6](https://mpz.brovary.org/wp-content/uploads/2015/02/Spid-Deyting-6.jpg)](https://mpz.brovary.org/wp-content/uploads/2015/02/Spid-Deyting-6.jpg)

Одне із завдань – загальне селфі з дівчиною з червоною стрічкою на руці,  яка віддасть наступне завдання.

![Спід Дейтінг 8](https://mpz.brovary.org/wp-content/uploads/2015/02/Spid-Deyting-8.jpg)

Приємною несподіванкою стали любовні передбачення від Святого Валентина.

[![Спід Дейтінг 10](https://mpz.brovary.org/wp-content/uploads/2015/02/Spid-Deyting-10.jpg)](https://mpz.brovary.org/wp-content/uploads/2015/02/Spid-Deyting-10.jpg)

Настала вирішальна мить, коли організатори мали оголосити можливі збіги у симпатіях: було помітно, що учасники схвильовані. Та результат підрахунку став приголомшливим: на Speed Dating склалося декілька пар.

[![Спід Дейтінг 12](https://mpz.brovary.org/wp-content/uploads/2015/02/Spid-Deyting-12.jpg)](https://mpz.brovary.org/wp-content/uploads/2015/02/Spid-Deyting-12.jpg)

[![Спід Дейтінг 11](https://mpz.brovary.org/wp-content/uploads/2015/02/Spid-Deyting-11.jpg)](https://mpz.brovary.org/wp-content/uploads/2015/02/Spid-Deyting-11.jpg)

На головний приз претендували дві пари, тому для того, щоб визначити переможця, організатори придумали завдання-експромт. Кожна пара мала зіграти мініатюру, в якій без слів необхідно було показати освідчення хлопця коханій дівчині. Обидві пари виявилися досить креативними, проте більшість голосів вибороли **Ірина Франко** та **Антон Сєвєрцев**. У якості головного призу переможці отримали похід в кіно 14 лютого на прем’єрний показ екранізованого скандального  бестселеру ;)

[![Спід Дейтінг 13](https://mpz.brovary.org/wp-content/uploads/2015/02/Spid-Deyting-13.jpg)](https://mpz.brovary.org/wp-content/uploads/2015/02/Spid-Deyting-13.jpg)

Амур не обійшов наш захід стороною й зробив атмосферу затишною та романтичною. Команда «Молоді Демократичного Альянсу» сподівається, що учасники залишилися задоволені й отримали порцію гарного настрою аж до перших променів теплого, весняного сонця.

Слідкуйте за нашими подіями на наших сторінках у соцмережах - [ВКонтакті](http://vk.com/molodabrovary) та [Фейсбук](https://www.facebook.com/pages/%D0%9C%D0%BE%D0%BB%D0%BE%D0%B4%D1%8C-%D0%94%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%BE%D0%B3%D0%BE-%D0%90%D0%BB%D1%8C%D1%8F%D0%BD%D1%81%D1%83-%D0%91%D1%80%D0%BE%D0%B2%D0%B0%D1%80%D0%B8/580521665380982?fref=nf).
