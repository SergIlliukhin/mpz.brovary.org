---
title: "Хто отримує найбільше коштів від управління ЖКГ в Броварах?"
date: 2016-09-28
author: 
  username: "tatuuum"
  display_name: "Тетяна Панкратьєва"
categories: 
  - "rozsliduvannya"
  - "vlada"
tags: 
  - "inkom-m"
  - "brovary"
  - "brovarske-shbu-50"
  - "vibir-redaktsiyi"
  - "deputati"
  - "zinchenko"
  - "nash-kraj"
  - "novini"
  - "pp-mayak"
  - "tera-energo"
  - "uzhkg"
  - "ukrop"
  - "shybiko"
coverImage: "wp-content/uploads/2016/09/5717002.jpg"
---

**Кому та за що перераховує кошти броварське управління ЖКГ? Хто ті щасливчики, що роками отримують підряди на роботи? Хто з депутатів будує бізнес на бюджетних коштах? "Маєш право знати" досліджувало витрати управління ЖКГ та склало рейтинг броварських підприємців, які отримали найбільше грошей з бюджету за останній рік.**

Управління житлово-комунального господарства Броварської міської ради за останній рік за даними офіційного порталу публічних фінансів України зробило транзакцій на суму **57 млн 764 тис 118,46 грн**. "Маєш право знати" дослідило витрати управління: відкинувши перерахування на заробітну плату та інші "нецікаві" витрати, ми зосередились на дослідженні контрагентів та сум, які вони отримували за товари чи послуги, що їх купувало управління за бюджетні кошти. Склавши ТОП-10 підприємств, яким управління ЖКГ перераховувало бюджетні кошти з вересня 2015 року, ми побачили в переліку чотири броварські фірми чи ФОПи - три з них мають пряме відношення до депутатів міської та районної ради.

<iframe src="https://fusiontables.google.com/embedviz?containerId=googft-gviz-canvas&amp;q=select+col0%2C+col1+from+1DlO6xIkJtJnUCfwNOlcuAUVpPaPzd0eEWtoK1GoQ+order+by+col1+desc+limit+10&amp;viz=GVIZ&amp;t=BAR&amp;uiversion=2&amp;gco_forceIFrame=true&amp;gco_hasLabelsColumn=true&amp;gco_useFirstColumnAsDomain=true&amp;gco_legacyScatterChartLabels=true&amp;gco_isStacked=false&amp;gco_booleanRole=certainty&amp;gco_hAxis=%7B%22useFormatFromData%22%3Atrue%2C+%22viewWindow%22%3A%7B%22max%22%3Anull%2C+%22min%22%3Anull%7D%2C+%22minValue%22%3Anull%2C+%22maxValue%22%3Anull%2C+%22title%22%3A%22%D0%BC%D0%BB%D0%BD+%D0%B3%D1%80%D0%BD%22%2C+%22formatOptions%22%3A%7B%22scaleFactor%22%3A%221000000%22%7D%2C+%22gridlines%22%3A%7B%22count%22%3A%2210%22%7D%2C+%22titleTextStyle%22%3A%7B%22color%22%3A%22%23222%22%2C+%22fontSize%22%3A12%2C+%22italic%22%3Afalse%2C+%22bold%22%3Atrue%7D%7D&amp;gco_vAxes=%5B%7B%22useFormatFromData%22%3Atrue%2C+%22minValue%22%3Anull%2C+%22maxValue%22%3Anull%2C+%22viewWindow%22%3Anull%2C+%22viewWindowMode%22%3Anull%7D%2C%7B%22useFormatFromData%22%3Atrue%7D%5D&amp;gco_legend=none&amp;gco_title=%D0%A2%D0%9E%D0%9F-10+%D0%BA%D0%BE%D0%BD%D1%82%D1%80%D0%B0%D0%B3%D0%B5%D0%BD%D1%82%D1%96%D0%B2+%D1%83%D0%BF%D1%80%D0%B0%D0%B2%D0%BB%D1%96%D0%BD%D0%BD%D1%8F+%D0%96%D0%9A%D0%93+%D0%91%D0%9C%D0%A0+(09.2015+-+09.2016)&amp;width=600&amp;height=300" width="600" height="300" frameborder="no" scrolling="no"></iframe>

**З ким працює броварське управління ЖКГ**

**Номер 1.** Лідером по отриманню бюджетних коштів через управління ЖКГ є **ПрАТ "Броварське ШБУ-50"**. За останній рік підприємство отримало **8 млн 880 тис 950,22 грн** за капітальні та поточні ремонти доріг та міжбудинкових проїздів у місті. [Підприємство](https://www.dsu50.com.ua/) існує вже декілька десятків років на ринку, займається будівництвом та реконструкцією доріг як в Україні, так і за кордоном, має потужну базу.

У той же час, видання "Наші гроші" у власних розслідуваннях [зазначає](https://nashigroshi.org/2013/04/30/demishkan-i-joho-komandos/), що підприємство за часів Януковича було задіяно у схемах, а його власник **Віктор Федорович Гавриленко** має російське громадянство.

\[caption id="attachment\_60690" align="aligncenter" width="194"\][![bez-nazvanyya](https://mpz.brovary.org/wp-content/uploads/2016/09/Bez-nazvanyya.jpg)](https://mpz.brovary.org/wp-content/uploads/2016/09/Bez-nazvanyya.jpg) Віктор Гавриленко\[/caption\]

**Номер 2.** Наступним в переліку є **пФОП Зінченко М.А.**, що отримав з бюджету **2 млн 188 тис 006 грн**. Якщо додати доходи **ПП "Маяк"**, власником якого є Микола Зінченко, а саме **804 861,4 грн**, то загалом виходить **2 млн 992 тис 867,4 грн** від управлння ЖКГ за останній рік. Микола Зінченко, що є депутатом Броварської міської ради ("УКРОП") отримував кошти за ремонт дахів та під'їздів, а також за пальне. Як зазначив депутат у своїй автобіографії, він є директором ПП "Маяк" (пальне, заправки) з 1997 року. Пан Зінченко має довгий досвід роботи на ринку, та не менший досвід співпраці з броварською владою та освоєння бюджетних коштів. Його ФОП [займає](https://data.civilsociety.org.ua/ds_trn_analysis_anon_receipts_wTop1Payer.html) 1286 місце по всій Україні в рейтингу організацій, що отримують гроші з бюджету. У своїй декларації за 2014 рік час депутат [зазначив](https://brovary.net.ua/golovni-novyny/deklaratsiya-deputata-brovarskoyi-miskrady-mykoly-zinchenka/) лише **66 455 грн** власного річного доходу (**5 537 грн** в місяць), натомість [у 2015-му](https://mpz.brovary.org/groshi-brovarskyh-obrantsiv-analiz-deklaratsij-deputativ-miskrady-chastyna-persha/) - вже **3 млн 511 тис 595,31 грн**.

> Родичі Миколи Зінченка за останній рік обзавелись величезним будинком площею 415 кв.м та земельною ділянкою на 780 кв. м. Аналогічну нерухомість і землю, до речі, задекларував і сам депутат Зінченко. Окрім того, у рік отримання депутатського мандату Микола Андрійович за 390 тисяч придбав собі Volkswagen Touareg 2006 року на додачу до КАМАЗу та Renault Master, які були у нього у в попередній рік. Також депутат Зінченко задекларував 2,69 млн. внеску до статутного капіталу товариства, 825 тисяч з яких він вніс у 2015-му році.

Фракція "УКРОП" в міській раді підтримує промерську більшість, голосує в унісон з нею, не виступає та не сперечається на засіданнях сесії, член цієї фракції Петро Бабич - секретар міськради.

Також щодо Миколи Зінченка прокуратура свого часу [відкрила провадження](https://mpz.brovary.org/prokuratura-pidozryuye-brovarskogo-deputata-u-koruptsiyi-pry-prodazhu-zemli/) щодо вчинення адміністративного корупційного правопорушення. У той же час у Єдиному державному реєстрі осіб, які вчинили корупційні правопорушення, на даний час не міститься відомостей про пана Зінченка. Нагадаємо, що в реєстр вносяться ті особи, щодо яких винесені судові рішення, що набрали законної сили.

\[caption id="attachment\_50050" align="aligncenter" width="464"\][![Микола Зінченко УКРОП](https://mpz.brovary.org/wp-content/uploads/2015/12/Mykola-Zinchenko-UKROP.jpg)](https://mpz.brovary.org/wp-content/uploads/2015/12/Mykola-Zinchenko-UKROP.jpg) Микола Зінченко\[/caption\]

До речі, не тільки Микола Зінченко має справу з бюджетними коштами, фірма "Інком-М", зареєстрована на дружину депутата - Валентину Зінченко, наприклад, в цьому році неодноразово продавала пальне виконавчому комітету Броварської міської ради.

<iframe src="https://vis.occrp.org/Metro/view/ed79b227a71f1af1ff9afec091e0f500" width="640" height="480" frameborder="0" scrolling="no" allowfullscreen="allowfullscreen"></iframe>

**Номер 3.** Дев'яте місце за кількістю отриманих грошей з бюджету є ТОВ "ТЕРА-ЕНЕРГО", що за останній рік надало товарів та послуг управлінню ЖКГ на суму **801 438,82 грн**. Управління сплачувало за капітальний ремонт щитових, ремонт та будівництво мереж зовнішнього освітлення, проекти, матеріали. Вагома частина транзакцій - попередня оплата та аванси. Власник компанії "ТЕРА-ЕНЕРГО" - **Роман Шибіко**, [депутат](https://www.brovary-region.gov.ua/rajonna-rada/deputatskij-korpus) Броварської районної ради ("Наш край"). Роман Шибіко не такий довгожитель як його колеги у справі освоєння бюджетних коштів, проте його фірма останнім часом дуже активно монополізує броварський ринок. За даними власних джерел "МПЗ", справи пішли в гору саме після отримання депутатського мандату. На даний час саме він обслуговує ЖЕКи міста, тобто внутрішньобудинкові електромережі. Фірма не займається їх поточним обслуговуванням та профілактичними роботами, натомість виїзджає на аварійні випадки.

\[caption id="attachment\_60691" align="aligncenter" width="449"\][![xwlb9-4xsjy](https://mpz.brovary.org/wp-content/uploads/2016/09/xwLb9-4XSJY.jpg)](https://mpz.brovary.org/wp-content/uploads/2016/09/xwLb9-4XSJY.jpg) Роман Шибіко\[/caption\]

_(Всі схеми, малюнки та фото - клікабельні)._
