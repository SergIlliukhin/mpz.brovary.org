---
title: "Броварські перевізники: 8 грн за проїзд до Києва та 3 грн по Броварах – не межа"
date: 2015-04-16
tags: 
  - "brovary"
  - "vibir-redaktsiyi"
  - "novini"
  - "perevizniki"
  - "tarifi-na-proyizd"
  - "tsini-v-marshrutkah"
---

 **[![маршрутки_8](https://mpz.brovary.org/wp-content/uploads/2015/04/8.jpg)](https://mpz.brovary.org/wp-content/uploads/2015/04/8.jpg) Ми знову про те, що росте, як гриби після дощу, – ціни. Нині на всі запитання, що стосуються цін, чуємо єдину стандартну відповідь: «А долар, бачили, як підскочив!». У перевізників аргументи такі ж. Маршрутники** **постійно апелюють до вартості пального та запчастин, проте ніхто не знає, які насправді їхні прибутки.** **Броварчани обурені****: не можна влаштовувати такої вакханалії з вартістю проїзду - при тому, що ціна на пальне впала на 6 грн, проїзд до Києва зріс із 6,50 грн до 8 грн. Тому люди** **вимагають повернути ціни назад - 6,50 грн до Києва та 2,50 по місту. Перевізники «заспокоюють»: «8 грн до Києва і 3 грн по місту - дорого? Так це ще не межа».**

**Сергій Возняк** – один із найбільших автоперевізників на Броварщині. Його товариства - «Союз-авто» та ТК «Автосоюз» обслуговують 5 приміських, 1 міський та кілька сільських маршрутів. Щодня з 5.30 до 7.00 близько 90 автобусів вирушають з «бази» дорогами не лише Броварів. Третина транспорту, каже Сергій Возняк, практично «мертва»: одні потребують ремонту, інші – водіїв (нині не вистачає 20 чоловік).

\[caption id="attachment\_36000" align="aligncenter" width="450"\][![6](https://mpz.brovary.org/wp-content/uploads/2015/04/6.jpg)](https://mpz.brovary.org/wp-content/uploads/2015/04/6.jpg) Сергій Возняк\[/caption\]

 

[![автосоюз](https://mpz.brovary.org/wp-content/uploads/2015/04/15.jpg)](https://mpz.brovary.org/wp-content/uploads/2015/04/15.jpg)

[![маршрутки_3](https://mpz.brovary.org/wp-content/uploads/2015/04/31.jpg)](https://mpz.brovary.org/wp-content/uploads/2015/04/31.jpg)

Перевізник не приховує: автопарк старий, а зі стрімким підняттям цін автобуси значно подорожчали, тож про придбання  нових мова не йде - доводиться варити-переварювати старі.

[![4](https://mpz.brovary.org/wp-content/uploads/2015/04/4.jpg)](https://mpz.brovary.org/wp-content/uploads/2015/04/4.jpg)

[![5](https://mpz.brovary.org/wp-content/uploads/2015/04/5.jpg)](https://mpz.brovary.org/wp-content/uploads/2015/04/5.jpg)

А ті ціни за проїзд, які наразі діють (8 грн до Києва та 3 грн по місту), каже перевізник, зовсім не покривають витрат, тож компанія змушена працювати у збиток. _«Обслуговування автобусів на 95 % залежить від курсу долара, а в «Еталонах» і «Богданах» український тільки кузов, усі ж деталі – імпортні,_ - розповідає **Сергій  Возняк**. _\- Тариф  6,50 грн формувався в області тоді, коли долар був 12 грн, а вартість солярки  - 11, 50 грн за 1 літр. Нині ж при курсі 25 грн за солярку платимо 21 грн.  Ціни різко підскочили на 100%, і ми не встигаємо переглядати тарифи у відповідності до ринкових реалій,_ _а процедура їхнього погодження проходить щонайменше півтора місяця, адже_ _на сьогодні ціни на приміських маршрутах регулює Київська обласна держадміністрація, а міських – Броварський міськвиконком. Ціни, які вони встановлюють, не дають нам у повній мірі оновлювати рухомий склад та поліпшувати якість перевезень. Єдиний вихід – підняти тарифи. Або зупинитися, адже подальше зволікання знищує автоперевезення»._

Тому вже не вперше асоціації автоперевізників штурмують урядовців із вимогою скасувати державне регулювання тарифів на приміських, міжміських (внутрішньообласних) і міських автобусних маршрутах та встановити «вільні тарифи», які близько 10 років діють на міжобласних перевезеннях. Ідея з відпусканням перевізників «у вільне плавання» урядовцям не до вподоби, адже державі доведеться брати на свої плечі  витрати на перевезення пільгових категорій громадян. Нині ж вона дотує перевізникам витрати у розмірі лише 35%. Смішні суми за перевезення пільговиків компенсує і Броварська міська рада.

Окрім цього, урядовці остерігаються втратити контроль над ситуацією, і кажуть, що перевізники, аби максимально заробити, встановлюватимуть завищені  ціни, а від цього страждатимуть найбідніші верстви населення. До того ж, відповідно до законодавства, з 1 червня людей позбавляють пільг на проїзд у автотранспорті, а скасування регулювання тарифів стане ще одним ударом по них. У свою чергу маршрутники посилаються на міжобласні маршрути, де невиправданого підвищення вартості проїзду не відбулося, адже спрацьовує принцип конкурентності. _«Я не камікадзе, щоб за проїзд до Києва піднімати тарифи до 14 грн Думаю, вони будуть максимально 10 грн»_, - каже Сергій Возняк. Тож перевізники сподіваються, що Уряд дослухається до них і прийме відповідну постанову.

Найближче «покращення», яке очікує на броварчан від міської влади:  07.04.2015 р. виконавчий комітет прийняв [рішення](www.brovary.kiev.ua/rіshennya-vikonavchogo-komіtetu-vіd-07042015-№216-pro-tarifi-na-proїzd-po-mbrovari-v-avtobusnikh-mar) № 216 «Про тарифи на проїзд по м. Бровари в автобусних маршрутах загального користування». **З 1 травня проїзд по місту коштуватиме 3,50 грн.**

Хоча, як каже Сергій Возняк, економічно обґрунтований тариф по місту мав би  бути 4 грн. І додає: знизити ціни на квитки можна, але тільки тоді, коли долар упаде до відмітки хоча б 17 грн. Але такий сценарій поки що не прогнозують навіть оптимістично налаштовані експерти.

До речі, ні органами місцевого господарювання, ні суб'єктами підприємницької діяльності ніяких витрат для покращення якості перевезень не передбачено. Все це має компенсувати населення. Міська влада обіцяє, що після підвищення тарифів за проїзд броварчани отримають стабільну роботу транспорту та якісні послуги, органи місцевого самоврядування – регулярні надходження до місцевого бюджету, а перевізник – покращить роботу свого підприємства, підтримуватиме якість послуг та забезпечить собі рентабельність при наданні послуг.

[Аналіз регуляторного впливу](https://onedrive.live.com/view.aspx?resid=72571393D4771099!2789&ithint=file%2cdoc&app=Word&authkey=!AKJSFYvsN_ASAgg):

[![регуляторний вплив](https://mpz.brovary.org/wp-content/uploads/2015/04/reg.jpg)](https://mpz.brovary.org/wp-content/uploads/2015/04/reg.jpg)

Тільки одне не зрозуміло: що робити простим українцям, які щодня  їздять на роботу в столицю з Броварів  чи добираються із приміської зони? А про бабусь, які привозять у Бровари з села городину, бо не в змозі вижити на одну пенсію, і говорити не варто.

У наступному матеріалі ми розкажемо про конкурентів автоперевізників - нелегалів, та дізнаємося, що з цього приводу думають пасажири.
