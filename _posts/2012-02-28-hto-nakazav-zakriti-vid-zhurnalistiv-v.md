---
title: "Хто наказав закрити від журналістів відкриті сесії? Починаємо розслідування"
date: 2012-02-28
categories: 
  - "rozsliduvannya"
tags: 
  - "brovary"
  - "vibir-redaktsiyi"
  - "dyachenko"
  - "kachor"
  - "miska-rada"
---

[![](https://mpz.brovary.org/wp-content/uploads/2012/02/Невідомі-особи-у-формі.jpg "Невідомі особи у формі")](https://mpz.brovary.org/wp-content/uploads/2012/02/Невідомі-особи-у-формі.jpg) На минулу сесію Броварської міської ради, точніше на її відкрите пленарне засідання, [не були допущені двоє броварських журналістів](https://mpz.brovary.org/%d0%bd%d0%b5%d0%b2%d1%96%d0%b4%d0%be%d0%bc%d1%96-%d1%83-%d1%84%d0%be%d1%80%d0%bc%d1%96-%d0%bc%d1%96%d0%bb%d1%96%d1%86%d1%96%d1%97-%d0%b1%d0%bb%d0%be%d0%ba%d1%83%d1%8e%d1%82%d1%8c-%d0%b1%d1%80%d0%be/) – Аліна Дяченко та Андрій Качор. Журналісти на місці склали акт про цей факт та подали до міліції заяву про перешкоджання журналістській діяльності.<!--more-->

Однак не дуже сподіваючись на об’єктивне розслідування випадку недопуску журналістів з боку працівників броварської міліції – адже, по-перше, під час виклику на «102» правоохоронці відмовились прибути на місце, а по-друге, не пускали  журналістів на сесію якраз працівники броварської міліції, – журналісти подали скарги до прокуратури Київської області та департаменту внутрішньої безпеки Міністерства внутрішніх справ України, у яких описали події 16 лютого 2012 року та попросили встановити винних осіб та притягнути їх до відповідальності. До скарг було додано відеоматеріали подій, викладені у заяві, на магнітному носії.

[![](https://mpz.brovary.org/wp-content/uploads/2012/02/Скарга-до-обласної-прокуратури_1.jpg "Скарга до обласної прокуратури_1")](https://mpz.brovary.org/wp-content/uploads/2012/02/Скарга-до-обласної-прокуратури_1.jpg) [![](https://mpz.brovary.org/wp-content/uploads/2012/02/Скарга-до-обласної-прокуратури_2.jpg "Скарга до обласної прокуратури_2")](https://mpz.brovary.org/wp-content/uploads/2012/02/Скарга-до-обласної-прокуратури_2.jpg)

[![](https://mpz.brovary.org/wp-content/uploads/2012/02/Скарга-до-внутрішньої-безпеки-МВС_1.jpg "Скарга до внутрішньої безпеки МВС_1")](https://mpz.brovary.org/wp-content/uploads/2012/02/Скарга-до-внутрішньої-безпеки-МВС_1.jpg) [![](https://mpz.brovary.org/wp-content/uploads/2012/02/Скарга-до-внутрішньої-безпеки-МВС_2.jpg "Скарга до внутрішньої безпеки МВС_2")](https://mpz.brovary.org/wp-content/uploads/2012/02/Скарга-до-внутрішньої-безпеки-МВС_2.jpg)

Також журналісти вирішили з’ясувати, у рамках яких повноважень та на якій підставі діяли посадові особи, які не пускали журналістів на сесію, та на якій підставі двері було замкнуто на ключ. Відповідно вони підготували та подали звернення до міського голови Сапожка І. В., у якому попросили роз’яснити:

«1. _У рамках яких повноважень (прошу назвати документ, яким вони передбачені) та на якій підставі діяла у цій ситуації громадянка Сдобнякова Клавдія Борисівна, яка є директором КП «Бровариінвестбуд», і, наскільки мені відомо, до організації проведення пленарних засідань Броварської міської ради не має жодного відношення?_

_2\. Яким рішенням, розпорядженням, наказом чи вказівкою було вирішено 16 лютого 2012 року замкнути на ключ двері до коридору на 2-му поверсі, який веде зали засідань, адже раніше доступ громадян, в тому числі і журналістів, на відкриті засідання ради відбувався без таких перешкод?_

_3\. У рамках яких повноважень (прошу назвати документ, яким вони передбачені) та який підставі особи, вдягнені у форму співробітників правоохоронних органів, замкнули на ключ двері до коридору на 2-му поверсі, який веде зали засідань, якщо до їхніх обов’язків входить забезпечення громадського порядку, а не «контрольно-пропускні функції» допуску громадян на відкрите пленарне засідання Броварської міської ради_?».

[![](https://mpz.brovary.org/wp-content/uploads/2012/02/Звернення-до-Сапожка-по-недопуску-ЗМІ1.jpg "Звернення до Сапожка по недопуску ЗМІ")](https://mpz.brovary.org/wp-content/uploads/2012/02/Звернення-до-Сапожка-по-недопуску-ЗМІ1.jpg)

Також журналісти попросили міського голову Сапожка І. В. у разі виявлення перевищення службових повноважень чи інших неправомірних дій з боку посадових осіб, вжити заходів щодо притягнення їх до відповідальності, а також забезпечити, щоб у майбутньому права журналістів, які прийшли на відкрите пленарне засідання Броварської міської ради, не порушувались.
