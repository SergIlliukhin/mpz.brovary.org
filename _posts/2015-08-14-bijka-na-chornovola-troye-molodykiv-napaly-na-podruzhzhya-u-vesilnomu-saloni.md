---
title: "Бійка на Чорновола: троє молодиків напали на подружжя у весільному салоні - ФОТО, ВІДЕО"
date: 2015-08-14
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "bijka"
  - "brovary"
  - "vesilnyj-salon"
  - "militsiya"
  - "novini"
  - "strilyanina"
  - "chornovola"
coverImage: "wp-content/uploads/2015/08/bijka-na-chornovola-troye-molody.jpg"
---

**12 серпня пізно ввечері в районі "Зеленого кварталу" на вулиці Чорновола відбувалося щось дивне: молоді хлопці в неадекватному стані агресивно кидалися на перехожих. Напали на подружжя-власників весільного салону MADAM'S Wedding, побили чоловіка, зачепили і їхнього малого сина. Консьєржка будинку викликала міліцію - правоохоронці затримали нападників, опитали і... відпустили. У той же час в соцмережах писали навіть про стрілянину, яка передувала бійці. Міліція наразі не підтверджує стрілянину, проте заявляє, що щодо хлопців-нападників відкрито провадження за статтею 296 "Хуліганство", максимальний строк за якою досягає 7 років позбавлення волі.**

_"Ми ввечері приїхали закривати салон_, - каже **Алла** (власниця весільного салону, де і відбувалися події). - _Були я, мій чоловік та троє дітей. Поки були всередині, почули якісь крики на вулиці, чоловік вийшов, подивився, каже, бігають неадекватні хлопці з голими торсами, чіпляються до людей, кричать: "Мы - звери! Мы вас всех убьем!"_

[![image-a20e709a3a06e8d89052891aaf35f15cef1c180f154122914d85b3e125c030fc-V](https://mpz.brovary.org/wp-content/uploads/2015/08/image-a20e709a3a06e8d89052891aaf35f15cef1c180f154122914d85b3e125c030fc-V.jpg)](https://mpz.brovary.org/wp-content/uploads/2015/08/image-a20e709a3a06e8d89052891aaf35f15cef1c180f154122914d85b3e125c030fc-V.jpg)

_"Потім, коли ми вже збирались їхати і виходили, ці хлопці побігли на нас з явним наміром побити,_ - продовжує Алла. - _Ми заховалися у салоні, тримали двері, разом з нами забіг ще один наляканий перехожий. Але молодики таки прорвались усередину і зчинили бійку. Вони явно були під дією якихось речовин - кидалися, кричали. Врешті вони таки побили присутніх чоловіків і втекли. При цьому також вдарили мого сина, 11 років, коли той знімав їх на телефон"_.

Відео, надані Аллою:

<iframe src="https://www.youtube.com/embed/PaNgZfLkGRY" width="420" height="315" frameborder="0" allowfullscreen="allowfullscreen"></iframe>

<iframe src="https://www.youtube.com/embed/3OKXRcDDOQA" width="560" height="315" frameborder="0" allowfullscreen="allowfullscreen"></iframe>

У цей час у будинку сиділа перелякана консьєржка, вона і викликала міліцію. За словами свідків, правоохоронці приїхали не дуже швидко, проте хлопців затримали та опитали. А потім відпустили - їх навіть не відправили на експертизу.

Місцеві мешканці, на яких напали молодики, нажахані і побоюються повторення подій.

\[caption id="attachment\_43761" align="aligncenter" width="600"\][![11831797_852785094836386_7334472167939766693_n](https://mpz.brovary.org/wp-content/uploads/2015/08/11831797_852785094836386_7334472167939766693_n.jpg)](https://mpz.brovary.org/wp-content/uploads/2015/08/11831797_852785094836386_7334472167939766693_n.jpg) Фото Вадима Мусієнко: Затриманий молодик у машині ДСО\[/caption\]

У соцмережах однак повідомляють про стрілянину. Так, користувач Фейсбуку [Вадим Мусієнко](https://www.facebook.com/profile.php?id=100003147099521) пише:

\[quote\]

12.08.2015 поздно вечером в Броварах, примерно в 23-00,возле нашего дома (Черновола 15 "Зеленый квартал") была перестрелка. Позже завязалась драка. Снимал со своего балкона, сорри за качество.

\[/quote\]

<iframe src="https://www.youtube.com/embed/58HDWHDHuSU" width="420" height="315" frameborder="0" allowfullscreen="allowfullscreen"></iframe>

Відео Вадима Мусієнко (з каналу At Brovary): Чути звуки, схожі на постріли

\[quote\]

Как позже выяснилось, три наркомана (говорят один из них житель Черновола 9), под офигезным кайфом вдерлись в свадебный салон, что в этом же доме в углу, побили там людей и 11-летнего мальчика. Кричали, что они звери и им всё пофиг, а потом устроили драку с хозяином заведения уже у входа в подъезд.

\[/quote\]

<iframe src="https://www.youtube.com/embed/5CHl5TGlIPE" width="420" height="315" frameborder="0" allowfullscreen="allowfullscreen"></iframe>

Відео Вадима Мусієнко (з каналу At Brovary): Розмова з батьками молодика, які його захищають

Як повідомила представниця броварського міськвідділу міліції **Юлія Барабаш**, дійсно, 12 серпня по вулиці Чорновола, 9 було зафіксовано порушення громадського спокою групою з 3-х осіб, які зайшли до приміщення весільного салону та вчиняли хуліганські дії і нанесли тілесні ушкодження чоловіку. Двох молодиків було затримано, особа третього встановлюється. Затримані виявилися місцевими жителями, 1996 року народження, один мешкає на вулиці Незалежності, інший - на Грушевського. Щодо них було відкрите провадження за статтею Кримінального кодексу Україні 296 "Хуліганство". 19-річним хлопцям загрожує: мінімально - штраф (8500-17000 грн), максимально - позбавлення волі до 7 років. Щодо стрілянини міліція наразі інформації не надала, а також щодо інших потерпілих, хоча за словами свідків, молодики побили не одну людину. Тож очікуємо на подальші деталі слідства найближчим часом.

> **Стаття 296. Хуліганство**
> 
> 1\. Хуліганство, тобто грубе порушення громадського порядку з мотивів явної неповаги до суспільства, що супроводжується особливою зухвалістю чи винятковим цинізмом, -
> 
> карається штрафом від п'ятисот до тисячі неоподатковуваних мінімумів доходів громадян або арештом на строк до шести місяців, або обмеженням волі на строк до п'яти років.
> 
> 2\. Ті самі дії, вчинені групою осіб, -
> 
> караються обмеженням волі на строк до п'яти років або позбавленням волі на строк до чотирьох років.
> 
> 3\. Дії, передбачені частинами першою або другою цієї статті, якщо вони були вчинені особою, раніше судимою за хуліганство, чи пов'язані з опором представникові влади або представникові громадськості, який виконує обов'язки з охорони громадського порядку, чи іншим громадянам, які припиняли хуліганські дії, -
> 
> караються позбавленням волі на строк від двох до п'яти років.
> 
> 4\. Дії, передбачені частинами першою, другою або третьою цієї статті, якщо вони вчинені із застосуванням вогнепальної або холодної зброї чи іншого предмета, спеціально пристосованого або заздалегідь заготовленого для нанесення тілесних ушкоджень, -
> 
> караються позбавленням волі на строк від трьох до семи років.
