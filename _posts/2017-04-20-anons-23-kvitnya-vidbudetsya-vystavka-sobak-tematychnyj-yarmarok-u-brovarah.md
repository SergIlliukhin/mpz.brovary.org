---
title: "АНОНС: 23 квітня відбудеться виставка собак і тематичний ярмарок у Броварах"
date: 2017-04-20
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "announce-2"
  - "brovary"
  - "virne-sertse"
  - "vistavka"
  - "kinology"
  - "ksu"
  - "novini"
  - "peremoga"
  - "sobaki"
  - "spartak"
  - "tvarini"
coverImage: "wp-content/uploads/2017/04/sobaky-sobaka-vystavka-tvaryny.jpg"
---

**Цієї неділі в парку «Перемога» проведуть виставку собак. Організатором виступає Броварський міський осередок Кінологічної спілки України. Про це** [**йдеться**](http://uku.com.ua/shows_champ/kalend_show.html) **на сайті всеукраїнської організації. Окрім того, під час заходу активісти броварської зоозахисної організації «Вірне серце»** [**планують**](https://www.facebook.com/photo.php?fbid=10212005480030282&set=a.1750387037439.197535.1171751110&type=3&theater) **розповісти про безпритульних тварин та влаштувати благодійний ярмарок солодощів і хендмейд-виробів від місцевих майстринь.**

Як зазначають місцеві активісти, виставка відбудеться **23 квітня**. Охочих її відвідати чекають **із 9:00 до 17:00** на запасному полі стадіону «Спартак», що **у парку «Перемога»**. Водночас, згідно з інформацією у бланках анкет, власники собак для участі у заході мали зареєструватися не пізніше 18 квітня.

[![](https://mpz.brovary.org/wp-content/uploads/2017/04/sobaky-sobaka-vystavka-tvaryny-virne-sertse-afisha.jpg)](https://mpz.brovary.org/wp-content/uploads/2017/04/sobaky-sobaka-vystavka-tvaryny-virne-sertse-afisha.jpg)

За інформацією місцевого осередку Кінологічної спілки України, цього дня у Броварах [відбудеться](http://ukubrovari.com.ua/news-3.php) сертифікаційна виставка собак усіх порід «FCI -CAC UA». Окрім того, покажуть монопородну виставку московської сторожової. Учасників «судитимуть» українські експерти: Ольга Гончарук, Тетяна Шиян, Віктор Шиян, Віталій Бельський та Інна Чабанова.

Тим часом активісти «Вірного серця» обіцяють розповісти про їхню роботу з безпритульними собаками. Одночасно влаштують благодійний ярмарок солодощів та хендмейд-виробів. Охочі долучитися  до ярмарку як продавці можуть звернутися до організаторів. Окрім солодощів та власної випічки, товари мають бути на тваринну тематику.
