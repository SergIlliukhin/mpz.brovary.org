---
title: "Вибори проминули. В Броварах без змін."
date: 2012-11-11
author: 
  username: "kohanivsky"
  display_name: "Микола Коханівський"
categories: 
  - "kolonka-avtora"
tags: 
  - "bilozerska"
  - "brovary"
  - "vo-svoboda"
  - "komitet-vizvolennya-politvyazniv"
  - "kohanivskiy"
  - "militsiya"
  - "oleg-shevchuk"
  - "sud"
---

Броварські "правоохоронці" порушили кримінальну справу "по факту опору працівникам міліці" 4 вересня під Броварським судом.

Нагадую: тоді під судом відбувалася акція на підтримку несправедливо засудженого Героя України Віталія Запорожця, під час акції мала бути повішено опудало, яке уособлювало собою продажну суддівську систему в Україні. Під час акції броварські міліціянти без попередження напали на громадян, було побито активістів Комітету Визволення Політв\`язнів пані Валентину Савельєву,  Сергія Бойка, про що вони подали заяви до місцевого РОВД. Також в грубій формі, незаконно, затримали ще щістьох активістів ВО Свобода та КВП. Згодом було незаконно засуджено "за порушення громадського спокою" двох активістів відповідно до 60 і до 50 годин громадських робіт.

На цьому міліція не заспокоїлась і  завела кримінальну справу про опір невстановленими особами працівникам міліції.  По цій справі до Броварської прокуратури на допити вже викликали мене, Олега Шевчука, пані Валентину Савєльєву, Катерину Коханівську. Під час допитів слідчі прявляють надзвичайну "ретельність" намагаючись випитати практично про всіх, хто був в той час під судом.

На запитання, чи розглядаються заяви активістів про те що їх побили, слідчі, звісно нічого не знають. Але нас це не зупиняє. Боротьба з суддівським, прокурорським, міліцейским бєспредєлом як в Броварах, так і по всій Україні триває. Ми не збираємось відступати, бо знаємо Правду і давно вже не боїмося окупантів, які тимчасово панують "на нашій, не своїй землі".

Зараз окупанти розсилають листи до ЗМІ, які в той день були присутні, аби вони надали МВС відеоматеріали, щоби вчергове зняти з себе відповідальність за провокацію і побиття та покарати мирних громадян. Але і КВП не зупиняється в боротьбі зі зрадниками свого народу. Мною і ще декількома активістами написані скарги до обласної прокуратури на злочинні дії працівників міліції. Також планується проведення акції протесту під Броварською прокуратурою. Ніхто не забувся про катів у погонах які мордували Віталія Запорожця, ніхто не забувся про продажну суддю Тамару Міхієнкову, яка засудила Народного Героя зі словами: "Ну що, догавкався?".

Отже, борня триває. З нами Бог і його Правда! Ми переможемо! Слава Україні!

P.S. Нижче додаю скан звернення Броварського ГУМВС до інформагенції "Поряд з Вами" та відповідь агенції Броварському ГУМВС.

[http://bilozerska.livejournal.com/673276.html](http://bilozerska.livejournal.com/673276.html)

Також  додаю свою заяву до обласної прокуратури.

З повагою, координатор КВП Микола Коханівський.

[![](https://mpz.brovary.org/wp-content/uploads/2012/11/Mentovskiy-zapit2.jpg)](https://mpz.brovary.org/wp-content/uploads/2012/11/Mentovskiy-zapit2.jpg) [![](https://mpz.brovary.org/wp-content/uploads/2012/11/Olenchina-vidpovid3.jpg)](https://mpz.brovary.org/wp-content/uploads/2012/11/Olenchina-vidpovid3.jpg)

[Скарга до прокуратури](https://mpz.brovary.org/wp-content/uploads/2012/11/Skarga-do-prokuraturi.doc)
