---
title: "На День Соборності України броварська молодь запрошує на Живий ланцюг єдності"
date: 2015-01-19
categories: 
  - "announce"
tags: 
  - "brovary"
  - "vibir-redaktsiyi"
  - "zhiviy-lantsyug"
  - "molod"
  - "novini"
  - "onum"
---

**[![Ланцюг єдності Три](https://mpz.brovary.org/wp-content/uploads/2015/01/Lantsyug-yednosti-Tri.jpg)](https://mpz.brovary.org/wp-content/uploads/2015/01/Lantsyug-yednosti-Tri.jpg)22 січня 2015 року - у День Соборності України - активісти Об'єднання Незалежної Української Молоді ([ОНУМ](http://vk.com/onymua)) запрошують броварчан утворити разом [Живий ланцюг](http://vk.com/zhyvuy.lantsyuh) як символ Єдності України. Молодь оголосила збір о 14:00 біля зупинки «Порошинка».**

Організатори просить учасників брати з собою національну символіку, гарний настрій, їжу та гарячі напої, щоб зігрітися.

Детальний план заходу «онумівці» розписали на сторінці [Живого ланцюга](http://vk.com/zhyvuy.lantsyuh) в соціальній мережі "ВКонтакті":

- 14:00 збір на обраному місці маршруту;
- До 15:00 формуємо «Ланцюг Єднання»;
- О 15:15 співаємо гімн України;
- Подальші дії присвячуємо творчості учасників ланцюга;
- О 16:00 офіційно подія закінчується.

[![E_9ZLipWN-c](https://mpz.brovary.org/wp-content/uploads/2015/01/E_9ZLipWN-c.jpg)](https://mpz.brovary.org/wp-content/uploads/2015/01/E_9ZLipWN-c.jpg)

Це не перший Живий ланцюг, який влаштовує молодь у Броварах. Перший такий захід активісти організували 12 квітня минулого року й на нього [прийшло понад 300 броварчан](https://mpz.brovary.org/tri-sotni-brovarchan-ob-yednalis-u-zhiviy-lantsyug-zaradi-miru-v-ukrayini/) з прапорами та іншою українською символікою. Вдруге патріотично налаштовані мешканці нашого міста утворили "Живий ланцюг єдності" на День прапора України 23 серпня 2014 року. Зважаючи на те, що на попередні заходи приходили сотні броварчан, цього разу молодь також розраховує на активну участь жителів Броварів у патріотичному дійстві, тим більше що єдність країни є зараз надзвичайно важливою.

> Нагадаємо, що День Соборності України -  це свято, що відзначається щороку 22 січня. Саме цього дня 1919 року на Софійській площі  було урочисто  проголошено  про злуку Української народної республіки і Західноукраїнської народної республіки.
