---
title: "Олімпійським басейном «Купава» керуватиме рекордсмен світу"
date: 2014-04-18
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
coverImage: "wp-content/uploads/2014/04/breus3.jpg"
---

**[![результати купава03](https://mpz.brovary.org/wp-content/uploads/2014/04/rezultati-kupava03.jpg)](https://mpz.brovary.org/wp-content/uploads/2014/04/rezultati-kupava03.jpg)Сьогодні, о 15:00 було оголошено переможця громадського голосування за визначення кращої кандидатури на посаду директора басейну «Купава». З невеликим відривом перемогу здобув всесвітньо відомий пловець, броварчанин Сергій Бреус, отримавши 41% голосів.**

Долю першого місця вирішили всього 47 голосів – саме з таким відривом Сергій Бреус подолав свого найближчого переслідувача Віталія Кершкова. Відтак, **світовий рекордсмен з плавання здобув 41% усіх  відданих голосів Віталій Кершков отримав 37%, Станіслав Долінін – 18%, а Олександра Чабанюка підтримали 2,9% учасників опитування.** В абсолютних цифрах ситуація виглядає наступним чином: **Сергій Бреус – 460 голосів, Віталій Кершков – 413 голосів, Станіслав Долінін – 200 голосів і Олександр Чабанюк – 33 голоси.**

<iframe src="//www.youtube.com/embed/0hRC-uorPTU" height="315" width="560" allowfullscreen frameborder="0"></iframe>

[**Відкрита статистика, взята із сайту kupava.cobat.com.ua**](http://kupava.cobat.com.ua/statistic)

[![tabl_test1](https://mpz.brovary.org/wp-content/uploads/2014/04/tabl_test1.jpg)](https://mpz.brovary.org/wp-content/uploads/2014/04/tabl_test1.jpg)

Відразу після оголошення результатів кандидат Віталій Кершков висловив свою недовіру результатам голосування, заявивши, що в нього відібрали левову частку голосів. Як з’ясувалося згодом, Кершков опирався на діаграму, що демонструвала усіх зареєстрованих на сайті користувачів, а не тих, хто взяв участь в опитуванні.

[![результати купава06](https://mpz.brovary.org/wp-content/uploads/2014/04/rezultati-kupava06.jpg)](https://mpz.brovary.org/wp-content/uploads/2014/04/rezultati-kupava06.jpg)

Під сумнів результати спробував поставити й інший кандидат – Станіслав Долінін, однак згодом і він визнав, що дехто голосував за нього із за кордону, зокрема із Росії, а такі голоси організатори опитування не враховували.

[![результати купава05](https://mpz.brovary.org/wp-content/uploads/2014/04/rezultati-kupava05.jpg)](https://mpz.brovary.org/wp-content/uploads/2014/04/rezultati-kupava05.jpg)

Зрештою, координатор самого процесу громадського обговорення **Олександр Тарасов** заявив, що кожен, хто взяв участь в опитуванні і пройшов реєстрацію на сайті, де відбувалось голосування, може ознайомитись із [протоколом](http://kupava.cobat.com.ua/protocol) голосування. В даному протоколі, зі слів Тарасова та ІТ-спеціаліста, котрий безпосередньо проводив підрахунок, в даному протоколі вказані всі прийняті голоси (із зазначенням частини персональних даних), а також голоси, котрі не були враховані – із вказанням причини, чому їх не зарахували.

[![результати купава10](https://mpz.brovary.org/wp-content/uploads/2014/04/rezultati-kupava10.jpg)](https://mpz.brovary.org/wp-content/uploads/2014/04/rezultati-kupava10.jpg)

Як зазначив Тарасов, цього разу також були спроби недобросовісного голосування: зокрема, окремі користувачі використовували анонімні проксі-сервери, дехто намагався проголосувати кілька разів з одного й того ж телефону. Однак система голосування дозволяє виявити всі подібні спроби і відфільтрувати подібні намагання фальсифікувати реальне волевиявлення броварчан.

[![результати купава01](https://mpz.brovary.org/wp-content/uploads/2014/04/rezultati-kupava01.jpg)](https://mpz.brovary.org/wp-content/uploads/2014/04/rezultati-kupava01.jpg)

Після оголошення результатів вчорашні претенденти на посаду директора «Купави» висовили готовність працювати командою однодумців, а переможець – Сергій Бреус – заявив, що просто продовжить працювати у своєму рідному басейні, щоправда, вже на посаді директора.

<iframe src="//www.youtube.com/embed/OgcO9HdnjhQ" height="315" width="560" allowfullscreen frameborder="0"></iframe>

Потім слово взяв присутній на заході міський голова Ігор Сапожко, який заявив, що визнає дані результати голосування, привітав Сергія Бреуса з перемогою, та зазначив, що призначить його в.о. директора басейну на випробувальний термін, який складатиме місяць.

[![результати купава09](https://mpz.brovary.org/wp-content/uploads/2014/04/rezultati-kupava09.jpg)](https://mpz.brovary.org/wp-content/uploads/2014/04/rezultati-kupava09.jpg)

Водночас Сапожко уточнив, що для цього потрібно вирішити формальні питання з досі діючим директором «Купави» - дружиною масажиста Азарова Тетяною Федоренко, котрі наразі перебуває у відпустці.

<iframe src="//www.youtube.com/embed/Glme7uDhtKI" height="315" width="560" allowfullscreen frameborder="0"></iframe>

Нагадаємо, що голосування за визначення найпопулярнішої кандидатури на посаду директора «Купави» тривало з  15 по 18 квітня включно. Всього участь в опитуванні взяло 1106 інтернет-користувачів і телефонних абонентів.

**Фото Миколи Кожемяка**
