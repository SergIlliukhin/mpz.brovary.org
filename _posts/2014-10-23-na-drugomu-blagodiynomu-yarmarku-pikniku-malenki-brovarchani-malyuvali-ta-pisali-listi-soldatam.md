---
title: "На другому благодійному ярмарку-пікніку маленькі броварчани малювали та писали листи солдатам"
date: 2014-10-23
tags: 
  - "ato"
  - "blagodiyniy-yarmarok"
  - "brovary"
  - "vibir-redaktsiyi"
  - "dopomoga-ato"
  - "dopomoga-brovarskim-viyskovim"
  - "koordinatsiyniy-tsentr-dopomogi-brovarskim-viyskovim"
  - "novini"
  - "yarmarok"
---

**[![Другий ярмарок DSC_0057](https://mpz.brovary.org/wp-content/uploads/2014/10/Drugiy-yarmarok-DSC_0057.jpg)](https://mpz.brovary.org/wp-content/uploads/2014/10/Drugiy-yarmarok-DSC_0057.jpg)У суботу, 18 жовтня, на численні прохання тих, хто не встиг приєднатися минулого разу, і просто через життєву необхідність Координаційний центр допомоги броварським військовим організував другий ярмарок-пікнік на підтримку наших солдат, котрі служать у зоні АТО.**

Чи то завадила холодна погода, чи з якихось інших причин, але вихідного дня на площі Свободи було не так людно, як минулої суботи, коли відбувся перший ярмарок-пікнік. Нагадаємо: тоді було зібрано 25 500 грн, за які волонтери Координаційного центру придбали для броварських захисників 10 кевларових касок та теплий одяг. Та цих коштів виявилося замало, адже, щоб не трубили по телебаченню, в частини наших солдат на зиму немає спальників, теплого взуття та інших речей.

[![Другий ярмарок DSC_0083](https://mpz.brovary.org/wp-content/uploads/2014/10/Drugiy-yarmarok-DSC_0083.jpg)](https://mpz.brovary.org/wp-content/uploads/2014/10/Drugiy-yarmarok-DSC_0083.jpg)

[![Другий ярмарок DSC_0011](https://mpz.brovary.org/wp-content/uploads/2014/10/Drugiy-yarmarok-DSC_0011.jpg)](https://mpz.brovary.org/wp-content/uploads/2014/10/Drugiy-yarmarok-DSC_0011.jpg)

[![Другий ярмарок DSC_0067](https://mpz.brovary.org/wp-content/uploads/2014/10/Drugiy-yarmarok-DSC_0067.jpg)](https://mpz.brovary.org/wp-content/uploads/2014/10/Drugiy-yarmarok-DSC_0067.jpg)

Переважна більшість небайдужих броварчан, котрі долучилися до другої благодійної акції, брали активну участь й у першій. Серед них - **Сергій Бреус** та **Анастасія Калініченко**, які реалізовували не лише свою випічку. І цього разу вони спробували приманити до столика із солодощами креативними назвами: «кляцки незалежності», «смак перемоги», «кульки мужності».

[![Другий ярмарок DSC_0049](https://mpz.brovary.org/wp-content/uploads/2014/10/Drugiy-yarmarok-DSC_0049.jpg)](https://mpz.brovary.org/wp-content/uploads/2014/10/Drugiy-yarmarok-DSC_0049.jpg)

[![Другий ярмарок SAM_1135](https://mpz.brovary.org/wp-content/uploads/2014/10/Drugiy-yarmarok-SAM_1135.jpg)](https://mpz.brovary.org/wp-content/uploads/2014/10/Drugiy-yarmarok-SAM_1135.jpg)

[![Другий ярмарок SAM_1137](https://mpz.brovary.org/wp-content/uploads/2014/10/Drugiy-yarmarok-SAM_1137.jpg)](https://mpz.brovary.org/wp-content/uploads/2014/10/Drugiy-yarmarok-SAM_1137.jpg)

На перший благодійний ярмарок Катерина приносила самсу. На другій акції заробляла для наших воїнів жовто-блакитними пряничками у вигляді ведмежат, бегемотиків та слоників - улюблених синових звірят.

[![Другий ярмарок SAM_1129](https://mpz.brovary.org/wp-content/uploads/2014/10/Drugiy-yarmarok-SAM_1129.jpg)](https://mpz.brovary.org/wp-content/uploads/2014/10/Drugiy-yarmarok-SAM_1129.jpg)

[![Другий ярмарок SAM_1131](https://mpz.brovary.org/wp-content/uploads/2014/10/Drugiy-yarmarok-SAM_1131.jpg)](https://mpz.brovary.org/wp-content/uploads/2014/10/Drugiy-yarmarok-SAM_1131.jpg)

Свою випічку, як і минулого разу, представила кондитерська «Камелія», що на вул. Гагаріна, кафе «Щедрий мірошник» (вул. М. Лагунової). Смакували броварчани і піцою від «Дон Кіхот» та смакойликами від ресторану «Олівер Твіст», який долучився до участі в акції.

[![Другий ярмарок DSC_0034](https://mpz.brovary.org/wp-content/uploads/2014/10/Drugiy-yarmarok-DSC_0034.jpg)](https://mpz.brovary.org/wp-content/uploads/2014/10/Drugiy-yarmarok-DSC_0034.jpg)

[![Другий ярмарок DSC_0091](https://mpz.brovary.org/wp-content/uploads/2014/10/Drugiy-yarmarok-DSC_0091.jpg)](https://mpz.brovary.org/wp-content/uploads/2014/10/Drugiy-yarmarok-DSC_0091.jpg)

[![Другий ярмарок DSC_0167](https://mpz.brovary.org/wp-content/uploads/2014/10/Drugiy-yarmarok-DSC_0167.jpg)](https://mpz.brovary.org/wp-content/uploads/2014/10/Drugiy-yarmarok-DSC_0167.jpg)

[![Другий ярмарок DSC_0056](https://mpz.brovary.org/wp-content/uploads/2014/10/Drugiy-yarmarok-DSC_0056.jpg)](https://mpz.brovary.org/wp-content/uploads/2014/10/Drugiy-yarmarok-DSC_0056.jpg)

[![Другий ярмарок DSC_0114](https://mpz.brovary.org/wp-content/uploads/2014/10/Drugiy-yarmarok-DSC_0114.jpg)](https://mpz.brovary.org/wp-content/uploads/2014/10/Drugiy-yarmarok-DSC_0114.jpg)

[![Другий ярмарок DSC_0139](https://mpz.brovary.org/wp-content/uploads/2014/10/Drugiy-yarmarok-DSC_0139.jpg)](https://mpz.brovary.org/wp-content/uploads/2014/10/Drugiy-yarmarok-DSC_0139.jpg)

Сувеніри з українською символікою користувалися не меншим попитом, ніж солодощі, і розійшлися на «ура».

[![Другий ярмарок DSC_0024](https://mpz.brovary.org/wp-content/uploads/2014/10/Drugiy-yarmarok-DSC_0024.jpg)](https://mpz.brovary.org/wp-content/uploads/2014/10/Drugiy-yarmarok-DSC_0024.jpg)

[![Другий ярмарок DSC_0030](https://mpz.brovary.org/wp-content/uploads/2014/10/Drugiy-yarmarok-DSC_0030.jpg)](https://mpz.brovary.org/wp-content/uploads/2014/10/Drugiy-yarmarok-DSC_0030.jpg)

![Другий ярмарок DSC_0113](https://mpz.brovary.org/wp-content/uploads/2014/10/Drugiy-yarmarok-DSC_0113.jpg)

Символом благодійного ярмарку та «королем» випічки був коровай від ПАТ «Київхліб».

[![Другий ярмарок DSC_0027](https://mpz.brovary.org/wp-content/uploads/2014/10/Drugiy-yarmarok-DSC_0027.jpg)](https://mpz.brovary.org/wp-content/uploads/2014/10/Drugiy-yarmarok-DSC_0027.jpg)

[![Другий ярмарок DSC_0050](https://mpz.brovary.org/wp-content/uploads/2014/10/Drugiy-yarmarok-DSC_0050.jpg)](https://mpz.brovary.org/wp-content/uploads/2014/10/Drugiy-yarmarok-DSC_0050.jpg)

[![Другий ярмарок SAM_1125](https://mpz.brovary.org/wp-content/uploads/2014/10/Drugiy-yarmarok-SAM_1125.jpg)](https://mpz.brovary.org/wp-content/uploads/2014/10/Drugiy-yarmarok-SAM_1125.jpg)

Дуже доречним холодної осінньої днини став чай, а також від пана **Миколи** - шашлик та смажена картопля.

[![Другий ярмарок DSC_0106](https://mpz.brovary.org/wp-content/uploads/2014/10/Drugiy-yarmarok-DSC_0106.jpg)](https://mpz.brovary.org/wp-content/uploads/2014/10/Drugiy-yarmarok-DSC_0106.jpg)

[![Другий ярмарок DSC_0104](https://mpz.brovary.org/wp-content/uploads/2014/10/Drugiy-yarmarok-DSC_0104.jpg)](https://mpz.brovary.org/wp-content/uploads/2014/10/Drugiy-yarmarok-DSC_0104.jpg)

[![Другий ярмарок DSC_0156](https://mpz.brovary.org/wp-content/uploads/2014/10/Drugiy-yarmarok-DSC_0156.jpg)](https://mpz.brovary.org/wp-content/uploads/2014/10/Drugiy-yarmarok-DSC_0156.jpg)

**Інна Лисак** прийшла на ярмарок з чоловіком **Ярославом** та донькою **Дариною**. «Минулої суботи ми сім’єю гуляли в парку і побачили ярмарок. Цього разу вирішили не бути пасивними спостерігачами, тож вечорами робили гіпсові фігурки. Діти можуть проявити свої художні здібності – розфарбувати їх і забрати собі на пам’ять».

[![Другий ярмарок SAM_1112](https://mpz.brovary.org/wp-content/uploads/2014/10/Drugiy-yarmarok-SAM_1112.jpg)](https://mpz.brovary.org/wp-content/uploads/2014/10/Drugiy-yarmarok-SAM_1112.jpg)

[![Другий ярмарок SAM_1114](https://mpz.brovary.org/wp-content/uploads/2014/10/Drugiy-yarmarok-SAM_1114.jpg)](https://mpz.brovary.org/wp-content/uploads/2014/10/Drugiy-yarmarok-SAM_1114.jpg)

До речі, до другого благодійного ярмарку (порівняно з першим) долучилася значна частина дітей: вони не лише продавали власні вироби, а й активно купували, брали участь у запропонованих акціях.

[![Другий ярмарок DSC_0057](https://mpz.brovary.org/wp-content/uploads/2014/10/Drugiy-yarmarok-DSC_0057.jpg)](https://mpz.brovary.org/wp-content/uploads/2014/10/Drugiy-yarmarok-DSC_0057.jpg)

[![Другий ярмарок DSC_0150](https://mpz.brovary.org/wp-content/uploads/2014/10/Drugiy-yarmarok-DSC_0150.jpg)](https://mpz.brovary.org/wp-content/uploads/2014/10/Drugiy-yarmarok-DSC_0150.jpg)

[![Другий ярмарок DSC_0122](https://mpz.brovary.org/wp-content/uploads/2014/10/Drugiy-yarmarok-DSC_0122.jpg)](https://mpz.brovary.org/wp-content/uploads/2014/10/Drugiy-yarmarok-DSC_0122.jpg)

Наприклад, малювали малюнки та писати листи, які ініціатори творчого заходу - студія дитячих свят «Хеппі-пеппі», відразу передала в Координаційний центр допомоги броварським військовим.

[![Другий ярмарок 1](https://mpz.brovary.org/wp-content/uploads/2014/10/Drugiy-yarmarok-1.jpg)](https://mpz.brovary.org/wp-content/uploads/2014/10/Drugiy-yarmarok-1.jpg)

**Єгор Пушкін** свого татка, котрий служить у Дебальцево, не бачив понад 45 днів: «Папа, я тобі бажаю удачі й успіху. Я за тобою дуже скучаю і хочу, щоб ти швидше повернувся живим і здоровим», - написав хлопчик.

[![Другий ярмарок SAM_1118](https://mpz.brovary.org/wp-content/uploads/2014/10/Drugiy-yarmarok-SAM_1118.jpg)](https://mpz.brovary.org/wp-content/uploads/2014/10/Drugiy-yarmarok-SAM_1118.jpg)

[![Другий ярмарок SAM_1120](https://mpz.brovary.org/wp-content/uploads/2014/10/Drugiy-yarmarok-SAM_1120.jpg)](https://mpz.brovary.org/wp-content/uploads/2014/10/Drugiy-yarmarok-SAM_1120.jpg)

[![Другий ярмарок SAM_1117](https://mpz.brovary.org/wp-content/uploads/2014/10/Drugiy-yarmarok-SAM_1117.jpg)](https://mpz.brovary.org/wp-content/uploads/2014/10/Drugiy-yarmarok-SAM_1117.jpg)

Цього разу волонтерам удалося зібрати **8 626 грн**. Ці кошти підуть для утеплення бійців 11 та 25 батальйонів територіальної оборони «Київська Русь», які воюють під Дебальцево. Звичайно, цього замало. Однак це хоч і маленький, але внесок у перемогу. Нехай воїни знають: броварчани пам’ятають про своїх захисників.

**Фото - Ірини Ющенко та Марії Придьми**
