---
title: "Бровари без води: що сталося і коли «джерело життя» повернеться в крани?"
date: 2015-04-02
author: 
  username: "yschenko"
  display_name: "Ірина Ющенко"
tags: 
  - "avariya"
  - "brovary"
  - "vidklyuchennya-vodi"
  - "vibir-redaktsiyi"
  - "kp-brovariteplovodoenergiya"
  - "novini"
---

**_[![1 Грушевського](https://mpz.brovary.org/wp-content/uploads/2015/04/1-Grushevskogo.jpg)](https://mpz.brovary.org/wp-content/uploads/2015/04/1-Grushevskogo.jpg)_Лише вчора у групі «Бровари» на Фейсбук броварчани цікавилися, чи буде в місті гаряча вода після 1 квітня. Та вже сьогодні набагато актуальнішим постало питання, чи буде в Броварах вода взагалі, адже з самого ранку 2 квітня у кранах броварчан тільки шипіло. Куди ж зникла холодна вода з кранів і чи надовго?**

Кожен новий день все частіше приносить  броварчанам «приємні» сюрпризи, які б'ють не лише по кишені, а й по психіці, а, відтак, по здоров'ю, адже звикнути до неприємних несподіванок вкрай складно. Однак реалії є реалії, і якось виживати треба. Тож, коли зранку 2 квітня у кранах броварчан лише булькотіло й шипіло, люди взяли пластикові пляшки і попрямували до альтернативних джерел водопостачання – бюветів, в надії, що це короткочасні неприємності. Те, що люди не готові до проблем із водопостачанням, свідчать кілометрові черги.

\[caption id="attachment\_35654" align="aligncenter" width="600"\][![3 Незалежності](https://mpz.brovary.org/wp-content/uploads/2015/04/3-Nezalezhnosti.jpg)](https://mpz.brovary.org/wp-content/uploads/2015/04/3-Nezalezhnosti.jpg) Біля бювету на вул. Незалежності\[/caption\]

 

\[caption id="attachment\_35653" align="aligncenter" width="600"\][![2 На Короленка](https://mpz.brovary.org/wp-content/uploads/2015/04/2-Na-Korolenka.jpg)](https://mpz.brovary.org/wp-content/uploads/2015/04/2-Na-Korolenka.jpg) Біля бювету на вул. Короленка\[/caption\]

\[caption id="attachment\_35652" align="aligncenter" width="600"\][![1 Грушевського](https://mpz.brovary.org/wp-content/uploads/2015/04/1-Grushevskogo.jpg)](https://mpz.brovary.org/wp-content/uploads/2015/04/1-Grushevskogo.jpg) Біля бювету на вул. Грушевського\[/caption\]

 

\[caption id="attachment\_35656" align="aligncenter" width="600"\][![4 Олімпійська (фото із групи Бровари)](https://mpz.brovary.org/wp-content/uploads/2015/04/4-Olimpiyska-foto-iz-grupi-Brovari.jpg)](https://mpz.brovary.org/wp-content/uploads/2015/04/4-Olimpiyska-foto-iz-grupi-Brovari.jpg) Біля бювету на вул. Олімпійська (фото з групи "Бровари")\[/caption\]

Деякі мешканці креативили по-своєму: відімкнули бойлери і користуватися охолодженою водою. Та коли вода не з'явилася ні через годину, ні через дві, люди забили на сполох, адже під питанням залишалася і робота дитячих садочків та шкіл.

У цей час у мережі Фейсбук на сторінці міського голови Ігоря Сапожка  з'явилося повідомлення, яке й пояснило причину відсутності холодної води – аварія на водозабірній станції у с. Пухівка, з обіцянкою відновити водопостачання до 12 год.

[![1](https://mpz.brovary.org/wp-content/uploads/2015/04/1.jpg)](https://mpz.brovary.org/wp-content/uploads/2015/04/1.jpg)

Однак ні до 12 год., ні 14 год. вода в кранах так і не з'явилася.

Ще об 11 год. ми спробували зв'язатися із директором КП «Броваритепловодоенергія» Сергієм Сафроновим, щоб отримати коментар із приводу пригоди, що сталася на водозабірній станції, та він лише сказав: «Мені зараз не до розмов» і кинув слухавку.

Через годину в приймальні директора нам повідомили, що станом на 12 год. вони не мають від керівництва ніякої конкретної інформації, коли ж відновиться водопостачання, адже додзвонитися в Пухівку неможливо із-за поганого зв'язку.

У цей час у соціальних мережах мешканці міста [активно обговорюють подію.](https://www.facebook.com/groups/brovary/) Озвучено інформацію, що води в місті не буде мінімум три дні. Також броварчани висловлюють припущення про можливий страйк із боку працівників підприємства, адже на дверях будинків КП вивісило оголошення, що в них фінансова скрута, мовляв, «вибачте, шановні, ми тут ні до чого».

[![3](https://mpz.brovary.org/wp-content/uploads/2015/04/3.jpg)](https://mpz.brovary.org/wp-content/uploads/2015/04/3.jpg)

**P.S**. **_Вже коли матеріал було опубліковано, на сторінці міського голови Ігоря Сапожка у Фейсбук зявилося повідомлення про те, що аварію в Пухівці вже ліквідували: "в 13.00 вода з водозабірної станції Пухівка була запущена в напрямку Броварів. Вже зараз вона підійшла до Металурга. Спеціалісти КП "Броваритепловодоенергія" починають піднімати тиск, аби забезпечити місто водопостачанням. В залежності від району міста вода має з'явитися протягом трьох годин в домівках"._**
