---
title: "Чому подешевшало харчування для броварських дітлахів?"
date: 2013-03-01
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "brovary"
  - "vibir-redaktsiyi"
  - "dityache-harchuvannya"
  - "dnz"
  - "rishennya-vikonkomu"
  - "upravlinnya-osviti"
  - "shkola"
coverImage: "wp-content/uploads/2013/01/Sayt.jpg"
---

[![](https://mpz.brovary.org/wp-content/uploads/2013/01/Sayt.jpg "дитяче харчування")](https://mpz.brovary.org/wp-content/uploads/2013/01/Sayt.jpg)

**У часи світової економічної кризи та постійного підвищення цін, дуже дивно сприймаються звістки про подешевшання тих або інших товарів чи послуг.**

Так сталось і цього разу: ціни на продуктових ринках стрибають чи не щотижня, а виконавчий комітет Броварської міської ради ухвалює рішення про зменшення вартості харчування дітей у дитсадках та школах нашого міста. Ми вирішили розібратися, як це стало можливим.

У лютому цього року виконком затвердив вартість харчування броварської малечі [у дитячих садочках](http://docs.brovary.org/p6774/12.02.2013/45) та [школах](http://docs.brovary.org/p6775/12.02.2013/44). Як виявилось, у 2013 році вартість харчування у дошкільних навчальних закладах зменшилась майже на 10%, а у школах - на 20%, порівняно з минулим роком. \[table\]

|   | **ДНЗ – 50% за рахунок бюджету** |  | **Школи (1-4 класи) – 100% за рахунок бюджету** |  |
| --- | --- | --- | --- | --- |
| Ясельні групи | Садові групи | Всі школи | Гімн ім.Олійника |
| **2012** | 12,22 | 18,52 | 6,25 | 10,78 |
| **2013** | 11,14 | 16,84 | 4,94 | 8,05 |

\[/table\]

[![](https://mpz.brovary.org/wp-content/uploads/2013/01/deti.png)](https://mpz.brovary.org/wp-content/uploads/2013/01/deti.png)

**Оптимістичні розрахунки освітян**

Разом із загальною сумою виконавчим комітетом затверджується і перелік продуктів, які будуть закуповуватися для харчування малечі, та орієнтовна ціна, яка використовується для розрахунків.

Виявилось, що згідно розрахунків Управління освіти, більшість продуктів харчування у 2013 році будуть закуповуватися за цінами, нижчими, ніж минулого року. Зокрема, дешевшим буде борошно, крупи, овочі, молокопродукти. У той же час закупівельні ціни на хліб, кондитерські вироби, фрукти, соки, сметану та рибопродукти очікуються вищими, ніж минулого року. Сало та мед броварським школярам більше не закуповуватимуть.

_Порівняльна таблиця вартості продуктів харчування у 2012 та 2013 роках. Червоним виділені продукти, що здорожчали, зеленим - продукти, вартість яких у 2013 році зменшилась._ \[table\]

| **Продукт** |   **Норма до 7 років (садова група), г**   |   **Ціна 2012 рік (за кілограм або одиницю)**   |   **Ціна 2013 рік **(за кілограм або одиницю)****   |
| --- | --- | --- | --- |
| **Хліб пшеничний (батон)** |   80   |   **5,25**   |   **6,20**   |
| **Хліб житній** |   40   |   **4,06**   |   **4,75**   |
| **Борошно** |   25   |   **4,80**   |   **3,80**   |
| **Крупа, бобові, мак. вироб.** |   45   |   **6,65**   |   **5,00**   |
| **Картопля** |   190   |   **2,50**   |   **2,15**   |
| **Овочі різні** |   230   |   **4,52**   |   **4,30**   |
| **Фрукти свіжі, цитрусові** |   100   |   **10,50**   |   **13,00**   |
| **Соки** |   70   |   **5,15**   |   **5,50**   |
| **Сухофрукти** |   10   |   **15,65**   |   **12,00**   |
| **Кондитерські вироби** |   15   |   **17,10**   |   **18,00**   |
| **Цукор** |   45   |   **9,00**   |   **6,50**   |
| **Масло вершкове** |   21   |   **60,00**   |   **51,50**   |
| **Олія** |   9   |   **16,15**   |   **15,85**   |
| Яйце |   0,5   |   0,87   |   0,87   |
| **Молоко, кисломол. пр.** |   400   |   **7,85**   |   **7,60**   |
| **Сир кисломолочний** |   45   |   **39,00**   |   **33,00**   |
| **М’ясо, м’ясопродукти** |   100   |   **45,80**   |   **39,00**   |
| **Риба, рибопродукти** |   45   |   **29,60**   |   **33,00**   |
| **Сметана** |   10   |   **17,00**   |   **17,55**   |
| **Сир твердий** |   5   |   **59,85**   |   **47,00**   |
| **Чай** |   0,2   |   **63,52**   |   **45,00**   |
| **Напій з кави злакової** |   4   |   **65,00**   |   **37,00**   |
| Сіль |   5   |   2,80   |   2,80   |
| Лавровий лист |   0,1   |   98,00   |   98,00   |
| **Дріжджі** |   1   |   **55,00**   |   **11,50**   |
| Сало |   2   |   45,00   |   \--- |
| **Крохмаль** |   4   |   **39,00**   |   **18,30**   |
| Мед |   2   |   70,00   |   \--- |
| **Кислота лимонна** |   0,1   |   **51,20**   |   **40,00**   |
| **Какао** |   2   |   **95,00**   |   **92,00**   |
| **Сухарі  панірувальні** |   2   |   **45,00**   |   **12,00**   |
| **Томатна  паста** |   2   |   **28,00**   |   **15,00**   |
| **Ванільний цукор** |   0,1   |   **102,00**   |   **95,00**   |

\[/table\] Особливо привертає увагу дуже значне падіння вартості окремих видів товарів. Наприклад, вартість кілограму “напою з кави злакової” зменшилась з 65 до 37 грн, а кілограму дріжджів - з 55 до 12 грн. Крохмаль здешевшав майже втрічі: з 39 до 18 грн, а панірувальні сухарі - вчетверо: з 45 до 12 грн за кілограм!

**ДССУ повідомляє**

Чи дійсно минулий рік “покращення” так позитивно вплинув на продуктові ціни? - звернемось до [звітів](http://ukrstat.org/uk/operativ/menu/menu_u/cit.htm) Державної служби статистики України.

Дійсно, згідно [інформації](http://ukrstat.org/uk/operativ/operativ2013/ct/is_c/isc_u/isc2013pp_u.htm), розміщеної на сайті ДССУ, у січні 2013 року індекс цін на продукти харчування становив 97,8%, а згідно [порівняльного річного звіту](http://ukrstat.org/uk/operativ/operativ2008/ct/cn_rik/icsR/iscR_u/isc_tp_rik_u.htm), у минулому 2012 році вперше за останні 10 років індекс становив менше 100% (а саме 97,9%), що має свідчити про зменшення споживчих цін на продукти харчування.

**То звідки ж різниця?**

Враховуючи, що статистичне зменшення цін на продукти харчування (2%) набагато менше, ніж ті 10-20%, які були закладені спеціалістами Управлінням освіти, автор схильний вважати, що у Броварах може відбуватися один із наступних сценаріїв:

- Можливо, раніше Управління освіти укладало договори за завищеними цінами. Однак після скандалу з отруєннями дітей, постійних скарг батьків і під прискіпливим контролем громадськості були ухвалені нові договори за ринковими цінами;
- Можливо, з метою зменшення вартості харчування, Управління освіти вирішило замінити деякі види продуктів харчування менш якісними аналогами, що дозволило зменшити вартість харчування;
- А можливо, спеціаілісти Управління освіти просто володіють таємною інформацією про прогнозоване значне падіння цін на продукти цього року, тому сміливо заклали цю інформацію у розрахунки;

**У будь-якому випадку, більшість батьків, напевно, з радістю зустрінуть звістку про зменшення вартості харчування, оскільки це стане невеличким полегшенням для родинного бюджету. Сподіваємось, що намагаючись зекономити на продуктах, броварські чиновники не поставлять під загрозу найдорожче - дитяче здоров’я.**

\[spoiler title="PS (використані матеріали)" open="0" style="2"\] Під час написання статті було використано наступні рішення виконавчого комітету: - [Про затвердження вартості харчування](http://docs.brovary.org/p6493/27.01.2012/39) та встановлення плати для батьків за перебування дітей у дошкільних навчальних закладах міста (**2012 рік**); - [Про затвердження вартості безкоштовного харчування](http://docs.brovary.org/p594/27.01.2012/40) учнів 1-4 класів, дітей-сиріт та дітей, позбавлених батьківського піклування, дітей з малозабезпечених сімей у загальноосвітніх навчальних закладах м. Бровари (**2012 рік**); - [Про затвердження вартості харчування](http://docs.brovary.org/p6774/12.02.2013/45) та встановлення плати для батьків за перебування дітей у дошкільних навчальних закладах міста (**2013 рік**); - [Про затвердження вартості безкоштовного харчування](http://docs.brovary.org/p6775/12.02.2013/44) учнів 1-4 класів, дітей-сиріт та дітей, позбавлених батьківського піклування, дітей з малозабезпечених сімей у загальноосвітніх навчальних закладах м. Бровари (**2013 рік**); \[/spoiler\]
