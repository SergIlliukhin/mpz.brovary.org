---
title: "Випускникам на замітку, або на кого треба вчитись, щоб стати депутатом міськради"
date: 2013-05-24
author: 
  username: "veta"
  display_name: "Єлизавета Ковальчук"
categories: 
  - "rozsliduvannya"
tags: 
  - "avtobiografiyi-deputativ"
  - "brovary"
  - "brovarska-miska-rada"
  - "brovaryi"
  - "vibir-redaktsiyi"
  - "deputati"
  - "miska-rada"
  - "profesiya"
  - "fah"
coverImage: "wp-content/uploads/2013/05/YAk-vibrati-vuz.jpg"
---

**[![Як вибрати вуз](https://mpz.brovary.org/wp-content/uploads/2013/05/YAk-vibrati-vuz.jpg)](https://mpz.brovary.org/wp-content/uploads/2013/05/YAk-vibrati-vuz.jpg)Добігає кінця травень. Для когось це черговий місяць, після якого настане календарне літо. Та, певно, з найпалкішим нетерпінням чекають на закінчення цього місяця учні, передчуваючи літні канікули. Для них ця пора найулюбленіша, адже з нею наступає період звільнення від тяжких «тортур» навчання. Проте серед школярів є такі, кому все зовсім скоро доведеться попрощатися з безтурботним дитинством та зробити непростий вибір, який вплине на все їх подальше життя – вибір професії. Не за горами той день, коли класні керівники зі сльозами на очах проводжатимуть своїх випускників, у яких нині одне запитання в голові: «Який ВНЗ вибрати? Якою дорогою піти?»**

Ми вирішили допомогти нашим абітурієнтам та підказати, яким шляхом краще піти, щоб у майбутньому стати, наприклад, депутатом міської ради. Щоб з’ясувати, яка ж професія найбільше сприяє «посіданню депутатського крісла», ми проаналізували [автобіографії броварських обранців](https://rizanenko.org/vyborets-maje-pravo-znaty%e2%80%a6.html), і ось що ми отримали:

[![Фах депутатів](https://mpz.brovary.org/wp-content/uploads/2013/05/Fah-deputativ.png)](https://mpz.brovary.org/wp-content/uploads/2013/05/Fah-deputativ.png)

Як видно з таблиці, найбільше серед депутатів Броварської міськради **_економістів_** – їх майже п’ята частина від складу ради (19%). Друге місце впевнено посіли **_будівельники_** – зі своїми 16%. Бронзу у «змаганні професій» вибороли **_педагоги_** – 13%.  По 11% набрали **_юристи_** та **_управлінці_**.  6 % у **_лікарів_**, 5 % - в **_інженерів-металургів_**. Також серед «вершителів долі Броварів» є один хореограф, один інженер з транспорту, один електромонтажник та один механік. У 9 % депутатів ми не змогли визначити  професії, на яку вони вчилися у ВНЗ, оскільки вони не вказали її в автобіографії.  Зрештою, слід сказати, що 40% обранців не забажали вказувати спеціальність, за якою вони навчались та повідомили лише місце навчання. Тому ми визначали їх фах за спеціалізацією їхнього навчального закладу, через що у нашому аналізі можлива похибка. \[spoiler title="**Повний перелік депутатів із зазначенням вузів, які вони завершили**" open="0" style="2"\] \[table\]

| **№** |   **Прізвище, ім'я та по батькові депутата**   |   **К-сть освіт**   |   **Місце навчання**   |   **Член комісії**   |
| --- | --- | --- | --- | --- |
|   1. |   Андрієвський Вадим Анатолійович   |   2   |   «Сумський національний аграрний університет» (?) «Інститут політичної освіти» (?)   |   Комісія з питань комунальної власності та приватизації   |
|   2. |   Антоненко Віктор Олександрович   |   1   |   «Національна Академія державного управління» (магістр управління суспільним розвитком)   |   Комісія з питань молодіжної політики та спорту   |
|   3. |   Бабін Михайло Якович   |   1   |   «Київський Політехнічний Інститут» (інженер-металург)   |   Комісія з питань освіти, науки, культури та релігії   |
|   4. |   Багмут Наталія Андріївна   |   2   |   «Київський національний університет культури та мистецтв» (?) «Національна Академія державного управління» (?)   |   Комісія з питань освіти, науки, культури та релігії   |
|   5. |   Базишин Петро Євгенович   |   1   |   «Мінський інститут культури» (хореограф)   |   Комісія з питань комунальної власності та приватизації   |
|   6. |   Берізко Микола Михайлович   |   1   |   «Харківський економічний інститут» (економіст)   |   Комісія з питань комунальної власності та приватизації   |
|   7. |   Бобко Анатолій Миколайович   |   1   |   «Полтавський інститут будівництва» (?)   |   Комісія з питань комунальної власності та приватизації (голова)   |
|   8. |   Брусенська Ганна Віталіївна   |   1   |   «Київський національний екологічний університет» (магістр з правового регулювання економікою)   |   Комісія з питань Регламенту, депутатської етики, діяльності засобів масової інформації та контролю за виконанням рішень міської ради   |
|   9. |   Бурий Анатолій Васильович   |   1   |   «Київський медичний інститут» (хірург)   |   Комісія з питань соціального захисту населення, охорони здоров'я та довкілля   |
|   10. |   Велем Олександр Михайлович   |   1   |   «Київський національний університет будівництва і архітектури»   |   Комісія з питань соціального захисту населення, охорони здоров'я та довкілля   |
|   11. |   Віканов Євген Петрович   |   1   |   «Одеський інженерно-будівельний інститут» (інженер-будівельник)   |   Комісія з питань розвитку та благоустрою територій, земельних відносин, архітектури, будівництва та  Інвестицій   |
|   12. |   Гайворонський Євген Анатолійович   |   1   |   «Національний Авіаційний університет» (інженер з транспорту)   |   Комісія з питань розвитку та благоустрою територій, земельних відносин, архітектури, будівництва та  Інвестицій   |
|   13. |   Гредунов Євгеній Валерійович   |   2   |   Філія Київського педагогічного інституту ім.. Драгоманова (?) «Київський інститут міжнародних відносин» (?)   |   Комісія з питань освіти, науки, культури та релігії   |
|   14. |   Добровольский Володимир Миколайович   |   1   |   «Куйбишевський авіаційний інститут»   |   Комісія з питань соціально-економічного та культурного розвитку, бюджету, фінансів і цін   |
|   15. |   Жеребцова Людмила Вікторівна   |   1   |   «Київський педагогічний університет ім.. Драгоманова» (психолог)   |   Комісія з питань Регламенту, депутатської етики, діяльності засобів масової інформації та контролю за виконанням рішень міської ради (голова)   |
|   16. |   Загуменний Микола Васильович   |   2   |   «Київський педагогічний інститут ім. Горького» (?) «Харківський інститут управління» (?)   |   Комісія з питань соціально-економічного та культурного розвитку, бюджету, фінансів і цін   |
|   17. |   Заєць Євгеній Миколайович   |   \- |   (електромонтажник)   |   Комісія з питань соціально-економічного та культурного розвитку, бюджету, фінансів і цін   |
|   18. |   Іваненко Олег Валерійович   |   1   |   «Київський національний економічний університет» (?)   |   Комісія з питань молодіжної політики та спорту   |
|   19. |   Семенюк Олена Валеріївна   |  |  |   Секретар Броварської міської ради   |
|   20. |   Кириченко Олексій Валерійович   |   1   |   «Київський національний університет ім. Т.Г. Шевченка» (спеціаліст права)   |   Комісія з питань комунальної власності та приватизації   |
|   21. |   Колесніков Вадим Олегович   |   \- |   «Київський національний університет будівництва і архітектури» (студент, інженер-будівельник)   |   Комісія з питань молодіжної політики та спорту (голова)   |
|   22. |   Крат Андрій Володимирович   |   2   |   «Київський Політехнічний Інститут» (інженер-металург) «Київський національний університет внутрішніх справ» (юрист)   |   Комісія з питань розвитку та благоустрою територій, земельних відносин, архітектури, будівництва та інвестицій   |
|   23. |   Кужим Юрій Сергійович   |   1   |   «Київський національний університет культури та мистецтв» (менеджер-економіст соціально-культурної сфери)   |   Комісія з питань розвитку та благоустрою територій, земельних відносин, архітектури, будівництва та інвестицій   |
|   24. |   Кузик Петро Миколайович   |   1   |   «Київський національно-технічний університет водного транспорту» (економіст)   |   Комісія з питань освіти, науки, культури та релігії   |
|   25. |   Кузьменко Борис Дмитрович   |   1   |   «Київський педагогічний інститут ім. Горького» (фізико-математичний факультет)   |   Комісія з питань Регламенту, депутатської етики, діяльності засобів масової інформації та контролю за виконанням рішень  міської ради   |
|   26. |   Михайлов Олександр Михайлович   |   2   |   «Київський національний торгівельно-економічний університет»  «Національна Академія державного управління» (магістр державного управління)   |   Комісія з питань соціально-економічного та культурного розвитку, бюджету, фінансів і цін   |
|   27. |   Нужненко Юрій Іванович   |   1   |   «Переяслав-Хмеьницький державний педагогічний університет ім. Г. Сковороди» (?)   |   Комісія з питань молодіжної політики та спорту   |
|   28. |   Оксютенко Володимир Миколайович   |   1   |   «Українська сільськогосподарська академія» (інженер-механік автотранспортного парку сільгоспмашин)   |   Комісія з питань законності та правопорядку (голова)   |
|   29. |   Онищенко Володимир Іванович   |   1   |   «Київський педагогічний інститут» (?)   |   Комісія з питань освіти, науки, культури та релігії (голова)   |
|   30. |   Плакся Юрій Сергійович   |   1   |   «Харківський інститут управління» (?)   |   Комісія з питань молодіжної політики та спорту   |
|   31. |   Погарський Ярослав Адамович   |   1   |   «Київський національний університет ім. Т.Г. Шевченка» (юрист)   |   Комісія з питань розвитку та благоустрою територій, земельних відносин, архітектури, будівництва та інвестицій   |
|   32. |   Резнік Віктор Володимирович   |   \- |   Будівельний технікум   |   Комісія з питань комунальної власності та приватизації   |
|   33. |   Сачавський Анатолій Михайлович   |   \- |   Броварська ЗОШ №3   |   Комісія з питань розвитку та благоустрою територій, земельних відносин, архітектури, будівництва та  Інвестицій   |
|   34. |   Сенько Лідія Іванівна   |   1   |   «Київський національний університет ім. Т.Г. Шевченка» (юрист)   |   Комісія з питань соціального захисту населення, охорони здоров'я та довкілля (голова)   |
|   35. |   Сімутін Роман Вікторович   |   2   |   «Національна Академія внутрішніх справ України» (юрист)  «Київський торгівельно-еуономічний університет» (економіст)   |   Комісія з питань соціального захисту населення, охорони здоров'я та довкілля   |
|   36. |   Трощенко Ігор В'ячеславович   |   2   |   «Київський державний технічний університет будівництва та архітектури» (інженер-будівельник)  «Київський національний університет внутрішніх справ» (юрист)   |   Комісія з питань соціально-економічного та культурного розвитку, бюджету, фінансів і цін (голова)   |
|   37. |   Федоренко Сергій Миколайович   |   2   |   «Київський Державний інститут фізичного виховання та спорту» (фізичне виховання та спорт)  медичний університет у м. Тянь-дзинь (КНР) (?)   |   Комісія з питань розвитку та благоустрою територій, земельних відносин, архітектури, будівництва та інвестицій (голова)   |
|   38. |   Чабур Валерій Іванович   |   1   |   «Полтавський інженерно-будівельний інститут» (промислове та цивільне будівництво)   |   Комісія з питань соціально-економічного та культурного розвитку, бюджету, фінансів і цін   |
|   39. |   Чаюн Володимир Григорович   |   1   |   «Київський технологічний інститут легкої промисловості» (?)   |   Комісія з питань соціально-економічного та культурного розвитку, бюджету, фінансів і цін   |
|   40. |   Чередник Юрій Павлович   |   1   |   «Дніпропетровський національний університет» (економіст)   |   Комісія з питань законності та правопорядку   |
|   41. |   Шкуренко Петро Власович   |   1   |   «Київський медичний інститут» (педіатр)   |   Комісія з питань соціального захисту населення, охорони здоров'я та довкілля   |

\[/table\] \[/spoiler\] Аналізуючи дані про наявність чи відсутність вищої освіти взагалі, ми дійшли позитивного висновку. Виявляється, 74% депутатів мають одну вищу освіту, 22% депутатів опанували дві професії і тільки 4% не вступили до лав університету та мають середню технічну освіту.

[![Фах депутатів2](https://mpz.brovary.org/wp-content/uploads/2013/05/Fah-deputativ2.png)](https://mpz.brovary.org/wp-content/uploads/2013/05/Fah-deputativ2.png)

Але це ще не все. Ми також проаналізували склад 8 постійних депутатських комісій Броварської міськради на предмет того, чи відповідають професії їх членів профілю комісій, і склали наступну табличку: \[table\]

|   1   | Комісія з питань регламенту, діяльності ЗМІ та   контролю за виконанням рішень міської ради | Економіст,   Психолог, Педагог |
| --- | --- | --- |
|   2   | Комісія з питань соціально-економічного та культурного розвитку,   бюджету, фінансів і цін | Педагог,   Економіст, Інженер-будівельник/ юрист, Будівельник, Управлінець |
|   3   | Комісія з питань розвитку та благоустрою територій, земельних відносин,   архітектури, будівництва та інвестицій | Будівельник,   Інженер з транспорту, Металург/ юрист, Економіст, Юрист, Масажист |
|   4   | Комісія з питань комунальної власності та приватизації | Хореограф,   Економіст, Юрист, Будівельник |
|   5   | Комісія з питань соціального захисту населення, охорони здоров'я та   довкілля | Юрист,   Юрист/економіст, Педіатр, Хірург Будівельник |
|   6   | Комісія з питань освіти, науки, культури та релігії | Педагог,   Інженер-металург, Педагог, Міжнародник, Юрист |
|   7   | Комісія з питань молодіжної політики та спорту | Будівельник,   Економіст, Педагог, Управлінець, Управлінець, Економіст |
|   8   | Комісія з питань законності та правопорядку | Інженер-механік,   Економіст |

\[/table\] Як бачимо, далеко не всі броварські обранці займають належні за фахом місця в комісіях. Найкумеднішим є те, що головою комісії земельних відносин, будівництва та інвестицій є не будівельник, фінансист чи металург – одну з найважливіших комісій у міськраді очолює фаховий… масажист-фізкультурник. Дивним також виглядає надмір економістів та управлінців у комісії спорту та молодіжної політики, які, вочевидь, могли б бути значно ефективнішими в інших комісіях. Прикметно також, що у складі комісії законності та правопорядку немає жодного юриста. Добре, що хоч фахові лікарі потрапили до комісії з питань охорони здоров’я.

На останок хочемо поділитися з випускниками ще однією життєвою настановою: не важливо, який ВНЗ ви оберете, головне завжди залишатися харизматичною та вольовою людиною, адже саме це відіграє дуже важливу роль у вашому житті. І головне – пам’ятайте: яку б посаду в подальшому житті ви не займали, головне – бути чесними та порядними. Бажаємо успіхів!
