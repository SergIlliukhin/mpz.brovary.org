---
title: "Для створення комунальних підприємств у терміновому порядку скликано позачергову сесію"
date: 2012-12-07
author: 
  username: "pravoZnaty"
  display_name: "Маєш право знати"
tags: 
  - "brovarska-miska-rada"
  - "novini"
  - "pozachergova-sesiya"
coverImage: "wp-content/uploads/2012/06/Brovarska-miska-rada.jpg"
---

[![](https://mpz.brovary.org/wp-content/uploads/2012/06/Brovarska-miska-rada.jpg "Броварська міська рада")](https://mpz.brovary.org/wp-content/uploads/2012/06/Brovarska-miska-rada.jpg)**Броварський міський голова Ігор Сапожко у терміновому порядку скликав позачергову 26-ту сесію Броварської міської ради** - відповідне рішення міського голови вранці 7 грудня 2012 року було [опубліковано](http://docs.pravo-znaty.org.ua/p6175/06.12.2012/230) на сайті міської ради.

Сесія розпочалась 7 грудня о 10:00, тобто вже через кілька годин після оприлюднення інформації про її скликання.

На розгляд депутатів винесено **8 проектів рішень**, жоден з яких не було завчасно опубліковано на сайті міської ради:

1. Про створення комунального підприємства «Бровари-Благоустрій».
2. Про створення комунального підприємства «Житлово-експлуатаційна контора - 1».
3. Про створення комунального підприємства «Житлово-експлуатаційна контора - 2».
4. Про створення комунального підприємства «Житлово-експлуатаційна контора - 3».
5. Про створення комунального підприємства «Житлово-експлуатаційна контора - 4».
6. Про створення комунального підприємства «Житлово-експлуатаційна контора - 5».
7. Про внесення змін до Міської програми утримання та розвитку об’єктів житлово – комунального господарства на 2011 - 2015 роки, затвердженої рішенням Броварської міської ради від 03.02.2011 №127-06-06.
8. Про внесення змін до рішення Броварської міської ради від 29.12.2011 року № 506-17-06 «Про бюджет міста на 2012 рік» та додатків 1, 2, 3, 3-1, 7, 8».
