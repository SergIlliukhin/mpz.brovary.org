---
title: "«Купава» може повторити долю басейну ЗОШ №9"
date: 2014-01-08
categories: 
  - "kolonka-avtora"
---

\[caption id="attachment\_23089" align="alignleft" width="300"\][![Фото Аліни Дяченко](https://mpz.brovary.org/wp-content/uploads/2014/01/1471746_724282024262584_183139681_n.jpg)](https://mpz.brovary.org/wp-content/uploads/2014/01/1471746_724282024262584_183139681_n.jpg) Фото Аліни Дяченко\[/caption\]

**Призначення дружини Сергія Федоренка – Тетяни Федоренко – директором басейну «Купава» може мати згубні наслідки для щойно реконструйованої спортивної споруди.**

Очоливши басейн «Купава», жінка особистого масажиста Азарова завершила схему повної монополізації «водно-спортивної» сфери Броварів родиною Федоренків – головних броварських «регіоналів».  До чого призвело керівництво колишнім шкільним басейном в девятій школі з боку Сергія Федоренка, знає вся Україна: відремонтований на державні кошти басейн відібрали у школярів і передали в приватні руки масажиста Азарова. Таку ж долю може повторити і «Купава», якщо броварська громада не втручатиметься.

Процес введення в експлуатацію оновленого басейну «Купава» наразі до болі нагадує схему, за якою відбирали у міста басейн СЗОШ №9: реконструкція також проводиться за державний кошт, координує ситуацію особисто прем’єр Азаров, а керує підприємством також Федоренко, лише не Сергій Миколайович, а Тетяна Семенівна. І навіть відкриття грандіозної споруди не відбулося без скандалів та порушень закону – вже традиційно для візитів Азарова до Броварів.

<iframe src="//www.youtube.com/embed/Ae8d37U3M8o" height="360" width="640" allowfullscreen frameborder="0"></iframe>

На відкриття басейну в розпал робочого дня були примусово зігнані сотні працівників бюджетних установ та комунальних підприємств міста: від працівників ЖЕКів до службовців міськвиконкому. Натомість потрапити всередину забороняли місцевим незалежним журналістам та опозиційним депутатам. Директорка «Купави» Тетяна Семенівна Федоренко особисто давала вказівки співробітникам УДО, аби останні не допускали лідера броварського осередку УДАРу та міського депутата Романа Сімутіна до будівлі басейну.

<iframe src="//www.youtube.com/embed/tDuCzDbG4ZQ" height="480" width="640" allowfullscreen frameborder="0"></iframe>

Так само дружина особистого масажиста Азарова, спільно з представниками прес-служби кабінету міністрів розпорядилась не допустити на прес-брифінг броварських медійників **Андрія Качора** та **Аліну Дяченко.** В той же час вся територія басейну та навколо нього була заповнена безпрецедентною кількістю правоохоронців, працівників спецслужб у цивільному, «тітушками» та снайперами на дахах будинків.

Утім броварчани все ж висловили свою позицію щодо спроб клану Федоренку загарбати черговий броварський басейн. Кілька десятків активістів партії УДАР пікетували кортеж Азарова, утім глава уряду Януковича надав перевагу спілкуванню з правоохоронцями, а не з броварською громадою.

[![Купава пікет Азаров 1](https://mpz.brovary.org/wp-content/uploads/2014/01/Kupava-piket-Azarov-1.jpg)](https://mpz.brovary.org/wp-content/uploads/2014/01/Kupava-piket-Azarov-1.jpg)

[![Купава пікет Азаров 2](https://mpz.brovary.org/wp-content/uploads/2014/01/Kupava-piket-Azarov-2.jpg)](https://mpz.brovary.org/wp-content/uploads/2014/01/Kupava-piket-Azarov-2.jpg)

_«Влада вчергове продемонструвала свій страх та проявила слабкість»_, - вважає лідер місцевого УДАРу **Роман Сімутін.** _«Мені дивно було спостерігати за неадекватною та агресивною поведінкою працівників Управління Державної Охорони, котрі поводили себе наче гопники, а не як представники елітного силового органу. Так саме недолуго і смішно виглядала позиція директорки «Купави» Тетяни Федоренко, як боялась навіть представитись, забороняючи мені потрапити досередини басейну. Вже традиційне перешкоджання діяльності місцевих опозиційних журналістів, але цього разу з боку прес-служби Кабміну – це також ланки одного ланцюжка, який називається «страх». Влада, що оточила себе кільцями міліції, бойовиків, снайперів та «удошників», злякалася двох журналістів і одного опозиційного депутата, адже по-факту вся та армія силовиків  працювала лише проти цих трьох людей»_ - наголосив Сімутін.

 Партія УДАР заявляє, що буде пильно стежити за розвитком ситуації навколо басейну «Купава», продовжувати відстоювати права бровачан на його вільне відвідування та негайно реагуватиме, щойно буде помічено хоча б натяк на спробу привласнення комунального підприємства або його частини.
