---
title: "Міськрада планує виставити на торги право оренди 6 земельних ділянок"
date: 2012-12-04
author: 
  username: "pravoznaty"
  display_name: "Маєш право знати"
tags: 
  - "brovary"
  - "zemlya"
  - "novini"
coverImage: "wp-content/uploads/2012/12/1324553943_nezakonnaya-arenda.jpg"
---

[![](https://mpz.brovary.org/wp-content/uploads/2012/12/1324553943_nezakonnaya-arenda.jpg)](https://mpz.brovary.org/wp-content/uploads/2012/12/1324553943_nezakonnaya-arenda.jpg)20 грудня, на 26 черговій сесії Броварської міської ради, депутати планують затвердити [перелік земельних ділянок](https://docs.brovary.org/p6093/22.11.2012) для **продажу права оренди** на земельних торгах окремими лотами. Також народні обранці планують [затвердити проекти землеустрою](https://docs.brovary.org/p6092/22.11.2012) щодо відведення даних земельних ділянок. Про це йдеться у відповідних проектах рішень, які оприлюднено на офіційному веб-сайті міськради.

Зокрема йдеться про наступні ділянки: \[table\]

| **Місце розташування** | **Цільове призначення земельної ділянки** | **Площа га** | **Функціональне використання** | **Умови продажу** |
| --- | --- | --- | --- | --- |
| на перетинівул. Кутузова та вул. Радистів | Землі житлової та громадської забудови | 0,3909 | ресторанно-готельний комплекс | продаж права оренди на земельних торгах |
| вул. Драгоманова Михайла,2 | Землі житлової та громадської забудови | 0,0100 | комплекс громадського харчування та торгівлі | продаж права оренди на земельних торгах |
| вул. Драгоманова Михайла,2 | Землі житлової та громадської забудови | 0,0325 | комплекс громадського харчування та торгівлі | продаж права оренди на земельних торгах |
| вул. Драгоманова Михайла,2 | Землі житлової та громадської забудови | 0,0122 | комплекс громадського харчування та торгівлі | продаж права оренди на земельних торгах |
| бульв. Незалежності в районі Промвузла | Землі промисловості | 0,2652 | мийка та автостоянка | продаж права оренди на земельних торгах |
| вул. Київська,333 | Землі житлової та громадської забудови | 0,0416 | автомобільний газозаправний пункт | продаж права оренди на земельних торгах |

\[/table\]

Обов’язки по підготовці лотів для проведення земельних торгів покладено на комунальне підприємство Броварської міської ради «Бровариінвестбуд».

Також  на сесії депутати планують [затвердити склад конкурсної комісії](https://docs.brovary.org/p6109/22.11.2012) по відбору виконавців послуг з виконання робіт із землеустрою, оцінки земель та виконавця земельних торгів на конкуретних засадах. Згідно з проектом рішення міськради, наразі членами цієї комісії мають стати:

1)    **Андрєєв Василь Олександрович**, заступник міського голови (голова комісії) 2)    **Майборода Світлана Анатоліївна**, виконуюча обов’язки начальника земельного відділу, заступник начальника (секретар комісії) 3)    **Баба-Мірзоєва Альбіна Валентинівна**, начальник юридичного відділу (член комісії) 4)    **Гамайда Тетяна Іванівна**, начальник відділу Держкомзему в м. Броварах Київської області ( за згодою) (член комісії) 5)    **Рибакова Лілія Євгенівна**, начальник управління містобудування  та архітектури – головний архітектор міста (член комісії) 6)    **Сдобнякова Клавдія Борисівна**, радник міського голови, директор КП «Бровариінвестбуд» (член комісії) 7)    **Сачавський Анатолій Михайлович**, депутат Броварської міської ради, член постійної депутатської комісії з питань розвитку та благоустрою територій, земельних відносин, архітектури, будівництва та інвестицій (член комісії).

> Чи будуть усі 6 ділянок винесені на земельні торги та чи буде конкурсна комісія працювати у запропонованому складі, стане відомо [20 грудня](https://mpz.brovary.org/20-grudnya-vidbudetsya-26-chergova-sesiya-brovarskoyi-miskoyi-radi/), коли депутати на черговій сесії ухвалаять рішення з цих питань.
