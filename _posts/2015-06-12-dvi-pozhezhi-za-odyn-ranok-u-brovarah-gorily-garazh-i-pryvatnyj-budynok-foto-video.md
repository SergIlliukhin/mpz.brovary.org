---
title: "Дві пожежі за один ранок: у Броварах горіли гараж-склад і приватний будинок - ФОТО, ВІДЕО"
date: 2015-06-12
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "101"
  - "vibir-redaktsiyi"
  - "goryt"
  - "dekabrystiv"
  - "dim"
  - "novini"
  - "pozhezha"
  - "radystiv"
---

**Сьогодні зранку загорілися гараж, який використовувався як склад, поблизу вулиці Радистів і приватний будинок на вулиці Декабристів. Про це, починаючи з 9-ї години ранку, в соцмережах стали повідомляти броварчани, підтверджуючи свої слова фотографіями та відеозаписами. Незабаром на місце події прибули пожежники.**

Пожежа поблизу вулиці Радистів спричинила появу великого стовпа чорного диму. Спочатку місцеві мешканці висували різні версії, що саме горить: склади поблизу стадіону, АЗС "Лукойл" біля Броварського мосту тощо. Однак згодом з'ясували, що палає саме гараж. За однією з версій мешканців, споруду використовували як склад.

[![1536487_910379322353068_886801307146498398_n](https://mpz.brovary.org/wp-content/uploads/2015/06/1536487_910379322353068_886801307146498398_n.jpg)](https://mpz.brovary.org/wp-content/uploads/2015/06/1536487_910379322353068_886801307146498398_n.jpg)

[![11415362_910379722353028_2563795201087298099_n](https://mpz.brovary.org/wp-content/uploads/2015/06/11415362_910379722353028_2563795201087298099_n.jpg)](https://mpz.brovary.org/wp-content/uploads/2015/06/11415362_910379722353028_2563795201087298099_n.jpg)

Як зазначали свідки, на вулиці Радистів горіла мінеральна вата та пенопласт. Пізніше, із посиланням на власника металевої споруди, активіст Леонід Черепейник повідомив, що у гаражі був пінополіуретан. Ймовірно, саме його загоряння стало причиною появи чорного ядучого диму. Користувач Facebook Денис Селезньов зазначає, що запах диму був відчутний аж на вулиці Черняховського.

Близько 10-ї години свідки повідомили, що на місце подій прибули пожежники.

**Сюжет Громадського телебачення Броварів**

<iframe src="https://www.youtube.com/embed/8xcaXHvDJqg" width="640" height="360" frameborder="0" allowfullscreen="allowfullscreen"></iframe>

**Відео пожежі з соцмереж:**

<iframe src="https://www.youtube.com/embed/EjQfFwz4kt4" width="560" height="315" frameborder="0" allowfullscreen="allowfullscreen"></iframe>

<iframe src="https://www.youtube.com/embed/2PN2E0tflD4" width="420" height="315" frameborder="0" allowfullscreen="allowfullscreen"></iframe>

Ще одна пожежа сталася у приватному одноповерховому будинку по вулиці Декабристів. Як повідомив активіст Леонід Черепейник, частина машин МНС покинула місце горіння гаража на вул. Радистів та поїхала гасити нове полум'я. Подейкували, що в будинку можуть перебувати діти. Зі слів активіста, причиною стало загоряння холодильника. За повідомленням Черепейника, пожежні машини прибули на місце події близько 10:10-10:15.

Як [повідомляють ЗМІ](http://www.hromadske.tv/society/v-brovarakh-gorit-sklad-pinoplastu-ta-azs-video/) з посиланням Держслужбу з надзвичайних ситуацій, 12 червня о 09:40 до чергового диспетчера Державної пожежно-рятувальної частини м. Бровари від місцевих мешканців надійшло повідомлення про пожежу, яка супроводжується великою кількістю диму. На місце пожежі відразу виїхали три відділення пожежних. По прибуттю було встановлено, що полум’ям охоплено металевий ангар розміром 15х20 м, який використовується як складське приміщення для зберігання мінеральної вати та пінопласту. Для швидкої ліквідації пожежі на допомогу основним силам було направлено сільські пожежні команди Красилівки та Требухова. Станом на 10:17 пожежу локалізовано та продовжується робота з її ліквідації. Причини пожежі наразі встановлюються.

**Джерела: спільнота "[Бровари](https://www.facebook.com/groups/brovary/)" на Facebook**

**Фото:** Олена Давиденко, Вікторія Гончарова, Валерій Ґудзь, Наталя Кушнір, Сергій Грицюк, Леонід Черепейник, Сергій Іллюхін.
