---
title: "У Броварах кандидат в Президенти України Петро Порошенко набрав 67,8 % голосів - штаб"
date: 2014-05-26
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "vibori-prezidenta"
  - "vibori-prezidenta-2014"
  - "novini"
  - "petro-poroshenko"
  - "poroshenko"
  - "rezultati-viboriv"
coverImage: "wp-content/uploads/2014/05/Poroshenko.jpg"
---

**[![Порошенко](https://mpz.brovary.org/wp-content/uploads/2014/05/Poroshenko.jpg)](https://mpz.brovary.org/wp-content/uploads/2014/05/Poroshenko.jpg)37 300 виборців Броварів проголосували за кандидата-самовисуванця Петра Порошенка, що становить 67,8 %. Такі дані [оприлюднив](https://www.facebook.com/photo.php?fbid=484591864974866&set=gm.833358950027406&type=1) народний депутат Павло Різаненко у фейсбук-групі "Бровари" з посиланням на результати паралельного підрахунку броварського штабу Порошенка.**

Друге місце електоральних симпатій броварчан посіла **Юлія Тимошенко** з результатом **9,6 %**, які їй забезпечили голоси **5 273 виборців**.

"Бронза" у виборчих перегонах по нашому місту дісталась "радикалу" **Олегу Ляшку**, який набрав **7 %** завдяки **3 837** броварчанам.

**Анатолій Гриценко** у свою чергу отримав **5,1 %** (**2806 голосів**), а **Сергій Тигіпко** зібрав "електоральний урожай" у кількості **1 555 виборців**, що складає **2,8%**.

_**Загальна картина по округу № 98 (паралельний підрахунок)**_

[![Результати виборів](https://mpz.brovary.org/wp-content/uploads/2014/05/Rezultati-viboriv.jpg)](https://mpz.brovary.org/wp-content/uploads/2014/05/Rezultati-viboriv.jpg)

Як бачимо, кандидат Порошенко найбільше набрав саме у Броварах, найменше - у Славутичі, та у Березані його результат нижче середнього. Юлія Тимошенко має найменше підтримки у Броварах та Славутичі, найбільше - у Березані та Баришівському районі. Ляшко також загалом по округу має значно вищий показник, ніж у Броварах, де він отримав найменше прихильників, найбільше ж його виборців мешкає у Броварському та Баришівському районах. У Гриценка рейтинг більш-менш рівний в оусіх населених пунктах, а от у Тигіпка несподівано високий результат вийшов у Славутичі.

Загалом на виборчі дільниці у Броварах вчора прийшло **54 983** особи, що становить **70 %** від загальної кількості виборців. Слід сказати, що наше місто має найвищий показник явки по 98 округу (Баришівський район - 68.6%, м. Березань - 65.5%, Броварський р-н - 63.6% та м. Славутич - 60.6%).

> Усі цифри, зазначені у цій публікації, наведені за інформацією паралельного підрахунку штабу Петра Порошенка та не є остаточними результатами виборів Президента у нашому місті та окрузі. Офіційні підсумки голосування на даний момент не встановлені та будуть оприлюднені належним чином.
