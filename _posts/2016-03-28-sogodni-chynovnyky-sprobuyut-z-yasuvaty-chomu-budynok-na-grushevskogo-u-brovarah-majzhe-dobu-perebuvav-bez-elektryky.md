---
title: "Сьогодні чиновники спробують з’ясувати, чому будинок на Грушевського у Броварах майже добу перебував без електрики"
date: 2016-03-28
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "avariya"
  - "brovary"
  - "golubovskyj"
  - "grushevskogo"
  - "zhek"
  - "novini"
  - "svitlo"
coverImage: "wp-content/uploads/2016/03/cafcd1_3.jpg"
---

**Житловий багатоквартирний будинок по вулиці Грушевського цими вихідними лишився без електропостачання. Мешканцям довелось сидіти без світла із суботи до обіду неділі. Під час сьогоднішньої оперативної наради міський голова Ігор Сапожко натякнув: винний у цьому ЖЕК-4, який обслуговує будинок. А в установі вини не визнають та повідомляють, що розглянуть цей випадок сьогодні на розширеній нараді в заступника мера Григорія Голубовського.**

Ігор Сапожко під час оперативної наради вказав представнику ЖЕК-4: у день аварії до нього та до головного інженера контори неможливо було дотелефонуватися. Щитову було неможливо відкрити, бо не було ключів. Він висловив невдоволення тим, що будинок майже добу перебував без світла.

Як [зазначив](https://www.facebook.com/groups/brovary/permalink/1225629124133718/) один із місцевих мешканців у групі «Бровари» на Фейсбуку, електропостачання зникло ще о 13-ій годині суботи. Без світла лишились півбудинка. У ЖЕК-4 нашим журналістам повідомили причину – у підвальному приміщенні по **вул.** **Грушевського, 3-Б** перегоріла проводка.

[![12065799_1044053155667673_2492064648890931355_n](https://mpz.brovary.org/wp-content/uploads/2016/03/12065799_1044053155667673_2492064648890931355_n.jpg)](https://mpz.brovary.org/wp-content/uploads/2016/03/12065799_1044053155667673_2492064648890931355_n.jpg) [![12799412_1044059842333671_930599738344212396_n](https://mpz.brovary.org/wp-content/uploads/2016/03/12799412_1044059842333671_930599738344212396_n.jpg)](https://mpz.brovary.org/wp-content/uploads/2016/03/12799412_1044059842333671_930599738344212396_n.jpg)

_Фото: Роман Шибіко_

Водночас, у ЖЕК-4 своєї вини в цій історії не визнають. У конторі перекладають відповідальність на іншу обслуговуючу компанію. Детальніше цей випадок обіцяють обговорити на розширеній нараді в заступника міського голови Григорія Голубовського. Засідання має відбутися вже **сьогодні, 28 березня, о 13:30** в кабінеті чиновника у будівлі броварського виконкому по **вул. Гагаріна, 15**.
