---
title: "Військовий стан на МПЗ"
date: 2012-10-21
author: 
  username: "sergilliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "kiberviyna"
---

[![](https://mpz.brovary.org/wp-content/uploads/2012/10/9a60152-sv-mongol-kinni-luchnyky.jpg)](https://mpz.brovary.org/wp-content/uploads/2012/10/9a60152-sv-mongol-kinni-luchnyky.jpg)**Влада розпочала відкриту війну проти "Маєш Право Знати". Війну безпринципну і жорстоку.**

Це кібервійна, війна на знищення і повне блокування цього ресурсу. Щосекунди на адресу нашого серверу з різних IP-адрес надходять тисячі запитів, заповнюючи канал непотрібною інформацією та унеможливлюючи обробку сервером запитів від реальних читачів.

Організація таких потужних атак - справа непроста і недешева. Навіщо вони це роблять? Я бачу лише одне пояснення: інформація, яка розміщена на нашому сайті є дуже і дуже неприємною для людей, які хочуть сфальсифікувати ці вибори.

**Я хочу подякувати захисникам МПЗ - людям, які не шкодуючи себе та не покладаючи рук, кілька днів та ночей працювали над побудовою системи захисту для того, щоб кожного дня броварчани могли знати правду про те, що відбувається у місті.**

Систему захисту збудовано і в поточний момент вона вдало стримує навалу, блокуючи всі шкідливі запити. Ціна безпеки - зменшення швидкості роботи сайту, на жаль. Це вимушений крок і ми думаємо, що вже після виборів МПЗ відновить свою звичайну продуктивність.

Ми маємо розуміти, що живемо і працюємо у військовий час. А це означає, що у будь-який момент зловмисники можуть пробити нову шпарину у системі захисту і "Маєш Право Знати" знову може бути недоступним.

Але навіть у часи, коли ресурс не працює і браузер видає незрозумілі помилки, можете бути впевнені: ми повернемось, ми ОБОВ'ЯЗКОВО повернемось.

Залишайтесь з нами і підписуйтесь на наші групи у соціальних мережах, щоб дізнаватися новини навіть тоді, коли сайт не працює: **\- [ВКонтакте](https://vk.com/pravo.znaty.brovary)** **\- [Facebook](https://www.facebook.com/pravo.znaty.brovary)** **\- [Google Plus](https://plus.google.com/u/0/106807727076484715265/posts)**

Також можете використовувати дзеркало нашого сайту на LiveJournal: **[pravo-znaty](http://pravo-znaty.livejournal.com/)**
