---
title: "АНОНС: 24 березня у Броварах безкоштовно обстежать на туберкульоз"
date: 2017-03-21
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "blagodiyna-aktsiya"
  - "brovary"
  - "vil"
  - "novini"
  - "testuvannya"
  - "tuberkuloz"
---

**У п'ятницю у Броварах відбудеться благодійний захід, присвячений Всесвітньому дню боротьби з туберкульозом. Бажаючі зможуть безкоштовно та анонімно пройти обстеження на туберкульоз та ВІЛ, а також отримати консультацію у медичних працівників.**

Захід відбудеться **24 березня, з 10:00 до 15:00**, на майдані Свободи, біля будівлі по вул. Гагаріна 18.

У рамках проведення даної події заплановано:

- Встановити автомобіль з рентгенівсько-флюорографічним апаратом, в якому буде проводитись безкоштовне та анонімне обстеження на туберкульоз;
- Встановити мобільну амбулаторію, де буде проводитись тестування на ВІЛ інфекцію за допомогою медичного працівника;
- Проводити консультування згідно профілактичних засобів та безпечної сексуальної поведінки, а також розповсюдження відповідної літератури та засобів особистого захисту медичним працівником та працівниками соціальних служб;
- Проведення семінару на тему «Туберкульоз. Базові знання» для соціальних працівників, а також служб, що мають безпосереднє відношення до груп ризику.

Організатори цієї акції - Броварська центральна районна лікарня, ВБО «Конвіктус Україна» та Медичний центр «ФАРМ МАКС»- не вперше [проводять](https://mpz.brovary.org/anons-14-veresnya-u-brovarah-bezkoshtovno-provedut-testuvannya-na-vil-snid-infektsiyi/) подібні заходи у Броварах.
