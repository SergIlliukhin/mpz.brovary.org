---
title: "Коли постане нова броварська поліція?"
date: 2015-04-09
author: 
  username: "gromradapolice"
  display_name: "Громадська рада при міліції"
categories: 
  - "kolonka-avtora"
tags: 
  - "gromadska-rada"
  - "zasidannya"
  - "militsiya"
  - "reyd"
---

**[![384632622](https://mpz.brovary.org/wp-content/uploads/2015/04/384632622.jpg)](https://mpz.brovary.org/wp-content/uploads/2015/04/384632622.jpg)Навряд чи хтось сперечатиметься, що намагатись удосконалити будь-який «совковий» орган влади – дуже складно. Коли йдеться про міліцію – це складно неймовірно. Але коли до цього процесу не долучається громадськість – це неможливо взагалі.**

Саме для того, щоб спробувати «сказку сделать былью» і була створена Громадська рада при броварській міліції. Багато хто з містян помилково думає, що Громадська рада – раз вона при міліції та ще й має «гербовий» бланк – вже сама по собі є органом влади. Насправді, це не зовсім так, а якщо точніше – зовсім не так. Громадська рада при Броварському МВ – це навпаки, контролюючий громадський орган, покликаний стежити за броварськими правоохоронцями, аби ті працювали згідно із законом, якісно виконували свою роботу і не порушували прав громадян. Але водночас метою Громадської ради є сприяння роботи міліції, зокрема, що стосується її реформування, тобто перетворення із репресивного апарату на нову сучасну поліцію. Детальніше про концепт Громадської ради [вже писалося раніше, про це можна прочитати за цим посиланням.](https://mpz.brovary.org/nova-gromadska-rada-zaradi-novoyi-militsiyi/)

Сьогодні, нарешті, після кількох місяців «розкачки» Громадська рада почала реально працювати. Були створені комітети, окремі з них вже навіть почали свою роботу, на останньому засіданні ми прийняли низку важливих рішень, які, сподіваємось, вже скоро вплинуть на якість роботи міліції. Так, зокрема, за неформальною інформацією, вже вирішується по суті питання ремонту броварського ІТТ, що у свою чергу дозволить зекономити купу грошей, нервів і часу не лише правоохоронцям, але й простим броварчанам. Далі педалюватимемо питання створення окремої чергової частини для м. Бровари, аби хоча б частково зняти проблему хронічної неможливості додзвонитися на номер 102 та необхідності чекати наряду по годині, а то й довше.

[![фото 1 (1)](https://mpz.brovary.org/wp-content/uploads/2015/04/foto-1-1.jpg)](https://mpz.brovary.org/wp-content/uploads/2015/04/foto-1-1.jpg) [![фото 1 (2)](https://mpz.brovary.org/wp-content/uploads/2015/04/foto-1-2.jpg)](https://mpz.brovary.org/wp-content/uploads/2015/04/foto-1-2.jpg) [![фото 2 (1)](https://mpz.brovary.org/wp-content/uploads/2015/04/foto-2-1.jpg)](https://mpz.brovary.org/wp-content/uploads/2015/04/foto-2-1.jpg) [![фото 2](https://mpz.brovary.org/wp-content/uploads/2015/04/foto-2.jpg)](https://mpz.brovary.org/wp-content/uploads/2015/04/foto-2.jpg)[![фото 1 (3)](https://mpz.brovary.org/wp-content/uploads/2015/04/foto-1-3.jpg)](https://mpz.brovary.org/wp-content/uploads/2015/04/foto-1-3.jpg)[![фото 2 (2)](https://mpz.brovary.org/wp-content/uploads/2015/04/foto-2-2.jpg)](https://mpz.brovary.org/wp-content/uploads/2015/04/foto-2-2.jpg)[![фото 3](https://mpz.brovary.org/wp-content/uploads/2015/04/foto-3.jpg)](https://mpz.brovary.org/wp-content/uploads/2015/04/foto-3.jpg)

Зовсім нещодавно члени Громадської ради «вийшли в поля» і спільно з представниками батьківського комітету, журналістами та міліціонерами [здійснили антиалкогольний рейд місцевими кафе, барами та ресторанами](https://mpz.brovary.org/hto-prodaye-alkogol-nepovnolitnim-aktivisti-proveli-reyd-po-zakladah-harchuvannya-u-brovarah/). Зловили на гарячому кількох порушників, тримаємо в тонусі відпочинкові заклади, аби ті не порушували закон і не споювали дітей. Один із закладів-порушників, сподіваюсь, понесе максимальне юридичне покарання – аби всім була наука.

[![Reyd_kluby00103](https://mpz.brovary.org/wp-content/uploads/2015/04/Reyd_kluby001031.jpg)](https://mpz.brovary.org/wp-content/uploads/2015/04/Reyd_kluby001031.jpg)

[![Reyd_kluby00007](https://mpz.brovary.org/wp-content/uploads/2015/04/Reyd_kluby000071.jpg)](https://mpz.brovary.org/wp-content/uploads/2015/04/Reyd_kluby000071.jpg)

Нам дуже приємно, що до нас починають звертатися люди, котрі мають масив інформації щодо зловживань у броварській міліції і вже зараз працюють над створенням спілки громадян та підприємців, які разом відстоюватимуть свої права, порушені правоохоронцями. Громадська рада обов’язково долучиться до цього процесу, хоча ще півтора роки тому про таке годі було і мріяти. Надихає, коли броварчани звертаються до нас не з порожніми звинуваченнями і не підтвердженими скаргами, а систематизованими документальними фактами, яким ми обов’язково «дамо хід» і пройдемо цей шлях з броварчанами разом і до самого кінця. Ми декларуємо сприяння міліції, але не йдемо на жодні компроміси з корупціонерами і тими, хто зловживає службовим становищем.

Тому ми закликаємо всіх, хто не на словах, а реальними справами хоче допомогти міліції стати кращою – [долучатись до роботи Громадської ради](https://www.facebook.com/radabropolice). Без вас ми не впораємося, а разом з вами – ми зможемо все!
