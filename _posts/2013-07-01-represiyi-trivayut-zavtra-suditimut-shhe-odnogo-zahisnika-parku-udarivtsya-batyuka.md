---
title: "Репресії тривають: завтра судитимуть ще одного захисника парку - «ударівця» Батюка"
date: 2013-07-01
author: 
  username: "udar"
  display_name: "УДАР"
categories: 
  - "kolonka-avtora"
tags: 
  - "batyuk"
  - "vibir-redaktsiyi"
  - "park-peremoga"
  - "represiyi"
  - "tisk"
---

\[caption id="attachment\_19021" align="alignleft" width="283"\][![Сергій Батюк](https://mpz.brovary.org/wp-content/uploads/2013/07/DSC8826.jpg)](https://mpz.brovary.org/wp-content/uploads/2013/07/DSC8826.jpg) Сергій Батюк\[/caption\]

**Завтра, 2 липня, о 13:00 розпочнеться** **суд над членом партії УДАР, помічником народного депутата Різаненка Сергієм Батюком. «Ударівцю» - за аналогією з [раніше засудженими «свободівцями»](https://mpz.brovary.org/sud-posadiv-troh-brovarskih-svobodivtsiv-pid-domashniy-aresht/) - інкримінують «злісну непокору працівникам міліції» під час [резонансних подій 25 травня в парку «Перемога».](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/)**

Нагадаємо, що тоді відбулися сутички між броварчанами, котрі хотіли демонтувати незаконно встановлений паркан та представниками забудовника – ПП «Феско» Сергія Федоренка, більш відомого як «масажист Азарова». Присутні під час даних подій правоохоронці грубо затримали мирних протестувальників, та не зважали на незаконні дії бойовиків Федоренка, котрі били людей та [нападали на представників ЗМІ.](https://mpz.brovary.org/slidchiy-boyovik-styagov-vdariv-zhurnalista-cherez-osobistu-nepriyazn/)

**"Злісна непокора" Сергія Батюка під час громадянського суботнику:** 

\[caption id="attachment\_19023" align="aligncenter" width="614"\][![Спроба затримання активіста Сергія батюка](https://mpz.brovary.org/wp-content/uploads/2013/07/bat1.jpg)](https://mpz.brovary.org/wp-content/uploads/2013/07/bat1.jpg) Спроба затримання активіста Сергія батюка\[/caption\]

Інтереси Сергія Батюка на завтрашньому судовому засіданні представлятиме депутат міськради **Роман Сімутін**, котрого нещодавно незаконно [позбавили адвокатської ліцензії](https://mpz.brovary.org/deputata-simutina-oshtrafuvali-za-nepokoru-militsiyi-ta-pozbavili-advokatskogo-posvidchennya/) та якому [спалили автомобіль](https://mpz.brovary.org/sogodni-vnochi-deputatu-romanu-simutinu-spalili-avtomobil-video/) незадовго після громадянського суботника в парку «Перемога». Сам Сергій Батюк вважає справу проти нього зведенням рахунків з партією УДАР з боку влади.

> «Ще наприкінці травня я проходив в якості свідка під час розслідування подій в парку «Перемога». Тоді у своїх свідченнях я неодноразово наголошував на протизаконності дій броварських міліціонерів, на їхньому недбальстві та непрофесіоналізмі, що призвело до важких наслідків. Вочевидь, переведення мене зі статусу свідка в статус підозрюваного є нічим іншим, як помстою за мою позицію та продовженням репресій броварської влади проти всіх активних броварчан та активістів партії УДАР зокрема» - переконаний Сергій Батюк.

**Партія УДАР закликає усіх небайдужих броварчан прийти під стіни броварського міськрайонного суду (вул. Воззєднання, 1) о 13:00 аби висловити підтримку репресованим активістам та протестувати проти судово-міліцейського «безпрєдєлу», котрий продовжує набирати обертів у Броварах.**
