---
title: "Цього вечора на Торгмаші горів сарай, пожежу швидко ліквідували - ФОТО"
date: 2015-06-29
categories: 
  - "novyny"
tags: 
  - "brovary"
  - "zagoryannya"
  - "mns"
  - "novini"
  - "pozhezha"
  - "saraj"
  - "torgmash"
---

**Пізнього вечора понеділка сталося займання сараю у приватному секторі поблизу перетину вулиць Кутузова та Чкалова. На місце подій швидко приїхали пожежники, які загасили полум'я. Про це розповідають свідки, серед яких журналіст "Маєш право знати".**

Перші [повідомлення](https://www.facebook.com/groups/brovary/permalink/1063681150328517/) про займання з'явилися близько 22:35-22:40. Як з'ясували згодом, горіла невелика дерев'яна споруда сараю поблизу вулиці Кутузова, 75.

Зі слів місцевих мешканців, о 22:42 на місці подій вже були пожежники. Вони швидко загасили займання. Усього приїхали дві пожежно-рятувальні машини.

Як повідомляє наш журналіст, постраждалих і загиблих немає.

Нагадаємо, що лише цього місяця сталося декілька пожеж на Торгмаші або поблизу району. 12 червня на вулиці Радистів [загорівся](https://mpz.brovary.org/na-terytoriyi-zavodu-torgmash-goryat-prymishhennya-ochevydtsi/) гараж, який використовували під склад. Цього ж дня зайнялося у приватному будинку по вулиці Декабристів. А 23 червня [горіли](https://mpz.brovary.org/na-terytoriyi-zavodu-torgmash-goryat-prymishhennya-ochevydtsi/) складські приміщення на території заводу "Торгмаш".

**Фото: Вікторія Оникієнко, Олена Давиденко.**
