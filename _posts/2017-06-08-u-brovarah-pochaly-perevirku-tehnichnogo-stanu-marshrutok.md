---
title: "У Броварах почали перевірку технічного стану маршруток"
date: 2017-06-08
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "voznyak"
  - "novini"
  - "pozhezha-v-marshruttsi"
  - "robocha-grupa"
---

**Сьогодні, 8 червня, робоча група, яку було створено вчорашнім [розпорядженням](http://brovary-rada.gov.ua/documents/27325.html) міського голови, обстежила транспортні засоби в ТОВ «ТК «Автосоюз» (директор – Сергій Возняк) – першому із підприємств, що займається перевезеннями в Броварах.**

Саме надзвичайна подія - пожежа в маршрутці **№411** від **ТОВ «Союз АВТО»** (директор - **Володимир Корнійко**), яка під час рейсу [спалахнула і згоріла  вщент](https://mpz.brovary.org/na-rozvyltsi-spalahnula-zgorila-vshhent-411-marshrutka-obijshlosya-bez-zhertv-foto/) на Розвилці **5 червня**, стала поштовхом до написання активістами [петиції](http://petition.brovary-rada.gov.ua/petition/?pid=13) на сайті міськради з вимогою проведення технічної перевірки пасажирського транспорту та [організації людей в ініціативну групу](https://mpz.brovary.org/pislya-pozhezhi-brovarchan-zaklykayut-pidpysaty-zvernennya-shhodo-tehnichnogo-stanu-marshrutok/), яка влаштувала зустріч для збору підписів під зверненням до місцевої влади.

\[caption id="attachment\_71149" align="aligncenter" width="600"\][![](https://mpz.brovary.org/wp-content/uploads/2017/06/petytsiya.jpg)](https://mpz.brovary.org/wp-content/uploads/2017/06/petytsiya.jpg) Станом на 16:00 8 червня петицію підписали 48 броварчан\[/caption\]

Влада почала первірки. Які ж перші результати?

Новостворена робоча група на чолі із начальником управління економіки, заступником голови робочої групи **Миколою Загуменним** прибула на перший об’єкт - **ТОВ «ТК «Автосоюз»** сьогодні ще до виїзду автобусів - о 5-й годині ранку. Як розповів директор підприємства **Сергій Возняк,** це був неочікуваний візит, так як і, власне, саме розпорядження мера про створення комісії з обстеження транспортних засобів, адже нині діє мораторій на перевірку приватних підприємств. Після обстеження маршруток усі без винятку транспортні засоби виїхали на свої маршрути, повідомив директор ТОВ «ТК «Автосоюз». Щоправда, із запізненням, каже Сергій Возняк.

\[caption id="attachment\_71028" align="aligncenter" width="600"\][![](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00042.jpg)](https://mpz.brovary.org/wp-content/uploads/2017/06/Pozhezha-Rozvylka-marshrutka-411_00042.jpg) Маршрутка №411, що згоріла 5 червня\[/caption\]

Начальник управління економіки **Микола** **Загуменний** подробиць перевірки не повідомив, лише сказав, що «все пройшло нормально». Один із членів комісії, інспектор дорожнього нагляду Броварського відділу поліції ГУ НП в Київській області **Олександр** **Юхта** уточнив: попередні висновки щодо безпеки руху в організації виїзду транспортних засобів на маршрути та дотриманні перевізниками законодавства в сфері пасажирських перевезень робити зарано, адже мають перевірити всіх броварських перевізників. Опісля буде зібрано нараду, де комісія і зробить остаточні висновки.

Досить іронічно виглядає, що саме сьогодні, після перевірки, між Києвом та Броварами поламалася маршрутка №330 (ТОВ "Автосоюз"). У соцмережах [пишуть](https://www.facebook.com/groups/moibrovary/permalink/1370128129733625/): "на ходу зламалася напіввісь".

\[caption id="attachment\_71151" align="aligncenter" width="600"\][![](https://mpz.brovary.org/wp-content/uploads/2017/06/18951252_1496774957056870_193102533599939841_n.jpg)](https://mpz.brovary.org/wp-content/uploads/2017/06/18951252_1496774957056870_193102533599939841_n.jpg) Люди з поламаної маршрутки чекають попутного транспорту на Биківні. Фото з FB\[/caption\]
