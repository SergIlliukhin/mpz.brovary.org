---
title: "Броварчанці довелось півроку чекати на підтвердження халатності броварських лікарів від облкомісії"
date: 2013-02-12
author: 
  username: "trydence"
  display_name: "Дмитро Карпій"
tags: 
  - "bila-halatnist"
  - "bugar"
  - "vibir-redaktsiyi"
  - "zabiy"
  - "krugova-poruka"
  - "moz"
  - "novik"
  - "novini"
  - "perelom"
  - "poruka"
  - "skarga"
  - "halatnist"
coverImage: "wp-content/uploads/2013/02/url.jpg"
---

[![url](https://mpz.brovary.org/wp-content/uploads/2013/02/url.jpg)](https://mpz.brovary.org/wp-content/uploads/2013/02/url.jpg)Майже рік тому із броварчанкою **Ліаною Байдюковою** сталася доволі [неприємна пригода](https://mpz.brovary.org/likarska-halatnist-i-krugova-poruka-u-brovarskiy-tsentralniy-rayonniy-likarni/). Вона на заледенілих пішохідних поверхнях поблизу зупинки маршрутного автотранспорту «Школа-Інтернат» підсковзнулась та впала, внаслідок чого отримала два переломи. Однак, лікарі Броварської центральної районної лікарні **Новик В. М**. і **Бугарь О. О.**, у яких консультувалася пацієнтка, «прогледіли» травму та поставили неправильний діагноз - забій. Через це громадянка цілих три місяці неправильно лікувалася. Біль, який не згасав, змусив Байдюкову знову звернулася до лікарів та пройти повторні обстеження, які й показали переломи.

Після скарг постраждалої до відповідних установ Міністерство охорони здоров’я «попросило» Головне управління охорони здоров’я у Київській області у присутності заявниці провести клініко-експертну оцінку якості надання працівниками Броварської центральної районної лікарні медичної допомоги Ліані Байдюковій.

Засідання комісії, незважаючи на затягування термінів (міністерство вказало провести засідання до 18 липня 2012 року), все ж відбулося влітку минулого року. Однак, акт про проведення розслідування заявниці довелося чекати цілих півроку. Відповідь управління охорони здоров’я, згідно із зазначеною датою на документі, була підготовлена 10 серпня 2012 року.

[![EPSON scanner image](https://mpz.brovary.org/wp-content/uploads/2013/02/2012.08.10-Vidpovid_Golovne-upravlinnya-ohoroni-zdorovya-KODA_1_redagovana.jpg)](https://mpz.brovary.org/wp-content/uploads/2013/02/2012.08.10-Vidpovid_Golovne-upravlinnya-ohoroni-zdorovya-KODA_1_redagovana.jpg) [![EPSON scanner image](https://mpz.brovary.org/wp-content/uploads/2013/02/2012.08.10-Vidpovid_Golovne-upravlinnya-ohoroni-zdorovya-KODA_dodat1.jpg)](https://mpz.brovary.org/wp-content/uploads/2013/02/2012.08.10-Vidpovid_Golovne-upravlinnya-ohoroni-zdorovya-KODA_dodat1.jpg) [![EPSON scanner image](https://mpz.brovary.org/wp-content/uploads/2013/02/2012.08.10-Vidpovid_Golovne-upravlinnya-ohoroni-zdorovya-KODA_dodat21.jpg)](https://mpz.brovary.org/wp-content/uploads/2013/02/2012.08.10-Vidpovid_Golovne-upravlinnya-ohoroni-zdorovya-KODA_dodat21.jpg)

Водночас, за словами Байдюкової, лист поштою їй прийшов у 20-х числах січня цього року. Це легко підтверджує конверт, де зазначена дата відсилання листа – 15 січня 2013 року.

[![2013.01.15 - Конверт відповіді від 2012.08.10_1](https://mpz.brovary.org/wp-content/uploads/2013/02/2013.01.15-Konvert-vidpovidi-vid-2012.08.10_1.jpg)](https://mpz.brovary.org/wp-content/uploads/2013/02/2013.01.15-Konvert-vidpovidi-vid-2012.08.10_1.jpg)

Також потерпіла зазначає, що з вересня по грудень 2012 року неодноразово зверталася різними способами до комісії, Міністерства охорони здоров’я та Управління охорони здоров’я Київської області з проханням отримати результати засідання, але цього так і не відбувалося.

[![2012.12.06 - Лист до Слонецького_МОЗ_редаг](https://mpz.brovary.org/wp-content/uploads/2013/02/2012.12.06-List-do-Slonetskogo_MOZ_redag.jpg)](https://mpz.brovary.org/wp-content/uploads/2013/02/2012.12.06-List-do-Slonetskogo_MOZ_redag.jpg)

До таки отриманої відповіді був прикріплений додаток на двох аркушах – акт про проведення службового розслідування, датований 22 липня 2011 року. Помилковим у даті є не лише рік, а й дата в цілому, оскільки 22 липня 2012 року – неділя. За словами Байдюкової, вона точно пам’ятає, що комісія засідала у будній день, оскільки їй доводилось домовлятись із начальством на роботі про свою відсутність того дня.

> _Чи є фальсифікація дати навмисною чи ні – навряд хтось може дати відповідь. Однак «найцікавіше» у акті не це…_

Громадянка, ознайомившись із документом, зазначила, що хронологія подій вказана правильно. Однак, 24 травня 2012 року, за її словами, потерпіла консультувалась у Київській обласній лікарні не за власним бажанням, як написано в акті, а за направленням з Броварської поліклініки.

Комісія, провівши розслідування, як зазначено у документі, встановила, що _«даний випадок_ _був неординарний на що вказують різні діагнози вищих спеціалізованих закладів на етапі до обстеження»_. Лікарі зазначають, що Бугарь О. О. не передбачив можливості ускладнень та не узгодив свої дії з завідувачем відділенням при складанні патології, недостатньо повно обстежив пацієнтку при наявності скарг. Підсумовуючи, комісія заявляє: _«Дана ситуація розглянута в присутності заявниці. Всі питання з нею_ _узгоджені. Зауважень у заявниці немає.»_

Ліана Байдюкова так прокоментувала висновок: _«Мало того, що я півроку чекала на відповідь, так вони ще й нахабно набрехали, що у мене не було зауважень та що зі мною_ _узгодили всі питання. До того ж, комісія, вказавши на дії Бугаря, не дала їм жодної оцінки. А про дії Новика та його участь у встановленні діагнозу взагалі забули. І_ _це при тому, що Новик був присутній на засіданні комісії, на відміну від Бугаря.»_

За словами потерпілої, проблеми із функціонуванням руки через рік після отримання травми досі не зникли. Лікарі зазначають, що у майбутньому пацієнтка може втратити кисть внаслідок «відсихання нерва». Байдюкова продовжує лікування, на яке, за її словами, вже витратила близько 8 000 грн.

Постраждала знову звернулася до Міністерства охорони здоров’я зі скаргою, у якій просить повторно розглянути цю справу. Щоб уникнути чергової брехні, вона просить забезпечити відкритість засідання, ведення протоколювання, аудіо- або відеофіксації.

[![2013.02.08 - Скарга_МОЗ_1_редаг](https://mpz.brovary.org/wp-content/uploads/2013/02/2013.02.08-Skarga_MOZ_1_redag.jpg)](https://mpz.brovary.org/wp-content/uploads/2013/02/2013.02.08-Skarga_MOZ_1_redag.jpg) [![2013.02.08 - Скарга_МОЗ_2](https://mpz.brovary.org/wp-content/uploads/2013/02/2013.02.08-Skarga_MOZ_2.jpg)](https://mpz.brovary.org/wp-content/uploads/2013/02/2013.02.08-Skarga_MOZ_2.jpg)

> _Як на мене, у цій справі на лице кругова порука «білих халатів» - свої захищають своїх. Текст висновку написаний таким чином, аби у суді неможливо було довести причинно-наслідкові зв’язки та, відповідно, вину лікарів. «Маєш право знати_»_ продовжує стежити за цією справою, а також за низкою інших, пов’язаних з медициною нашого міста та району, які останнім часом «спливли на поверхню»._
