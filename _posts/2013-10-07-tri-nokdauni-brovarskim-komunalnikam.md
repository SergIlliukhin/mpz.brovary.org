---
title: "Три нокдауни броварським комунальникам"
date: 2013-10-07
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "brovary"
  - "brovaryi"
  - "vozyednannya"
  - "vozzyednannya"
  - "grushevskogo"
  - "komunalna-reforma"
  - "komuntrans"
  - "komuntrans-brovari"
---

**Поки поволі стихає балаканина після [перемоги Кличка над сварожим внуком Повєткіним](https://mpz.brovary.org/yak-vbolivali-za-klichka-v-ofitsiyniy-fan-zoni-v-brovarah-fotoreportazh/), тим часом в Броварах ніхто не відміняв комунальну реформу, яка ніяк не може перепокращити місто. Отож три нокдауни комунальній реформі:**

**Перший нокдаун** дня: ранок понеділка почався для мешканців вул. Грушевського та Возз’єднання з чергового нагадування про себе реформи ЖКГ . На перехресті вказаних вулиць вкотре прорвало трубу і залило дорогу. Калюжі у цьому місці з’являються періодично, і скільки не ремонтують – результату нуль.

Довкола перехрестя характерний запах комунальної «ефективності». Прохожі повз броварчани затуляють носа, спльовують і згадують покращувачів незлим і тихим. [Фото - з фейсбуку](https://www.facebook.com/groups/brovary/permalink/698994676797168/)

\[caption id="attachment\_21543" align="aligncenter" width="576"\][![гейзери](https://mpz.brovary.org/wp-content/uploads/2013/10/geyzeri.jpg)](https://www.facebook.com/groups/brovary/permalink/698994676797168/) Річка-смердючка на вул. Грушевського\[/caption\]

**Другий нокдаун**: Неподалік смердючого перехрестя, біля 9 школи, провалився асфальт, утворивши яму. [Користувач фейсбуку](https://www.facebook.com/photo.php?fbid=701312393230644&set=gm.699050736791562&ENGINE=1&theater) виклав фото провалу, зазначивши, що на тому місці постійно ходять люди, а врахувавши що поряд навчальний заклад, провалитись під землю могли діти.

[![яма](https://mpz.brovary.org/wp-content/uploads/2013/10/yama.jpg)](https://www.facebook.com/photo.php?fbid=701312393230644&set=gm.699050736791562&type=1&theater) **Третій нокдаун**: На вихідних, повертаючись додому, натрапив на розірвані  чорні пакети зі сміттям вздовж вулиці. Виявилось, що їх вміст неабияк привабив бродячих псів, які скористались моментом і провели "ревізію", бо вчасно сміття не вивезли. Роздерті чорні пакети з логотипом «Комунтранс» та розкидане вздовж вулиці сміття – фірмове доповнення пейзажів броварського приватного сектору.

![сміття](https://mpz.brovary.org/wp-content/uploads/2013/10/smittya.jpg)

Зрозуміло, що перелік комунальних «покращень» не є вичерпним і кожен з наших читачів може  його доповнити. Тому сказати, коли реформа ЖКГ встане з помосту і нанесе злободенним проблемам удару у відповідь, вкрай важко .

Зрозуміло одне: агрегатні стани комунальної реформи незмінні і взаємопов'язані – це рідина, що витікає на дорогу з прорваних труб, це сморід, який витає в повітрі, це тверді побутові відходи, розкидані вулицями голодними бездомними собаками. Нічого не змінюється, а календар каже, що скоро зима.
