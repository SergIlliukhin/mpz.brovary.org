---
title: "Беремо і робимо наше місто кращим! Приєднуйтесь!"
date: 2015-02-04
categories: 
  - "kolonka-avtora"
tags: 
  - "v-yednosti-sila"
  - "vizmi-i-zrobi"
  - "samopomich"
---

[![GzNQvQm4LW0](https://mpz.brovary.org/wp-content/uploads/2015/02/GzNQvQm4LW0.jpg)](https://mpz.brovary.org/wp-content/uploads/2015/02/GzNQvQm4LW0.jpg)Вітаємо всіх мешканців нашого міста і всієї Броварщини! Наша команда вдячна порталу «Маєш право знати» за надану можливість вести на цьому сайті окрему колонку Броварської «Самопомочі»! Ми дуже раді, що відтепер ще більше броварчан дізнаються про нашу діяльність та долучатимуться до нас!

Цей блог – одне з офіційних веб-представництв «Самопомочі» у нашому місті. Ще ми [маємо сторінку на Facebook](%20https://www.facebook.com/samopomich.brovary) – просимо усіх наших прихильників відразу її «залайкати». На цій сторінці наш броварський осередок «Самопомочі» інформуватиме про свою діяльність, наші ідеї та зроблені справи. Вже сьогодні у Броварах ми розпочали кілька корисних проектів і закликаємо броварчан приєднуватись!

Так, днями ми навідались до колишнього дитячого садочка на вул. Київській, 298, де сьогодні облаштовує свій майбутній навчально-реабілітаційний центр підрозділ батальйону «Донбас». Тут також перебувають бійці на ротації, вони відпочивають після війни, а крім того – роблять ремонт у занедбаному приміщенні. Хлопцям постійно потрібна допомога, матеріальна і робочі руки. Тому нещодавно ми навідались до них і своєю невеликою компанією трохи поприбирали разом з «донбасівцями».

[![10959674_712942338805132_7723862099529278528_n](https://mpz.brovary.org/wp-content/uploads/2015/02/10959674_712942338805132_7723862099529278528_n.jpg)](https://mpz.brovary.org/wp-content/uploads/2015/02/10959674_712942338805132_7723862099529278528_n.jpg)

Користуючись нагодою повідомляємо, що для того, аби реабілітаційний центр якомога скоріше відкрився, «Донбасу» потрібна допомога і вони сподіваються, що броварчани допоможуть в міру сил та можливостей! Ось перелік того, що потрібно в першу чергу:

1. Комплект постільної білизни 50шт. 2. Рушник махровий банний 60\*120см. (70\*140см.) 50шт. 3. Рушник махровий 40\*70см. 50шт. 4. Ковдра вовняна 140\*205см. (150\*210см.) 50шт. 5. Подушка 50\*70 50шт. 6. «Йоршик» для унітазу 23шт. 7. Вішалки для ванної кімнати + гачки для ванної (на 4-и, 5-ть гачків) 15шт. 8. Дзеркала 60\*40см. 23шт. 9. Трап гумовий для душу 100\*150 15шт. 10. Карниз+штора (180\*200см.) для душу 15шт. 11. Тримач для туалетного паперу 23шт. 12. Полички потрійні водонепроникні для ванної 15шт.

Для тих, хто має бажання допомогти можна зателефонувати бійцю батальйону Саші «Ангелу» (067 899 24 44) - він розповість, що ще потрібно, а що вже є!

Нагадаємо, що нещодавно ми [відкрили у Броварах свою приймальню](https://mpz.brovary.org/vizmi-i-zrobi-u-brovarah-prezentuvali-initsiativnu-grupu-samopomochi-foto/), на відкриття до нас приїздили поважні народні депутати України Ірина Сисоєнко та Олег Лаврик. Нижче можна подивитись сюжет «каналу 24» про те, як все відбувалось.

<iframe src="http://24tv.ua/jsp/nodecorate/jwpvideo.html?videoUrl=2015/01/535083&amp;imgUrl=_main.mp4.jpeg&amp;h=360&amp;w=640" width="640" height="360" frameborder="0" scrolling="no"></iframe>

Нагадуємо також, що наша приймальня працює в офісному центрі на вул. Рокосовського, 2 (на розі з вул. М. Лагунової, навпроти магазину "Домашня випічка"), ми приймаємо громадян щодня крім вихідних з 10:00 до 18:00 в офісі №303. Сподіваємось, броварчани стежитимуть за нашою діяльністю та підтримуватимуть наші добрі справи! Нам є ще багато що робити і вам розповісти! Працюймо заради нашого міста разом!
