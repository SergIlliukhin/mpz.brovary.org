---
title: "Оперативна профілактика від броварської міліції: розкрито 13 злочинів, складено 77 протоколів, - МВС"
date: 2015-08-18
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "militsiya"
  - "novini"
---

**Під час проведення оперативно-профілактичного відпрацювання на території міста Бровари та району правоохоронці розкрили 13 злочинів, склали 77 адмінпротоколів (вживання спиртних напоїв у громадських місцях, порушення правил торгівлі тощо) та перевірили 52 особи, які були раніше судимі та перебувають під наглядом.  Про це [повідомляє](https://www.mvs.gov.ua/mvs/control/kyivska/uk/publish/article/170989) Броварський МВ ГУ МВС України в Київській області на офіційному веб-сайті.**

Правоохоронці зокрема зазначають:

> Упродовж вихідних днів правоохоронці Броварського міськвідділу міліції провели відпрацювання міста та району. Мета – профілактика та попередження правопорушень, вчинених у громадських місцях, викриття та притягнення до відповідальності осіб, які вчинили кримінальні проступки, протидія незаконному обігу наркотичних засобів.
> 
> Перед тим, як правоохоронці спільно з членами громадського формування заступили на службу, начальник сектора охорони громадського порядку Броварського міськвідділу міліції Руслан Отрох провів інструктаж. Він довів підлеглим маршрути патрулювання, чітко визначені завдання щодо перевірки осіб, схильних до вчинення злочинів, зачитав орієнтування та наголосив на обов’язковому дотриманні заходів особистої безпеки.

[![PM887image002](https://mpz.brovary.org/wp-content/uploads/2015/08/PM887image002.jpg)](https://mpz.brovary.org/wp-content/uploads/2015/08/PM887image002.jpg)

> Так, до міліції Броварського району звернулась 55-річна жителька села Залісся і повідомила про крадіжку металолому з подвір’я. Правоохоронці встановили, що до скоєння злочину причетний 50-річний місцевий мешканець. Він, задля випивки, викрав з обійстя металеві запчастини до грузовика і здав їх на пункт прийому металобрухту, а виручені кошти того ж дня пропив.
> 
> Працівники міліції задокументували факти незаконного зберігання наркотичних та психотропних речовин. Зокрема, у місті Бровари по вулиці Київській, у 25-річного жителя села Калинівка виявлено та вилучено шприц з 20 мл оцетильованого опію. У 28-річного жителя села Красилівкаправоохоронці вилучили амфетамін. Всі виявлені факти задокументовані та внесені до єдиного реєстру досудового розслідування.
> 
> Загалом, під час цільового відпрацювання працівники міліції розкрили **13** злочинів, склали **77** адміністративних матеріалів  за вживання спиртних напоїв у громадських місцях, порушення правил торгівлі та за скоєння інших видів правопорушень. Перевірено **52** раніше судимих осіб, які перебувають під адміністративним наглядом.
> 
> З метою забезпечення належного рівня охорони правопорядку, спокою та безпеки громадян відпрацювання на території міста та району тривають.

**Фото - з сайту ГУ МВС України в Київській області**
