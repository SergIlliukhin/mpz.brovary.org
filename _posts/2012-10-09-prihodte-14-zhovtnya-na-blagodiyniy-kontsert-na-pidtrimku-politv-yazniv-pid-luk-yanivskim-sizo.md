---
title: "Приходьте 14 жовтня на благодійний концерт на підтримку політв'язнів під Лук'янівським СІЗО"
date: 2012-10-09
categories: 
  - "announce"
  - "kolonka-avtora"
tags: 
  - "vo-svoboda"
  - "komitet-vizvolennya-politvyazniv"
  - "kohanivskiy"
---

Друзі! 14 жовтня 2012 року – 70 років заснування Української Повстанської Армії. Героїзм наших дідів та прадідів живе в наших серцях і в нашій пам’яті, надихаючи на боротьбу. На жаль, і дотепер Україна не є вільною. Як і 70 років тому. Нас, націоналістів, переслідують лише за те, що ми любимо Україну, розмовляємо українською мовою, захищаємо своє, рідне.

Окупаційна влада намагається знищити український рух опору, залякуючи та ув'язнюючи патріотів. Але нас не зламати. Україна була, є і буде! І "Революція ще буде"! Наразі сидять хлопці з «Патріоту України», під постійним пресом "Тризубівці", активісти ВО Свобода і інших націоналістичних організацій. Та спротив не слабшає, він сильнішає.

Комітет Визволення Політв’язнів проведе благодійний концерт під Лук’янівським СІЗО в м. Києві 14 жовтня о 12:00 (вул. Дегтярівська, 13).

[![](https://mpz.brovary.org/wp-content/uploads/2012/10/SIZO.png "СИЗО")](https://mpz.brovary.org/wp-content/uploads/2012/10/SIZO.png)

Цей концерт присвячується сучасним повстанцям, які ув\`язнені за волю України по всій країні, і всім борцям, які в різні часи вели боротьбу за визволення нашого народу.

Запрошуємо всіх українців прийти на Покрову під "Лук\`янівку" і підтримати героїв-повстанців нашого часу. Наразі у Лук\`янянівському СІЗО караються за Українську справу - Сергій Бевз (Сполох), Володимир Шпара (Гуманіст) з "Патріоту України", Віталій Грузінов (Ведмідь) з УНСО.

Для наших хлопців заспівають гурт "Вій", Тарас Компанійченко та інші українські співаки.

Слава Україні! Слава героям, які не здаються! Слава Національній Революції!

Координатор КВП Микола Коханівський (097)496-45-04
