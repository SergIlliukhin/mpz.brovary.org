---
title: "Чим ще, крім огірків з молоком, годують малечу в броварських дитсадках?"
date: 2012-03-12
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "brovary"
  - "dity"
  - "sapozhko"
  - "harchuvannya"
coverImage: "wp-content/uploads/2012/03/%D0%BE%D0%B3%D1%83%D1%80%D1%86%D1%8B-%D1%81-%D0%BC%D0%BE%D0%BB%D0%BE%D0%BA%D0%BE%D0%BC.jpg"
---

Сапожкова «турбота про кожного» виливається через край – дороги ніби-то ремонтуються, [тролейбусна лінія ніби-то прокладається,](https://mpz.brovary.org/%D1%82%D1%80%D0%BE%D0%BB%D0%B5%D0%B9%D0%B1%D1%83%D1%81-%D0%BF%D0%BE%D1%80%D1%8F%D0%B4%D0%BE%D0%BA-%D0%BD%D0%B0%D0%B4%D0%B0%D0%BD%D0%BD%D1%8F-%D0%BA%D0%BE%D1%88%D1%82%D1%96%D0%B2/) одним словом – життя покращується. Броварчани, ситі по вуха «ектиними» казками, навіть [на акцію протесту виходили,](https://mpz.brovary.org/%D0%BD%D1%96-%D0%B7%D0%B0%D0%B1%D0%BE%D1%80%D0%BE%D0%BD%D0%B0-%D1%81%D1%83%D0%B4%D1%83-%D0%BD%D1%96-%D1%80%D0%B0%D0%BF%D1%82%D0%BE%D0%B2%D0%B0-%D0%B7%D0%B0%D0%BC%D0%B5%D1%82%D1%96%D0%BB%D1%8C-%D0%BD/) бо кожен з них знає, що насправді відбувається з містом: землю роздають направо й наліво,  КП «Служба замовника» погано бачить на обидва ока – [впритул не помічаючи](https://mpz.brovary.org/%D0%BA%D0%BF-%D1%81%D0%BB%D1%83%D0%B6%D0%B1%D0%B0-%D0%B7%D0%B0%D0%BC%D0%BE%D0%B2%D0%BD%D0%B8%D0%BA%D0%B0-%D0%B2%D0%B8%D0%B7%D0%BD%D0%B0%D0%BB%D0%BE-%D0%BF%D0%BE%D0%BC%D0%B8%D0%BB%D0%BA%D1%83/) дерев в парку, бюджет чомусь не поповнюється, [басейни ремонтуються за комунальні гроші і їх забирають у приватну власність](https://lb.ua/news/2011/12/12/127585_imenem_azarova.html), в дворах яма на ямі лежить.

Скажете, куди вже гірше? Однак днями до активістів «Маєш право знати» дійшло повідомлення про те, що броварських дошкільнят годують неякісною їжею. Діти отруюються, санепідемстанція б’є на сполох, а реакції – нуль.

Після того як 13 дітей одного з кращих броварських дитсадків потрапили до лікарні, броварська СЕС починає перевірку якості харчових продуктів і в результаті  відправляє звернення до міського голови Сапожка з вимогою змінити постачальника харчової продукції в навчально-виховні заходи міста.

Постачальника не змінюють, продукти  надходять ті ж самі. Натомість звільняють завідуючу дитсадка. Крайнього знайшли. Зараз триває судовий процес щодо законності чи незаконності її звільнення.

Приватне підприєсмтво-постачальник неякісних продуктів з’явивилось на броварському горизонті раптово, як грім. За три дні оголошують проведення тендеру, інші організації не встигають подолати бюрократичний бар’єр, щоб стати учасниками,  і в результаті броварські діти в гіршому разі їдять гнилу рибу і минулорічні банани, а в кращому - консервовані огірки з молоком.

[![](https://mpz.brovary.org/wp-content/uploads/2012/03/menu_kindergarden2.jpg "Меню дитячого садка")](https://mpz.brovary.org/wp-content/uploads/2012/03/menu_kindergarden2.jpg)

 

**На закуску - консервований огірок з молоком**

Виникає кілька логічних запитань – чого в Сапожка тихо, коли є офіційні висновки СЕС? Хто постачальник неякісних продуктів? Скільки заробляють грошей на здоров’ї малих дітей?

Чекайте незабаром журналістське розслідування, де проллється світло на затемнені сторінки цієї історії.

 

_**Тарас Шако**, журналіст, активіст «Маєш право знати». Співорганізатор акцій протесту «Брехня за наші гроші» та «Збережемо «Перемогу» . Молодий поет, один з організаторів та прес-секретар літературного клубу «Маруся»._
