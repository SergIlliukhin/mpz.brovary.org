---
title: "Мажорський \"карфаген\" мусить бути зруйнований!"
date: 2014-07-30
author: 
  username: "kachor"
  display_name: "Андрій Качор"
categories: 
  - "kolonka-avtora"
---

**[![admin-ajax](https://mpz.brovary.org/wp-content/uploads/2014/07/admin-ajax.jpg)](https://mpz.brovary.org/wp-content/uploads/2014/07/admin-ajax.jpg)Коли війна так міцно захопила всі думки громадян, ми часто випускаємо з уваги зло, що відбувається прямо перед нами. Активні українці в більшості своїй сконцентровані на  допомозі фронту, і здається, що на тлі цього все інше – незначущі дрібниці. Через це ми майже забули, що повна перемога можлива лише тоді, коли ворога буде знищено не лише в зоні АТО, але й по всій країні. Цей ворог – не лише російські терористи, але й корупція, свавілля місцевих князків та бездіяльність правоохоронців.**

Чергове звернення мешканки Незалежності, 4а з черговою скаргою на мажорський притон в «Прометеї», спричинило для нас такий собі флешбек: немов в одну секунду «раптово» згадуєш, що в Броварах досі живуть та процвітають найогидніші прояви держави Януковича. Коли центральний міський культурний центр досі [окупований депутатським синком](https://mpz.brovary.org/brovarska-sim-ya-istoriya-odniyeyi-kulturnoyi-shemi-chastina-2/), в якому той [творить безпрєдєл](https://mpz.brovary.org/vosmogo-bereznya-ohorontsi-myuzik-holu-privitali-kliyentku-podviynim-perelomom-video/), тоді як [мама-регіоналка покриває «дитинку» в міліції](https://mpz.brovary.org/18-kvitnya-deputati-vimagatimut-zakrittya-myuzik-holu-video/), прокуратурі та в усіх інших інстанціях. В той час як місцеві підприємці, активісти, студенти, прості роботяги та пенсіонери [віддають останнє, аби допомогти фронту](https://www.facebook.com/koordcentr.brovary?fref=ts), регіоналівський мажор жирує за рахунок бюджету і «стриже капусту» з притону, який [вимотав усі нерви  мешканцям навколишніх будинків.](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom/)

<iframe src="//www.youtube.com/embed/5Mr4c8fwLnw" width="640" height="360" frameborder="0" allowfullscreen="allowfullscreen"></iframe>

Про цей [розсадник насилля](https://mpz.brovary.org/vosmogo-bereznya-ohorontsi-myuzik-holu-privitali-kliyentku-podviynim-perelomom-video/) та [наплювательського ставлення до закону](https://mpz.brovary.org/militsiya-rozbiratimetsya-chi-zakonno-prodayut-alkogol-v-myuzik-holi/) давно відомо всьому місту. Наразі не виникає дискусії: має право він займати наше з вами приміщення культурного центру, чи ні - занадто багато скандальних випадків там відбулось, занадто очевидна його корупційна суть, занадто багатьом броварчанам він набив оскомину. Питання полягає лише в одному: ЯК і КОЛИ від нього буде очищено центральний міський культурний центр. І не менш важливо – що ми хочемо бачити на його місці.

<iframe src="//www.youtube.com/embed/YwHY_sD_384" width="640" height="360" frameborder="0" allowfullscreen="allowfullscreen"></iframe>

Сьогодні ми вирішили раз і назавжди закрити це питання. [Нещодавні два підтвердження](https://mpz.brovary.org/militsiya-rozbiratimetsya-chi-zakonno-prodayut-alkogol-v-myuzik-holi/) нахабної поведінки адміністрації закладу – це останній аргумент для броварчан, аби радикально вимагати від влади негайно припинити діяльність регіоналівського притону. **Ми запрошуємо усіх однодумців приєднатися до акції-ультиматуму, яка відбудеться цієї неділі, 3 серпня о 20:00 біля МКЦ «Прометей».** Під час вечірнього театралізованого перфомансу – в якому кожен зможе взяти участь! - ми оголосимо владі термін, протягом якого вона має виселити скандальний генделик з культурного центру. Паралельно ми порадимося з громадою, що було би корисно зробити на цьому місці.

Закликаємо усіх, хто бажає долучитись до такої ініціативи, приєднуватись до відповідних спільноти у [**Фейсбуці**](https://www.facebook.com/groups/261492500711892/), [**Вконтакте**](http://vk.com/club74974002), або ж зателефонувати за телефоном 068 125 30 81: там буде оновлюватись інформація щодо підготовки до акції та наступних кроків. Разом ми дамо владі останню можливість владнати ситуацію в законному руслі, інакше - народ отримає право вирішувати питання "альтернативними" методами.

Революція має тривати до кінця, мажорські «карфагени» мусять бути зруйновані!
