---
title: "Броварська міліція розігнала мирну акцію біля суду та затримала 6 осіб - ВІДЕО"
date: 2012-09-04
author: 
  username: "Aleechka"
  display_name: "Аліна Дяченко"
categories: 
  - "kolonka-avtora"
  - "video"
tags: 
  - "brovary"
  - "vitaliy-zaporozhets"
  - "mikola-kohanivskiy"
  - "oleg-shevchuk"
  - "sud"
---

Сьогодні біля броварського суду прихильники Віталія Запорожця проводили символічну акцію "[Страта судді](https://mpz.brovary.org/4-veresnya-u-brovarah-vidbudetsya-publichna-strata-suddi)", яку анонсував на нашому сайті **Микола Коханівський**. Однак у момент, коли учасники винесли "громадський вирок продажній судді", на них накинулась міліція, і замість забезпечувати громадський порядок, стала із застосуванням сили затримувати учасників та організаторів, завдаючи тим тілесні ушкодження. Першим схопили "палача", однак його товариші його визволили і побігли у бік броварського базару. У цей час міліціянти захопили та затягли у приміщення суду організатора акції Олега Шевчука.

<iframe src="http://www.youtube.com/embed/K9AATGG_u1Q" frameborder="0" width="560" height="315"></iframe>

Після подій на відео я таки зайшла всередину та побачила Олега Шевчука, голову броварської "Свободи". В нього був розбитий лоб, але за його словами, почувався він нормально. Потім я вийшла навулицю, там на базарі міліція ловила інших учасників. Уже на базарі правоохоронці схопили "палача" та затягнули його в автобус з "Беркутом". Коли люди почали розходитись, міліція стала затримувати інших учасників акції прямо біля авто.

<iframe src="http://www.youtube.com/embed/n2g5wr2AvIk" frameborder="0" width="560" height="315"></iframe>

Розлогий репортаж з події чекайте незабаром.
