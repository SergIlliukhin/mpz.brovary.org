---
title: "Міліція знову накрила два гральні заклади у Броварах"
date: 2015-09-11
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "gralni-avtomati"
  - "gralni-zakladi"
  - "militsiya"
  - "novini"
---

**8 і 9 вересня у** **Броварах правоохоронці викрили два заклади з гральною технікою: по вул.Красовського, 23 та Черняховського, 22. З приміщень розважальних закладів оперативники вилучили **16** **одиниць комп’ютерної техніки, - [повідомляє](https://www.mvs.gov.ua/mvs/control/kyivska/uk/publish/article/174300) Броварський МВ ГУМВС України у Київській області на офіційному сайті.****

Співробітники управління боротьби з кіберзлочинністю Головного правління міліції Київщини спільно з місцевими правоохоронцями задокументували два факти надання незаконних послуг у сфері грального бізнесу.

[![PM851image002](https://mpz.brovary.org/wp-content/uploads/2015/09/PM851image002.jpg)](https://mpz.brovary.org/wp-content/uploads/2015/09/PM851image002.jpg)

Наразі правоохоронці проводять усі необхідні заходи щодо встановлення осіб, причетних до організації та підтримки функціонування незаконних закладів. Вилучену апаратуру відправлено на проведення комп’ютерно-технічноїекспертизи.

[![PM951image004](https://mpz.brovary.org/wp-content/uploads/2015/09/PM951image004.jpg)](https://mpz.brovary.org/wp-content/uploads/2015/09/PM951image004.jpg)

За всіма виявленими фактами слідчим відділом Броварського міськвідділу міліції відкрито кримінальні провадження за ч.1 ст.203-2  (зайняття гральним бізнесом) Кримінального кодексу України. Санкція статті передбачає покарання у вигляді штрафу від десяти тисяч до сорока тисяч неоподатковуваних мінімумів доходів громадян (**170 000 - 680 000 грн**) з конфіскацією грального бізнесу. Досудове слідство триває.
