---
title: "АНОНС: 1 вересня стартує показ фільма Макса Лижова про Бровари «70 вулиць»"
date: 2016-09-01
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "70-vulyts"
  - "brovary"
  - "dekomunizatsiya"
  - "kino"
  - "maks-lyzhov"
  - "novini"
coverImage: "wp-content/uploads/2016/08/14021576_1832620540302245_2122588533730361971_n.jpg"
---

**1 вересня 2016 року о 19:00 у столичному кінотеатрі "Жовтень" відбудеться допрем’єрний показ короткометражних експериментальних фільмів молодих українських режисерів «Український експеримент». Це документальні історії стосунків між людиною та сучасними містами: серед них - і Бровари. Режисер 7-хвилинної експериментальної стрічки на тему декомунізації «70 вулиць» Макс Лижов буде присутнім на кінопоказі.**

Нещодавно, у липні, в Одесі відбувся національний конкурс короткометражних стрічок, заявку на участь у якому подали понад **210** фільмів. При цьому в фінал відбору потрапила лише **21** короткометражка. Серед них і фільм уродженця Броварів **Макса Лижова «70 вулиць».**

Коментуючи для Hromadske, автор [зазначив](https://hromadske.ua/posts/vid-brovariv-do-los-andzhelesa-nespodivani-filmy-pro-mista-v-ukrainskomu-prokati): _«70 вулиць» — універсальний і актуальний фільм для переважної більшості населених пунктів України. Прив'язка до декомунізації дозволила мені підучити історію Броварів, облазити їх вздовж і впоперек, зазирнути в кути, де ніколи не був, поспілкуватись і попрацювати з чудовими людьми. Декомунізація вже набридла всім і продовжує засмічувати простір. Це й підштовхнуло до пошуку ненудної, цікавої, нової, експериментальної форми для фільму. Про всі експерименти в «70 вулиць» не буду говорити до показу. Скажу лише, що глядачі, кіношники, журналісти і критики визначають його жанр по-різному. Це і документальний короткий метр, і відео-арт, і music video. Експериментальною можна назвати і команду, з якою ми зробили фільм. Насамперед згадаю тут медіа-художників Tenpoint і композитора Станіслава Толкачова. Це круті майстри своєї справи і професійні експериментатори. Взагалі експерименти рухають прогрес, долають стереотипи і роблять життя цікавішим. Запрошую всіх на покази, нудно не буде!**»**_

_Трейлер фільму "70 вулиць":_

<iframe src="https://www.youtube.com/embed/asULiGjhNOI" width="560" height="315" frameborder="0" allowfullscreen="allowfullscreen"></iframe>

Показ фільмів альманаху «Український експеримент» буде відбуватись з **1** по **14 вересня 2016 року**, зокрема в Києві:

- Кінотеатр **"Жовтень**" - з **1 вересня**
- Кінотеатр **"Магнат"** - з **1 вересня**
- Кінотеатр **"Кінопанорама"** - з **8** **вересня.**

В [анонсі](https://www.facebook.com/events/644900929019356/) до фільму зазначають: _"Декомунізація йде містами і селами, вулицями і проспектами, будинками і квартирами. Та чи здатен статичний процес зміни табличок декомунізувати піонерів, комсомольців, партійних діячів чи комуністів? Адже у Броварах кожен третій ще живе в Радянському Союзі. Та чи лише в Броварах?"_

\[caption id="attachment\_59668" align="aligncenter" width="400"\]![13775798_1525623644132329_8467407134442815698_n](https://mpz.brovary.org/wp-content/uploads/2016/08/13775798_1525623644132329_8467407134442815698_n.jpg) Макс Лижов\[/caption\]

_«Декомунізацію без люстрації я не сприймав з самого початку_, - [зізнається](https://ukr.lb.ua/news/2016/07/14/340201_ochikuvanni_rozkvitu_gid.html) режисер Макс Лижов. – _Проте крім політико-економічного в нинішніх процесах є і інші шари: історичні, соціальні, урбаністичні, математичні, культурні. Говорячи про культуру, я передусім маю на увазі кіно, візуальне мистецтво, музику, поезію. Все це присутнє у нашому фільмі. Декомунізація – лише привід, хороший матеріал для кіноексперименту. Ця т__ема на поверхні, що всім набридла, можливо, краще підходить для того, щоб зробити ненудне документальне кіно. Це була наша мета»_.

"70 вулиць" - документальний фільм про зіткнення, цього разу історичне і політичне. В 1956 році село Бровари отримало стасус міста, в якому кожен мешканець був комсомольцем і комуністом. Сьогодні процес декомунізації в місті все ще продовжується.

Як стверджує Макс Лижов, при перегляді фільму ніхто нудьгувати не буде. Це він обіцяє. А 1 вересня на кінопоказі  бажаючі матимуть змогу розпитати його про психоделічні експірієнси та подискутувати щодо кіно.
