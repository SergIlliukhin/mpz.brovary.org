---
title: "Роман Багмут незаконно будує багатоповерхівку в приватному секторі. Сусіди шоковані"
date: 2015-11-11
author: 
  username: "yschenko"
  display_name: "Ірина Ющенко"
categories: 
  - "rozsliduvannya"
  - "brovary"
tags: 
  - "bagmut"
  - "brovary"
  - "vibir-redaktsiyi"
  - "myuzik-hol"
  - "nezakonne-budivnitstvo"
  - "novini"
coverImage: "wp-content/uploads/2015/11/6.jpg"
---

**Про сина начальниці відділу культури Наталії Багмут Романа у Броварах ходять легенди: то він у своєму кафе-барі «Мюзік-Хол» [продає алкоголь неповнолітнім](https://mpz.brovary.org/militsiya-rozbiratimetsya-chi-zakonno-prodayut-alkogol-v-myuzik-holi), то людям у нічний час [спокою не дає](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom), то [нападає на журналістів](/www.youtube.com/watch?v=0qla54TPGP0)**. **Не встигли улягтися пристрасті навколо «Мюзік-Холу», як Роман опинився в центрі нового скандалу. Цього разу амбітний чоловік не помирив із сусідами в приватному секторі. Як стверджують останні, на вул. Симоненка, 41, де розташована Романова земельна ділянка площею** **0.1001 га****, він проводить незаконне будівництво багатоповерхівки, порушуючи як будівельні норми, так і закони добросусідства.**

Андрій Миронець, Анатолій Власок, Віра Гуріна від такого сусіда, як Роман Багмут, не в захопленні. Відколи той веде будівництво, а це вже тягнеться років із 8, Роман встиг пересваритися з усіма сусідами. Котлован під будівництво будинку вирив, та за роки бездіяльності він почав розмиватися і руйнувати огорожу Миронця. Тож  чоловікові довелося вкладати власні кошти та винаймати екскаватор, щоб той підсипав землі для укріплення огорожі. Окрім цього, будівельники, які працюють на Романовій ділянці, розчином із бетомішалки пошкодили дах на гаражі Андрія Андрійовича.

[![Багмут](https://mpz.brovary.org/wp-content/uploads/2015/11/1.jpg)](https://mpz.brovary.org/wp-content/uploads/2015/11/1.jpg)

\[caption id="attachment\_48012" align="aligncenter" width="600"\][![Багмут](https://mpz.brovary.org/wp-content/uploads/2015/11/8.jpg)](https://mpz.brovary.org/wp-content/uploads/2015/11/8.jpg) Анатолій Власок і Андрій Миронець\[/caption\]

[![Багмут](https://mpz.brovary.org/wp-content/uploads/2015/11/9.jpg)](https://mpz.brovary.org/wp-content/uploads/2015/11/9.jpg)

З іншої сторони – у  Віри Гуріної, при встановленні паркана Романові будівельники спробували відтяпати кілька квадратних метрів землі, але сусіди помітили це і здійняли галас.

[![Багмут](https://mpz.brovary.org/wp-content/uploads/2015/11/5.jpg)](https://mpz.brovary.org/wp-content/uploads/2015/11/5.jpg)

[![Багмут](https://mpz.brovary.org/wp-content/uploads/2015/11/11.jpg)](https://mpz.brovary.org/wp-content/uploads/2015/11/11.jpg)

Будинок Анатолія Власка на вул. Спортивна, 19 також межує із земельною ділянкою Багмута. Чоловік, котрий працює будівельником, у запевнення Романа, що «тут буде звичайний будинок на дві сім’ї», не вірить - допоки не побачить будівельний паспорт та дозвіл на будівництво. Адже проаналізувавши вже виконані роботи, переконаний: виритий котлован _(орієнтовно 40 м у довжину, 20 м у ширину та глибиною близько 5 м – авт.)_, де вже заливають монолітний фундамент, розрахований під будівництво багатоповерхівки з паркінгом. А кому це потрібно «під самим носом»?

До всього, стверджують сусіди, будівництво ведеться з порушенням домобудівних норм: між довгими сторонами житлових будинків заввишки 2-3 поверхи відстань має бути не менше 15 м, а якщо буде 4-поверхівка – понад 20 метрів, а насправді відстань від межі (забору) до початку будівельних робіт становить лише 2,5 метри. Сусіди посилаються на ч.1 ст. 103 «Земельного кодексу України», де передбачено, що _«власники та землекористувачі земельних ділянок повинні обирати такі способи використання земельних ділянок, відповідно до їх цільового призначення, при яких власникам, землекористувачам сусідніх земельних ділянок завдається найменше незручностей (затінення, задимлення, неприємні запахи, шумове забруднення тощо)»_.

[![Багмут](https://mpz.brovary.org/wp-content/uploads/2015/11/4.jpg)](https://mpz.brovary.org/wp-content/uploads/2015/11/4.jpg)

[![Багмут](https://mpz.brovary.org/wp-content/uploads/2015/11/3.jpg)](https://mpz.brovary.org/wp-content/uploads/2015/11/3.jpg)

[![Багмут](https://mpz.brovary.org/wp-content/uploads/2015/11/10.jpg)](https://mpz.brovary.org/wp-content/uploads/2015/11/10.jpg)

_«Перш, ніж починати своє будівництво, ми погоджували з сусідами. І Романом також, -_  розповідають чоловіки. -  _Але Багмут ніяких погоджувальних документів на будівництво нам не показав»._ Та і не дивно: Роман не звик рахуватися ні з законом, ні з людьми.

> **Нагадаємо:** ж_урналісти МПЗ та активісти «Народного контролю» неодноразово документально фіксували порушення, які відбувалися в орендованій частині приміщення МКЦ «Прометей» - кафе-барі Романа Багмута **«Мюзік-Хол»**: продаж алкоголю в закладі, що не передбачено договором оренди, та роботу в нічний час (рішенням виконкому час роботи кафе обмежено до 22:00). Також документально підтверджено різноманітні махінації ТОВ «Дека Інвест», власник якої Роман Багмут, що стосуються [площі орендованої території](https://mpz.brovary.org/brovarska-sim-ya-istoriya-odniyeyi-kulturnoyi-shemi-chastina-2) в МКЦ «Прометей» та суми орендної плати. Після численних скарг мешканців, резонансних випадків [застосування насилля](https://mpz.brovary.org/18-kvitnya-deputati-vimagatimut-zakrittya-myuzik-holu-video) в стінах закладу та систематичного невиконання «Мюзік -Холом» умов договору оренди, активістам усе ж вдалося добитися [припинення діяльності](https://rovary.mpz.brovary.org/rozkish-spokiynogo-snu-na-bulvari-nezalezhnosti-abo-gudbay-bagmut)  одіозного кафе._

Згідно з нормами «Містобудування. Планування і забудова міських і сільських поселень ДБН 360-92» садибна забудова може бути і у 2, і у 3 поверхи, та не має перевищувати 4-х. Однак, _«граничні розміри площі забудови і поверховості садового будинку встановлюються за погодженням із місцевими органами архітектури та містобудування…, а також згідно місцевих правил забудови»._ На наш інформаційний запит від 15.10.2015р., чи надавала міська рада дозвіл на будівництво на земельній ділянці, що по вул. Симоненка, 41, виконком Броварської міськради повідомив: _«Власник земельної ділянки по вул. Симоненка Василя, 41, м. Бровари за отриманням будівельного паспорта чи містобудівних умов та обмежень забудови земельної ділянки до Броварської міської ради  та її виконавчого комітету **не звертався.** Будівельний паспорт чи містобудівні умови забудови земельної ділянки за даною адресою Броварською міською радою та її виконавчим комітетом **не надавалися**»._

І додають: _«Генеральним планом міста затвердженим рішенням Броварської міської ради від 26.08.1999р. № 150-11-23 на вказаній території по вул. Симоненка Василя, 41, м. Бровари, **передбачена садибна забудова**»._

Цікаво, що власником вище згадуваної земельної ділянки Роман став лише 19.10.2015 (_переписала її на сина Наталія Багмут – авт._), якраз після того, як сусіди підняли шум із приводу початку будівельних робіт, хоча у розмовах із людьми Багмут ще раніше стверджував, що ця земельна ділянка його. Наразі ж Роман ніякого порушення в своїх діях не вбачає, хоча будівництво ведеться без погоджувальних документів і з порушенням нормативних вимог та місцевих правил забудови. Не вбачає ніяких порушень і Ігор Коваленко - уповноважена особа від ТОВ «Моноліт Спец Буд», яке і проводить будівельні роботи на даній ділянці.

Як показує будівельна практика, часто, щоб не витрачати часу, необхідного на отримання дозволів, забудовник починає будівництво без належної документації. Узаконити самовільну забудову на сьогодні можна через державну архітектурно-будівельну комісію або через суд. У першому випадку простіше, але якщо сусіди не проти забудови, котра часто-густо відбувається з порушеннями. Та коли останні проти, узаконити таку забудово можна лише через суд, попередньо сплативши _(завдяки хорошому адвокату - авт.)_ мінімальний штраф. Згідно зі ст. 96 Кодексу України про адміністративні правопорушення, може бути накладений штраф від 50 НМДГ (850 грн) до 900 МЗП (1 032 300 грн). А якщо суддям надати довідки СЕС, пожежної охорони, відділу архітектури, які підтвердять, що самобуд відповідає необхідним стандартам, то є шанс отримати судове рішення як про визнання права власності на незаконно збудований об’єкт, так і про відповідність новобудови нормам.

[![Багмут](https://mpz.brovary.org/wp-content/uploads/2015/11/7.jpg)](https://mpz.brovary.org/wp-content/uploads/2015/11/7.jpg)

Сусідів непокоїть, що Роман узаконить будівництво на Симоненка, 41, яке може швиденько вирости в 5-поверхівку, що спричинить сусідам значні незручності. Тим більше, в Багмута вже подібна практика є: у квітні 2014 року ТОВ «Єкатерина ІІ-ДФ» (засновник і директор – Роман Багмут) виграло справу з Департаментом Державної архітектурно-будівельної інспекції у Київській області. Тоді Київський окружний адміністративний суд відмовив у відкритті касаційного провадження за касаційною скаргою Департаменту, який пред'явив позов до "Єкатєріна ІІ-ДФ" виконати вимоги припису від 7 червня 2013 р. №С-0706/2 і зупинити виконання будівельних робіт та демонтаж самовільно побудованих елементів будівлі по вул. Київська, 282 в м. Бровари.

Попри все, люди не втрачають надії на справедливість, тож написали заяву до Департаменту, де і виклали всі претензії до Багмута та попросили інспекцію провести перевірку законності будівництва і винести відповідне рішення про визнання робіт як таких, що порушують будівельні та пожежні норми.  Це, кажуть люди, лише перший крок до встановлення справедливості.

**Фото - автора**
