---
title: "Непослідовність Сапожка, або як здобувається \"депутатська лояльність\" у міськраді"
date: 2012-11-07
categories: 
  - "kolonka-avtora"
tags: 
  - "brovary"
  - "brovarska-miska-rada"
  - "gayvoronskiy"
  - "zemelni-pitannya"
  - "miska-rada"
  - "sapozhko"
  - "sesiya"
  - "front-zmin"
---

[![](https://mpz.brovary.org/wp-content/uploads/2012/04/Igor-Sapozhko.jpg "Ігор Сапожко")](https://mpz.brovary.org/wp-content/uploads/2012/04/Igor-Sapozhko.jpg)Переглядаючи відеозаписи 21 та 22 сесій міськради я помітив дивну розбіжність у позиції міського голови стосовно вимог законодавства. На першому засіданні він заявив, що рада не має підстав не ухвалювати рішення по виділенню землі, якщо немає негативних висновків чи довідок відповідних інстанцій. Та вже через півтора місяці, коли в документації по виділенню землі пані Калайді був негативний висновок від управління архітектури, Сапожко все одно поставив питання на голосування і більшість його підтримала. Та все стало на свої місця, коли я дізнався з [автобіографій депутатів](http://rizanenko.org/vyborets-maje-pravo-znaty%e2%80%a6.html), хто така ця пані.

26 липня 2012 року відбулася [22 чергова сесія Броварської міської ради](https://mpz.brovary.org/26-lipnya-vidbudetsya-22-sesiya-brovarskoyi-miskoyi-radi/), на якій, як завжди, роздавали броварську землю. У рішенні по землі несподівано, за 2 дні до сесії, з'явились два пункта, яких не було у проектів рішення, оприлюдненому за 20 робочих днів до засідання на сайті міськради:

> 11\. Надати дозвіл на виготовлення технічної документації із  землеустрою щодо складання  документів,  що посвідчують  право  власності  на  земельні ділянки, громадянам: 11.5 **Калайді Емілії Данилівні**, проживаючій по вул. \_\_\_\_ в с. Рудня,  Броварського  району,  на  земельну  ділянку  орієнтовною площею 0,0700  га,  за  рахунок резервних територій  міста  (інші  землі  - без рослинного покриву або з незначним рослинним покривом) для  будівництва і обслуговування  житлового  будинку  господарських  будівель  споруд (присадибна ділянка) по вул. Леніна в районі буд. № 1;
> 
> 12\. Надати дозвіл на виготовлення проекту землеустрою щодо відведення земельних ділянок у користування (на умовах оренди) громадянам: 12.1.  **Калайді Емілії Данилівні**, проживаючій по вул. \_\_\_\_ в  с.  Рудня,  Броварського  району,  на  земельну  ділянку  орієнтовною площею 0,0200  га,  за  рахунок  резервних територій  міста  (інші  землі  - без рослинного  покриву  або  з  незначним  рослинним  покривом)  для  ведення особистого селянського господарства по вул . Леніна в районі буд. №1.

Здавалося б, усе нормально (окрім того, що ці пункти з'явились без дотримання норм закону про доступ до публічної інформації), людина отримує землю у рамках безкоштовної приватизації, але... під час засідання з'ясовується, що по даній земельній ділянці є негативні висновки архітектури. Про це заявляє депутат **Різаненко** та закликає "колег" не голосувати за це рішення, однак народні обранці дружно піднімають руку і 9 соток землі по суті переходять пані Калайді.

<iframe src="http://www.youtube.com/embed/JRhiZObhe7c" frameborder="0" width="560" height="315"></iframe>

Чим пані Калайда заслужила таку щедрість від депутатів, які навіть попри наявність негативного висновку задовольнили її заяву. Та пояснення цього, на жаль, досить просте: Емілія Калайда значиться дружиною одного із депутатів міськрад, а саме [Гайворонського Євгена Анатолійовича](http://rizanenko.org/downloads/doc/autobiografy/12.html), обраного по списку партії "Фронт змін" і який нині входить до складу фаркції "Фронту змін". Тому зовсім не дивно, що позиція фракції цієї політичної сили під час голосувань по земельних та інших питаннях:

\[table\]

| **№ сесії** |   **Загальна кількість голосовунь за сесію**   |   **Голосування фракції "Фронт змін"**   |   **Відсоток голосувань фракції "Фронт змін" із провладною партією**   |
| --- | --- | --- | --- |
|   18   |   37   | 100 % із провладною партією - **34** |   91,90%   |
| Частково із провладною партією\* - **3** |
| 100 % проти провладної партії - **0** |
|   19   |   135   | 100 % із провладною партією - **135** |   100%   |
| Частково із провладною партією - **0** |
| 100 % проти провладної партії - **0** |
|   20   |   153   | 100 % із провладною партією - **149** |   97,40%   |
| Частково із провладною партією - **4** |
| 100 % проти провладної партії - **0** |
|   21   |   155   | 100 % із провладною партією - **149** |   96,10%   |
| Частково із провладною партією - **6** |
| 100 % проти провладної партії - **0** |
|   22   |   126   | 100 % із провладною партією - **100** |   79,30%   |
| Частково із провладною партією - **26** |
| 100 % проти провладної партії - **0** |

\[/table\]

_\* "Частково із провладною партією" - означає, що кілька депутатів від "Фронту змін" по окремих питаннях проголосували не так, як однопартійці._

А ось на цьому відео я пропоную послухати, як за півтора місяці до ухвалення цього рішення, 7 червня, на 21-ій сесії Сапожко говорить, що відмовити у наданні земельної ділянки можна лише у разі, якщо висновки державних органів влади є негативними:

<iframe src="http://www.youtube.com/embed/NT9Cyai0z3c" frameborder="0" width="560" height="315"></iframe>
