---
title: "Єва Кошева: \"Кажуть, що всі актори починають з масовки, але це не про мене\""
date: 2017-02-17
author: 
  username: "onikienko"
  display_name: "Вікторія Оникієнко"
categories: 
  - "interview"
  - "hromada"
tags: 
  - "yeva-kosheva"
  - "intervyu"
  - "aktorka"
  - "brovary"
  - "vibir-redaktsiyi"
  - "novini"
  - "storozhova-zastava"
  - "ukrayinske-fentezi"
  - "film"
---

**У жовтні 2017 року відбудеться прем’єра пригодницього фільму-фентезі українського виробництва “Сторожова Застава”. Головну роль у фільмі зіграла юна броварчанка - Єва Кошева. Ми зустрілися з акторкою, щоб дізнатися інтригуючі таємниці кіноакторської майстерності та подробиці зйомок фільму.**

[![](https://mpz.brovary.org/wp-content/uploads/2017/02/IMG_5654-1.jpg)](https://mpz.brovary.org/wp-content/uploads/2017/02/IMG_5654-1.jpg)

> Єва Кошева, 14 років, учениця Броварської спеціалізованої школи №7

_**\- Єво, звідки взялося бажання займатися акторським мистецтвом?**_

\- Спочатку я займалася у модельній школі. Там мене вчили правильно позувати, вільно триматися перед камерою. В одній зі шкіл мене помітили. Моїй мамі сказали, що в мене є талант, і мені треба розвиватися в цьому напрямку. Відтоді я почала активно вчитися, пройшла багато шкіл, курсів, тренінгів, де опановувала нові знання, набиралася досвіду. Мені доводилось бувати на знімальному майданчику, але я хотіла чогось більшого: не просто бути в масовці, а стати частиною чогось великого.

[![](https://mpz.brovary.org/wp-content/uploads/2017/02/IMG_5663.jpg)](https://mpz.brovary.org/wp-content/uploads/2017/02/IMG_5663.jpg)

_**\- Хто підтримував твоє бажання розвиватися в акторському напрямку?**_

\- Усі курси, навчання - це була ініціатива мами. Вона постійно казала, що в мене все вийде. Я розуміла, що якщо мама мене так морально підтримує і вкладає у моє навчання певні кошти, я не можу її підвести. Тому  в першу чергу я стараюся для неї, а не для режисера _(сміється)_.

[![](https://mpz.brovary.org/wp-content/uploads/2017/02/IMG_5811.jpg)](https://mpz.brovary.org/wp-content/uploads/2017/02/IMG_5811.jpg)

_**\- Як ти отримала головну роль у фільмі “Сторожова Застава”?**_

\- Одного дня, коли мене мама забирала з занять, вона сказала, що зателефонувала кастинг-директор, з якою ми до цього познайомилися на Гоголь Фесті та запропонувала пройти проби до фільму “Сторожова Застава”.

<iframe src="https://www.youtube.com/embed/oPIRz6b5aqY" width="560" height="315" frameborder="0" allowfullscreen="allowfullscreen"></iframe>

_**\- Як проходив кастинг до фільму?**_

\- Кастинг складався з двох частин. На першій відбирали кращих претендентів на роль. Під час другої частини залишилося троє хлопців і троє дівчат. Тоді вибирали найкращу пару. Ми мали гармоніювати і гарно виглядати в кадрі. От і сталося, що ми з моїм партнером підійшли найкраще.

Звичайно, я мріяла про головну роль, але я не усвідомлювала, що це станеться так швидко. Це дуже велика відповідальність. Переді мною постало завдання не просто зіграти роль, я мала працювати в парі з людиною, з якою у мене, між іншим, не дуже хороші стосунки.

[![](https://mpz.brovary.org/wp-content/uploads/2017/02/IMG_5835.jpg)](https://mpz.brovary.org/wp-content/uploads/2017/02/IMG_5835.jpg)

_**\- Чому?**_

\- Якщо чесно, він мене трохи дратував. Він думав, що він повинен мені подобатись. У нього була нестерпна поведінка, він любить фліртувати з дівчатами. А в мене був зовсім інший настрій і пріоритети. Зараз уже все добре, але такий момент був.

[![](https://mpz.brovary.org/wp-content/uploads/2017/02/IMG_5686.jpg)](https://mpz.brovary.org/wp-content/uploads/2017/02/IMG_5686.jpg) _**\- Як відбувався процес адаптації на майданчику, адже це твій перший великий досвід?**_

\- Кажуть, що всі актори починають з масовки, але це не про мене. Я знімалася в маленьких ролях, але я не вважаю їх своєю великою заслугою. Там я побула на майданчику і все. А цей фільм - це зовсім інший рівень, кожного дня я відчувала, що отримую щось нове і зростаю професійно. Я отримала змогу спілкуватися і працювати з новими людьми, які мають величезний досвід у кіноіндустрії.

[![](https://mpz.brovary.org/wp-content/uploads/2017/02/IMG_5737.jpg)](https://mpz.brovary.org/wp-content/uploads/2017/02/IMG_5737.jpg)

_**\-** **Ти не боялася, що може щось не вдасться?**_

\- Звичайно! Я дуже переживала і навіть плакала, були великі емоційні перепади. З атмосфери, де тебе оточують тільки друзі, я потрапила на знімальний майданчик, де мене оточувало більше 100 незнайомих людей, і я розуміла, що від того, як я гратиму в кадрі, залежить настрій режисера, а від настрою режисера - весь процес.

[![](https://mpz.brovary.org/wp-content/uploads/2017/02/16810485_10210351550162865_1927527986_o.jpg)](https://mpz.brovary.org/wp-content/uploads/2017/02/16810485_10210351550162865_1927527986_o.jpg)

_**\- Хто тебе підтримував у цей час зйомок?**_

\- Мене підтримувала мама і люди, з якими я була знайома до цього, асистенти по акторам. У перші дні на знімальному майданчику було складно, але потрошку ми всі більше познайомилися, і після першого блоку стали великою родиною.

_**\- Як ти готувалася до зйомок фільму?**_

\- Перед зйомками ми проходили курси, нас також вчили верховій їзді. Я глибоко вивчала свою героїню. У цьому мені допоміг режисер. Ми багато з ним спілкувалися про те, якою є ця дівчинка. Вона має зелені очі (я тоді носила лінзи), вона любить полуницю, суниці і ненавидить чорницю, ми проговорювали все до деталей. Так легше, коли ти знаєш свою героїню від початку до кінця.

[![](https://mpz.brovary.org/wp-content/uploads/2017/02/IMG_5779.jpg)](https://mpz.brovary.org/wp-content/uploads/2017/02/IMG_5779.jpg)

_**\- А як ти граєш різні емоції?**_

\- Більшість емоцій, які я показую, пов'язані з моїм життям. Я пропускаю їх через себе. Я ж не зроблю "бровкі доміком", коли граю сумний епізод - це вигладатиме штучно. Мене вчили, що кожну емоцію треба запам'ятовувати. Так от щоб видати якийсь емоційний стан, я згадую певні моменти життя, сумні або радісні, щоб відтворити це у кадрі. Це дійсно допомагає, це така хитрість акторів.

[![](https://mpz.brovary.org/wp-content/uploads/2017/02/IMG_5797.jpg)](https://mpz.brovary.org/wp-content/uploads/2017/02/IMG_5797.jpg)

_**\- У фільмі була сцена з поцілунком, це було складно?**_

\- Поцілунок... Це було, коли ми знімалися в Карпатах, і я повторююсь, мій партнер мене дуже бісив _(сміється)_. Він казав, що буде навмисно псувати дублі, щоб більше цілуватися зі мною. Я гадала буде гірше, але вийшло все пристойно. Сцену знімали з декількох планів,  всього вийшов аж 21 дубль повного плану.

\[caption id="attachment\_66632" align="aligncenter" width="600"\][![](https://mpz.brovary.org/wp-content/uploads/2017/02/wP0DdwezDXo.jpg)](https://mpz.brovary.org/wp-content/uploads/2017/02/wP0DdwezDXo.jpg) Фото зі знімального майданчика фільму "Сторожова Застава"\[/caption\]

_**\- Зйомки тривали досить довго, навчання не постраждало?**_

\- Я дуже багато пропустила в школі. Зйомки вимагали багато часу.

_**\- Як до цього ставилися вчителі, однокласники?**_

\- По-різному. Є люди, які підтримують, очікують на фільм. Є люди, які зневажливо ставляться до цього. Пішли чутки, що мене залишать на другий рік, і я не складу екзамени, хоча я все вивчила і склала. Хтось думав, що в мене "виросте корона". Багато людей перестало зі мною спілкуватися.

[![](https://mpz.brovary.org/wp-content/uploads/2017/02/IMG_5724.jpg)](https://mpz.brovary.org/wp-content/uploads/2017/02/IMG_5724.jpg)

_**\- У тебе вже з'явилися шанувальники?**_

\- Є люди, які мені пишуть, після того, як подивилися трейлер. Я відповідаю на їхні повідомлення, це дуже приємно.

[![](https://mpz.brovary.org/wp-content/uploads/2017/02/IMG_5881.jpg)](https://mpz.brovary.org/wp-content/uploads/2017/02/IMG_5881.jpg)

_**\- Уявляєш, що буде, коли вийде фільм у прокат?**_

\- Я навіть боюся уявити, але в будь-якому разі мама не дасть мені заразитися зірковою хворобою.

_**\- А ви говорили з мамою про це?**_

\- Ми спілкуємося про це регулярно, бо звичайно мама мене застерігає. Зрозуміло, поганий актор той, який після своєї першої ролі думає, що він зірка. Я розумію, що в мене багато недоліків, і мені треба багато вчитися. Я ніколи не кажу людям, що я актриса. Мені страшно, що мені будуть лестити.

[![](https://mpz.brovary.org/wp-content/uploads/2017/02/IMG_5869.jpg)](https://mpz.brovary.org/wp-content/uploads/2017/02/IMG_5869.jpg)

_**\- Ти думала про  те, що робитимеш далі?**_

\- Хочу реалізуватися в цьому ремеслі. Це надзвичайно цікаво для мене, хочеться більше розвиватися і відточувати свої здібності. У акторстві немає кінця, немає кордонів, які обмежують цю професію.

Я би хотіла вступити до університету ім. Карпенко-Карого, або поїхати вчитися закордон, бо там кіноіндустрія більше розвинена. Але в мене ще все попереду, тому ще є час подумати.

**Фото - Катерина Мамайсур-Негода**
