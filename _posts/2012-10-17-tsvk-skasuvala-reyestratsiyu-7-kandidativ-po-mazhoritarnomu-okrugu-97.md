---
title: "ЦВК скасувала реєстрацію 7 кандидатів по виборчому округу № 97"
date: 2012-10-17
author: 
  username: "pravoZnaty"
  display_name: "Маєш право знати"
tags: 
  - "yeruhimovich"
  - "bakal"
  - "brovary"
  - "vasilenko"
  - "vibir-redaktsiyi"
  - "vibori-2012"
  - "dyakevich"
  - "znyattya-z-reyestratsiyi"
  - "kandidati"
  - "krupa"
  - "melnik"
  - "novini"
  - "okrug-97"
  - "ostapenko"
  - "ribachuk"
  - "tsvk"
  - "shokun"
---

[![](https://mpz.brovary.org/wp-content/uploads/2012/08/TSVK.jpg "ЦВК")](https://mpz.brovary.org/wp-content/uploads/2012/08/TSVK.jpg)Вчора Центральна виборча комісія [постановою № **1596**](http://www.cvk.gov.ua/pls/acts/ShowCard?id=32731&what=0) скасувала реєстрацію 7 кандидатів у народні депутати України по мажоритарному виборчому округу №97: **Олени Крупи, Ольги Єрухимович, Оксани Мельник, Сергія Бакала, Яна Остапенко, Марини Шокун** та **Юрія Рибачука**. Підставою для зняття кандидатів з виборчих перегонів стали письмові заяви цих осіб про відмову балотуватися.

Нагадаємо, що на початку виборчої кампанії у 97 виборчому окрузі було зареєстровано [**34** кандидати](https://mpz.brovary.org/za-mistse-u-verhovniy-radi-vid-brovariv-zmagatimutsya-nachalniki-ta-yih-pidlegli-a-takozh-odnopartiytsi/). 29 вересня та 1 жовтня ЦВК скасувала реєстрацію **Олега Дякевича** та **Ольги Василенко**, які також написали заяви про відмову балотуватись. То ж станом на сьогодні у нашому виборчому окрузі балотується **25** кандидатів, прізвища яких будуть надруковані у виборчих бюлетенях.

Короткі біографічні відомості кандидатів, які зійшли з дистанції за власним бажанням:

**Крупа Олена Анатоліївна**, народилася 19 квiтня 1976 року в місті Мерефа Харківської області, освіта вища, адміністратор, ПП «Феско», безпартійнa, проживає в місті Києві, суб’єкт висування – _**Молодіжна партія України**_.

**Єрухимович Ольга Леонідівна**, народилася 6 травня 1982 року в місті Херсоні, освіта вища, секретар директора, ПрАТ “Люмен”, безпартійнa, проживає в місті Бровари Київської області, суб’єкт висування – _**Політична партія «Народна ініціатива».**_

**Мельник Оксана Миколаївна**, народилася 31 серпня 1967 року в місті Бровари Київської області, освіта вища, директор, Броварська загальноосвітня школа № 2, безпартійнa, проживає в місті Бровари Київської області, суб’єкт висування – _**Партія “Солідарність жінок України”.**_

**Бакал Сергій Миколайович**, народився 26 липня 1972 року в селі Карапиші Миронівського району Київської області, освіта вища, інженер, ТОВ “ISET”, безпартійний, проживає в місті Бровари Київської області, суб’єкт висування – _**Ліберальна партія України**_.

**Остапенко Ян Григорович**, народився 20 березня 1981 року в місті Бровари Київської області, освіта вища, тимчасово не працює, безпартійний, проживає в місті Бровари Київської області, суб’єкт висування – _**Українська морська партія**_.

**Шокун Марина Анатоліївна**, народилася 26 квiтня 1956 року в місті Грязовець Вологодської області, Російська Федерація, освіта вища, заступник директора, комунальне підприємство Броварської міської ради “Бровари-землеустрій”, безпартійнa, проживає в місті Бровари Київської області, суб’єкт висування – _**Політична партія “Справедлива Україна”.**_

**Рибачук Юрій Іванович,** народився 22 вересня 1951 року в селі Горлівка Донецької області, Української РСР,  освіта вища, заступник директора, ТОВ “Нафтохімімпекс”, член політичної партії Всеукраїнське об’єднання “Батьківщина”, проживає в місті Березань Київської області, _**самовисування**_.

**Дякевич Олег Миколайович**, народився 15 червня 1961 року в селі Дзигівка Ямпільського району Вінницької області, освіта вища, пенсіонер, безпартійний, проживає в місті Києві, суб’єкт висування – _**Партія “ВІДРОДЖЕННЯ”.**_

**Василенко Ольга Григорівна**, народилася 25 червня 1983 року в селі Красилівка Броварського району Київської області, освіта вища, начальник відділу приватизації земельних ділянок, ДП “Український інститут сільськогосподарських аерофотогеодезичних вишукувань”, безпартійнa, проживає в селі Красилівка Броварського району Київської області, суб’єкт висування – _**Аграрна партія України.**_
