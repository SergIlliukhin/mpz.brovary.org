---
title: "До 200-річчя Кобзаря броварчанам обіцяють оновлений парк ім.Т.Г.Шевченка"
date: 2013-03-22
author: 
  username: "SergIlliukhin"
  display_name: "Сергій Іллюхін"
tags: 
  - "brovary"
  - "byudzhet-mista-2013"
  - "vibir-redaktsiyi"
  - "generalniy-plan"
  - "novini"
  - "park-shevchenka"
  - "ploshha-shevchenka"
  - "proektuvannya"
  - "rishennya-vikonkomu"
  - "rekonstruktsiya"
  - "shevchenko"
---

\[caption id="attachment\_15313" align="alignleft" width="300"\][![Пам'ятник Тарасу Шевченку](https://mpz.brovary.org/wp-content/uploads/2013/03/31004937.jpg "Пам'ятник Тарасу Шевченку")](https://mpz.brovary.org/wp-content/uploads/2013/03/31004937.jpg) Парк ім.Т.Г.Шевченка (фото Panoramio.com)\[/caption\]

**До 200-річчя з дня народження Кобзаря у Броварах планують повністю оновити парк ім Т.Г.Шевченка. Згідно з затвердженим виконкомом кошторисом, на реконструкцію парку мають витратити більше 5 млн гривень. Фінансування робіт відбуватиметься за рахунок коштів міського бюджету.**

Журналістам "Маєш право знати" вдалось дізнатись, які зміни очікують на площу ім.Т.Г.Шевченка, яка, без сумніву, є серцем старого центру нашого міста.

Згідно з генеральним планом проекту реконструкції, у парку, окрім пам'ятника Т.Г.Шевченку, будуть розташовані наступні елементи:

- невеличка капличка;
- скульптурна група Кобзаря та персонажів з творів Т.Г.Шевченка;
- стела загиблим воїнам;
- пам'ятний знак на місці Святотроїцької церкви;
- верба, посаджена руками Т.Г.Шевченка;
- майданчик для відпочинку;
- дитячі майданчики;
- кіоски для продажу сувенірів;
- передбачено також місце для встановлення новорічної ялинки;

\[caption id="attachment\_15330" align="aligncenter" width="614"\][![Парк Т.Г.Шевченка (проект 1)](https://mpz.brovary.org/wp-content/uploads/2013/03/ploscha1.jpg "Парк Т.Г.Шевченка (проект 1)")](https://mpz.brovary.org/wp-content/uploads/2013/03/ploscha1.jpg) Проект реконструкції парку ім.Т.Г.Шевченка\[/caption\]

Як нам розповіла автор концепції проекту, краєзнавець [Марія Овдієнко](http://uk.wikipedia.org/wiki/%D0%9E%D0%B2%D0%B4%D1%96%D1%94%D0%BD%D0%BA%D0%BE_%D0%9C%D0%B0%D1%80%D1%96%D1%8F_%D0%93%D1%80%D0%B8%D0%B3%D0%BE%D1%80%D1%96%D0%B2%D0%BD%D0%B0), власними руками Кобзар вербу у Броварах, звичайно, не садив. Однак у 1989 році у парку ім.Т.Г.Шевченка активістами було висаджено паросток з вербової гілочки від дерева, яке поет посадив під час свого перебування у Казахстані. Також Марія Григорівна жалілася, що коштів на повноцінну скульптурну групу Кобзаря та персонажів з творів Т.Г.Шевченка поки що не вистачає, однак вона не втрачає надію на меценатську допомогу небайдужих людей.

**Ціна питання**

У [бюджеті міста Бровари](http://docs.pravo-znaty.org.ua/p6364/24.12.2012/841-28-06) на 2013 рік на проектування та реконструкцію парку Шевченка передбачено **5, 2225 млн. грн.** (за рахунок коштів бюджету розвитку).

Рішенням виконкому [від 12.03.2013р. №124](http://docs.pravo-znaty.org.ua/p6982/12.03.2013/124) було затверджено кошторисну частину проекту з загальною кошторисною вартістю **5 322,071 тис.грн** (в тому числі вартість будівельно монтажних робіт - 4 263,120 тис.грн., інші витрати -  1 058,951 тис.грн.)

На розгляд наступної сесії Броварської міської ради виноситься [проект рішення](http://docs.pravo-znaty.org.ua/p7036/21.03.2013) про погодження необхідності виконання робіт відділом капітального будівництва, а саме:

- Підготовчі роботи;
- Благоустрій та озеленення;
- Реконструкція пам’ятника Т.Г.Шевченка;
- Будівництво каплиці;
- Зовнішні мережі і споруди водопостачання, каналізації;
- Зовнішні мережі освітлення;

> У разі, якщо броварські депутати ухвалять дане рішення, броварчани матимуть реальні шанси відсвяткувати 200-річчя з дня народження Кобзаря у оновленому парку ім.Т.Г.Шевченка.
