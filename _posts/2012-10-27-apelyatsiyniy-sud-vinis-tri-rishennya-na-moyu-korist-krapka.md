---
title: "Апеляційний суд виніс три рішення на мою користь. Крапка"
date: 2012-10-27
author: 
  username: "pavriz"
  display_name: "Павло Різаненко"
categories: 
  - "kolonka-avtora"
tags: 
  - "brovary"
  - "vibori-2012"
  - "kandidat-u-narodni-deputati"
  - "okrug-97"
  - "rizanenko"
  - "sud"
---

Ітак, підсумки останнього дня перед днем голосування. Сьогодні відбулось два засідання Київського окружного апеляційного суду щодо рішень перших інстанцій Баришівського та Бориспільського судів щодо спроби "встановити факти невідповідності" та зняти мене з перегонів (учора вже був розгляд аналогічного позову Києво-Святошинського суду в апеляції).

Всі три рішення на мою користь, рішення перших інстанцій скасовано та провадження по справах закрито.

Прикметно, що з п'ятниці на суботу весь район покрили спецвипуском комунальної газети "Нове Життя" від 27 жовтня, в якому стверджується що 26 жовтня ЦВК на виконання рішення суду скасувало мою реєстрацію і мене в бюлетенях не буде :-)  Буде цікаво послухати заяви головного редактора "Нового Життя" в суді про те,  що вони цю газету не випускали :-)

Також сьогодні відвідав декілька дільниць разом з Ханною Сіверінсен. На деяких дільницях прийшлось почути "ого так це вже втретє сьогодні приїжджають міжнародні спотерігачі". Помітили та вказали на дрібні порушення - розташування столів, кабінок відносно камер, та автобіографії кандидатів були розташовані не в алфавітному порядку (вгадайте чия біографія була на найвиднішому місці? :-) - "кандидата тролейбуса").

Завітали в ОВК, Ханна була вражена дуже малим розміром приміщення ОВК і не може "зрозуміти" як в приміщення розміром в 30 м2 може поміститись до 100 спостерігачів та представників ЗМІ які анонсували свою присутність в день та ніч виборів! Завтра останній бій - все вже вирішиться на дільницях!
