---
title: "Броварська влада піарить сепаратистську символіку?"
date: 2014-05-05
categories: 
  - "kolonka-avtora"
tags: 
  - "9-travnya"
  - "bagmut"
  - "viddil-kulturi"
  - "georgiyivska-strichka"
  - "den-peremogi"
  - "sapozhko"
---

[![IMG_9631](https://mpz.brovary.org/wp-content/uploads/2014/05/IMG_9631.jpg)](https://mpz.brovary.org/wp-content/uploads/2014/05/IMG_9631.jpg)**За кілька днів до 9 травня [офіційний сайт відділу культури](http://www.kulturabr.kiev.ua/) Броварської міської ради опублікував програму заходів, приурочених до Дня Перемоги.**

Як завжди [лаконічно та без «зайвої води»](http://www.kulturabr.kiev.ua/content/urochistiy-miting-prisvyacheniy-69-richnici-peremogi-u-velikiy-vitchiznyaniy-viyni-1941-1945) працівники анонсують проведення тематичних екскурсій та виставок, а також «Урочистий мітинг, присвячений 69 річниці Перемоги у Великій Вітчизняній війні 1941-1945 рр».

[![2](https://mpz.brovary.org/wp-content/uploads/2014/05/2.jpg)](https://mpz.brovary.org/wp-content/uploads/2014/05/2.jpg)

Кожен такий анонс ілюструє червона зірка з серпом, молотом та георгіївською стрічкою. Тією самою стрічкою, яку на південному сході України чіпляють «зелені чоловічки».

Використання то імперської, то прорадянської та, віднедавна, сепаратистської символіки броварською владою свідчить або про повне її невігластво і цинізм, або елементарне незнання української історії.

Вочевидь, чиновникам з відділу культури забракло сил [відкрити Вікіпедію](http://uk.wikipedia.org/wiki/%D0%93%D0%B5%D0%BE%D1%80%D0%B3%D1%96%D1%97%D0%B2%D1%81%D1%8C%D0%BA%D0%B0_%D1%81%D1%82%D1%80%D1%96%D1%87%D0%BA%D0%B0), аби дізнатись, що ця стрічка ніяк не стосується України та її участі в Другій Світовій.

Георгіївська стрічка – предмет тривалих російських пропагандистських маніпуляцій. Впродовж сотень років оранжево-чорний аксесуар спочатку засуджували за його використання російськими організаціями, які підтримували нацистську Німеччину і боролись проти більшовиків. Потім комуністи «забувають» про це і чіпляють до неї радянську медаль «За перемогу над Німеччиною у Великій Вітчизняній Війні». А виникла стрічка як  елемент військових знамен та нагород ще за царизму в Російській Імперії при правлінні Катерини II.

Нині колорадські стрічки висять на проросійських сепаратистах, які в Донецькій, Харківській, Луганській, Одеській та інших областях захоплюють адмінбудівлі, беруть заручників та вбивають українських патріотів.

[![Донецк 6](https://mpz.brovary.org/wp-content/uploads/2014/05/Donetsk-6.jpg)](https://mpz.brovary.org/wp-content/uploads/2014/05/Donetsk-6.jpg)Вся Україна кляне Путіна, обпльовує георгіївську стрічку як символ російської окупації та бореться проти «колорадів». Більше того, потенційні «кавалери колорадської стрічки» вже помічені в Броварах (про це детальніше читайте незабором в матеріалі Андрія Качора). А відділ культури в цей час «ліпить» її на свій офіційний сайт.

\[caption id="attachment\_25852" align="aligncenter" width="600"\][![IMG_9529](https://mpz.brovary.org/wp-content/uploads/2014/05/IMG_9529.jpg)](https://mpz.brovary.org/wp-content/uploads/2014/05/IMG_9529.jpg) Сапожко знову пришпилить до піджака георгіївську стрічку?\[/caption\]

Мабуть, останні криваві події на сході та півдні країни зовсім не змогли закумулювати в броварських (колишніх?) регіоналів залишки національної свідомості. Тож цілком ймовірно, що 9 травня міські чиновники пришпилять до одягу георгіївські стрічки і під прапорами з серпами й молотками впевнено підуть на парад, [як це було в минулі роки](https://mpz.brovary.org/navishho-den-peremogi-peretvorili-na-parad-partiyi-simonenka-bagato-foto/).

На завершення хочеться наголосити працівникам броварського відділу культури, що [Український інститут національної пам'яті закликає](http://www.memory.gov.ua/news/ukraina-zgaduvatime-poleglikh-u-drugii-svitovii-viini-pid-evropeiskim-simvolom-chervonim-makom) **використовувати червоний мак як український символ традиційних відзначень перемоги над нацизмом та завершення Другої світової війни Європі.** Спеціальний символ [розробив харківський дизайнер](http://life.pravda.com.ua/society/2014/05/5/166936/) Сергій Мішакін і [скачувати його можна безкоштовно](https://www.copy.com/s/SrjHUi4Jh8gz4VyV/neveragain_3Z) в різних форматах та варіантах.

[![9ad9d48-never-again](https://mpz.brovary.org/wp-content/uploads/2014/05/9ad9d48-never-again.jpg)](https://mpz.brovary.org/wp-content/uploads/2014/05/9ad9d48-never-again.jpg)
