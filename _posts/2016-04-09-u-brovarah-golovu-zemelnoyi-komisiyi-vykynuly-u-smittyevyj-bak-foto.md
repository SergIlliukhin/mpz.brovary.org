---
title: "У Броварах голову земельної комісії викинули у сміттєвий бак, - ФОТО"
date: 2016-04-09
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "vibir-redaktsiyi"
  - "kochubej"
  - "novini"
  - "svoboda"
  - "sutichki"
  - "tushka"
coverImage: "wp-content/uploads/2016/04/IMG_9255_2.jpg"
---

**Сьогодні о 14:00 у приміщенні броварського міського клубу депутат Василь Кочубей планував прозвітувати перед виборцями округу № 13 про те, що робить міська рада. Однак зустріч з мешканцями так і не відбулась: перед її початком до зали увійшли колишні однопартійці депутата (Кочубей був обраний від партії "Свобода", однак нещодавно вийшов з партії та підтримав мера-ексрегіонала) та вивели "тушку" на вулицю, де вкинули у сміттєвий бак.**

Депутати місцевих рад зобов'язані раз на рік звітувати перед виборцями про свою роботу. Депутат Василь Кочубей, який очолив земельну комісію, вирішив не чекати року та призначив зустріч з мешканцями на цю суботу, 9 квітня, в актовій залі Міського клубу (Гагаріна, 6).

[![Оголошення Кочубей](https://mpz.brovary.org/wp-content/uploads/2016/04/Ogoloshennya-Kochubej.jpg)](https://mpz.brovary.org/wp-content/uploads/2016/04/Ogoloshennya-Kochubej.jpg)

Перед початком зустрічі до зали, де перебували лише депутат та його охоронець, зайшли колишні однопартійці Кочубея та молодь з ВГО "Сокіл", котрі стали вимагати, аби він написав заяву про складання депутатського мандату. "Ти зрадив своїх побратимів, пиши заяву!" - неодноразово повторили хлопці.

[![IMG_9205](https://mpz.brovary.org/wp-content/uploads/2016/04/IMG_9205.jpg)](https://mpz.brovary.org/wp-content/uploads/2016/04/IMG_9205.jpg)

На це екс-свободівець відповідав відмовою. Почалася штовханина, під час якої в ситуацію втрутився охоронець Кочубея, завдавши кілька ударів "свободівцям".

[![IMG_9217](https://mpz.brovary.org/wp-content/uploads/2016/04/IMG_9217-1.jpg)](https://mpz.brovary.org/wp-content/uploads/2016/04/IMG_9217-1.jpg)

[![IMG_9218](https://mpz.brovary.org/wp-content/uploads/2016/04/IMG_9218.jpg)](https://mpz.brovary.org/wp-content/uploads/2016/04/IMG_9218.jpg)

За тим молодики у патріотичній символіці вивели Кочубея у двір музею, де на нього вже чекав сміттєвий бак, обклеєний його фотознімками.

[![IMG_9341](https://mpz.brovary.org/wp-content/uploads/2016/04/IMG_9341.jpg)](https://mpz.brovary.org/wp-content/uploads/2016/04/IMG_9341.jpg)

Невдовзі з приміщення вийшов і охоронець Кочубея, який намагався захистити підопічного депутата від колишніх однопартійців. В якості аргументу кремезний чоловік дістав з автомобіля металеву телескопічну палицю ("телескоп"), якою завдав кілька ударів по молодим активістам "Соколу" і "Свободи".

\[caption id="attachment\_54553" align="aligncenter" width="600"\][![IMG_9290](https://mpz.brovary.org/wp-content/uploads/2016/04/IMG_9290.jpg)](https://mpz.brovary.org/wp-content/uploads/2016/04/IMG_9290.jpg) В руках охоронця Кочубея - телескопічна металева палиця, що застосовується в бійках ("телескоп")\[/caption\]

У відповідь "свободівці" також завдали охоронцю кілька ударів, розсікши голову у кількох місцях.

[![IMG_9258](https://mpz.brovary.org/wp-content/uploads/2016/04/IMG_9258.jpg)](https://mpz.brovary.org/wp-content/uploads/2016/04/IMG_9258.jpg)

Зрештою, Василя Кочубея таки вкинули до сміттєвого баку, з якого він невдовзі виліз і намагався втікти подалі від музею.

\[caption id="attachment\_54555" align="aligncenter" width="600"\][![IMG_9256](https://mpz.brovary.org/wp-content/uploads/2016/04/IMG_9256.jpg)](https://mpz.brovary.org/wp-content/uploads/2016/04/IMG_9256.jpg) Охоронець з "телескопом" так і не зміг завадити "сміттєвій люстрації"\[/caption\]

[![IMG_9255](https://mpz.brovary.org/wp-content/uploads/2016/04/IMG_9255.jpg)](https://mpz.brovary.org/wp-content/uploads/2016/04/IMG_9255.jpg)

Водночас охоронець потягнув Кочубея до проїжджої частини вул. Гагаріна, намагаючись там зупинити проїжджаюче авто та покинути зону сутички.

[![IMG_9246](https://mpz.brovary.org/wp-content/uploads/2016/04/IMG_9246-1.jpg)](https://mpz.brovary.org/wp-content/uploads/2016/04/IMG_9246-1.jpg)

Після того, як жодне авто не зупинилось, охоронець Кочубея намагався захопити чужий автомобіль з водієм у салоні, який випадково припаркувалась неподалік.

[![IMG_9305](https://mpz.brovary.org/wp-content/uploads/2016/04/IMG_9305.jpg)](https://mpz.brovary.org/wp-content/uploads/2016/04/IMG_9305.jpg)

Кілька хвилин охоронець депутата вимагав у водія вивезти Кочубея подалі від сутички, однак водій відмовлявся це робити, паралельно автомобіль блокували і "свободівці".

[![IMG_9308](https://mpz.brovary.org/wp-content/uploads/2016/04/IMG_9308.jpg)](https://mpz.brovary.org/wp-content/uploads/2016/04/IMG_9308.jpg)

Невдовзі охоронцю вдалося дістатися власного авто та евакуювати голову земельної комісії вже на ньому.

\[caption id="attachment\_54560" align="aligncenter" width="600"\][![IMG_9331](https://mpz.brovary.org/wp-content/uploads/2016/04/IMG_9331.jpg)](https://mpz.brovary.org/wp-content/uploads/2016/04/IMG_9331.jpg) Василь Кочубей таки втік із власного звітування на автомобілі свого охоронця\[/caption\]

За інформацією "Маєш право знати", наразі Василь Кочубей дає свідчення у відділку броварської поліції.

Сама поліція прибула на місце пригоди лише за 15 хвилин після того, як все скінчилося.

[![12968619_986293974740720_2130440118_n](https://mpz.brovary.org/wp-content/uploads/2016/04/12968619_986293974740720_2130440118_n.jpg)](https://mpz.brovary.org/wp-content/uploads/2016/04/12968619_986293974740720_2130440118_n.jpg)

Нагадаємо, що на сесії міської ради 15 березня Кочубею [вручили "тушку" та облили зеленкою](https://mpz.brovary.org/den-tushky-shestero-osib-otrymaly-usyu-povnotu-vlady-u-brovarah/) на знак того, що він зрадив партію, від якої був обраний депутатом.

А під час наступної сесії "свободівці" за участі депутатів Київради та народних депутатів України вимагали в іншого екс-свободівця, котрий перейшов на бік **Ігоря Сапожка - Олексія Здоровця** - написати заяву про складання майндату. В результаті на сесії [виникла масова бійка із застосуванням сльозогінного газу](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/), а сам Здоровець мусив тікати з міської ради, вистрибнувши з кабінету міського голови на другому поверсі. Інформації про місцеперебування Олексія Здоровця з того моменту досі немає.
