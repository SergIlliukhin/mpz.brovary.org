---
title: "Термінове скликання позачергової сесії за 1 день"
date: 2011-12-20
author: 
  username: "pravoznaty"
  display_name: "Маєш право знати"
tags: 
  - "miska-rada"
  - "novini"
  - "sapozhko"
---

![](https://mpz.brovary.org/wp-content/uploads/2011/12/Igor-Sapozhko.jpg "Сапожко Ігор Васильович")Вчора ввечері стало відомо про те, що сьогодні об 11:00 відбудеться позачергова сесія Броварської міської ради. На розгляд депутатів виноситься 20 питань!!

Але депутатам вдалось отримати ці проекти лише сьогодні вранці, то ж вивчити такий обсяг проектів рішень за 3 години просто неможливо, відповідно і голосувати відповідально також. Законодавство вимагає, щоб депутати отримували проекти рішень <!--more-->позачергової сесії щонайменше за 1 добу. З години - явно не доба. Та й то земельні рішення навіть сьогодні вранці у секретаріаті ради надавати депутатам відмовились.

Як учасник громадської ініціативи **"Маєш право знати"**, я йду зараз на цю сесію і об 11:00 у своєму твітері [@Aleechka](https://twitter.com/aleechka "Twitter Aleechka") розпочну твітер-трансляцію із сесійної зали. Зважаючи на те, що сесія була скликана з порушенням законодавства у режимі підвищеної секретності, є висока ймовірність, що на ній будуть ухвалюватись вельми сумнівні рішення. Зокрема і рішення про продаж ділянки з деревами у парку, яку [відстоювали мешканці міста у цю неділю](https://gazeta.ua/articles/politics/_u-brovarah-regional-privatizuvav-park-lyudi-vistupili-z-protestom/414869 "Броварчани захищають парк Перемога").

До речі, досі невідомо, чим викликаний такий поспіх - досі не надано вмотивованого пояснення, чому скликається позачергова сесія, хоча наявність такого пояснення вимагається регламентом Броварської міськради. Прошу поширити посилання на мій твітер серед якомога більшої кількості броварчан.

Також повідмолення про це є тут: [https://aleechka.livejournal.com/78304.html](https://aleechka.livejournal.com/78304.html "LiveJournal Бровари")

_Аліна Дяченко, активіст "Маєш право знати"_
