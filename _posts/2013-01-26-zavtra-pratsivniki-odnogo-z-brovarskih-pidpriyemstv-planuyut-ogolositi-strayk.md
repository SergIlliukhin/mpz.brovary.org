---
title: "Завтра працівники одного з броварських підприємств планують оголосити страйк"
date: 2013-01-26
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarske-pidpriyemstvo"
  - "pratsivniki"
  - "strayk"
  - "tov-chisti-materiali"
  - "trudovi-prava"
coverImage: "wp-content/uploads/2013/01/zabastovka.jpg"
---

[![забастовка](https://mpz.brovary.org/wp-content/uploads/2013/01/zabastovka.jpg)](https://mpz.brovary.org/wp-content/uploads/2013/01/zabastovka.jpg)У неділю, о 8:00, колектив працівників  ТОВ "Чисті матеріали" планує розпочати безстроковий страйк через порушення їхніх трудових прав. Про це вони повідомили "Маєш право знати" вчора, коли стало зрозуміло, що керівництво їхнього підприємства не відреагувало на попередження колективу та не виконало вимоги працівників. Також майбутні страйкувальники мають намір звертатись до прокуратури.

У тексті "Попередження про страйк", адресованому директору ТОВ "Чисті матеріали" Кузьменкову С. М., 28 працівників броварського підприємства висловили свою стурбованість та незгоду стосовно несвоєчасної виплати заробітної плати, відсутності авансових виплат по заробітній платі, відсутності доплат за шкідливі умови виробництва, за роботу у нічний час, вихідні та святкові дні, за роботу у понаднормовий час, за кваліфікаційний рівень, за сортність виробленої продукції, а також недотримання чинного законодавства в частині навантаження на одного працівника та порушення вимог чинного законодавства стосовно відображення у бухгалтерському обліку фактично відпрацьованого часу робітниками підприємства.

[![Страйк_1](https://mpz.brovary.org/wp-content/uploads/2013/01/Strayk_1.jpg)](https://mpz.brovary.org/wp-content/uploads/2013/01/Strayk_1.jpg)

[![Страйк_2](https://mpz.brovary.org/wp-content/uploads/2013/01/Strayk_2.jpg)](https://mpz.brovary.org/wp-content/uploads/2013/01/Strayk_2.jpg)
