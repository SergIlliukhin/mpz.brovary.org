---
title: "Завтра у Броварах вимагатимуть припинити політичний терор"
date: 2013-06-06
categories: 
  - "announce"
tags: 
  - "aktsiya"
  - "aktsiya-protestu"
  - "vibir-redaktsiyi"
  - "vo-svoboda"
  - "novini"
  - "politichniy-teror"
  - "smirnov"
  - "teror"
  - "tkachenko"
---

**[![Броварська міліція та Свобода](https://mpz.brovary.org/wp-content/uploads/2013/06/Brovarska-militsiya-ta-Svoboda.jpg)](https://mpz.brovary.org/wp-content/uploads/2013/06/Brovarska-militsiya-ta-Svoboda.jpg)7 червня о 13:00 у Броварах районна організація Всеукраїнського об'єднання "Свобода" проведе акцію "Геть політичний терор!" Акція спричинена хвилею політичних репресій проти свободівців та опозиційних активістів міста. Захід відбудеться за адресою: м. Бровари, вул. Кірова, 24, Броварський районний відділ ГУ МВС України в Київській області. Про це ВО "Свобода" [повідомляє](http://www.svoboda.org.ua/diyalnist/anonsy/039743/) на своєму веб-сайті.**

5 червня 2013 року Броварський міжрайонний суд засудив свободівців Миколу Смірнова та Руслана Ткаченка до 2 місяців домашнього арешту. Суддя мотивував цей вирок тим, що "підсудні можуть впливати на хід слідства" у кримінальній справі за фактом хуліганських дій 25 травня в броварському міському парку "Перемога". Про це 6 червня 2013 року [повідомив](http://www.svoboda.org.ua/diyalnist/novyny/039781/) голова Броварської районній організації Всеукраїнського об'єднання "Свобода" Олег Шевчук.

Після допиту 5 червня 2013 року в Броварському райвідділку міліції було заарештовано депутата Броварської міської ради Романа Сімутіна, який є адвокатом у справі свободівців Руслана Ткаченка та Миколи Смірнова. Про це [повідомляють](http://www.svoboda.org.ua/diyalnist/novyny/039756/) у Броварській районній організації Всеукраїнського об'єднання "Свобода".

4 червня 2013 року з 8-ї до 9-ї ранку в Броварах на Київщині в рамках надуманої справи "про сніжки" працівники міліції [провели обшук](http://www.kyiv.svoboda.org.ua/diyalnist/novyny/039728/) у помешканні активіста Київської "Свободи" Сергія Бойка, який приїхав до рідних. У кращих традиціях своїх попередників – каральних органів КҐБ – правоохоронці поводили себе зухвало й брутально.

Також в кінці травня броварські свободівці [виявили](http://www.kyiv.svoboda.org.ua/diyalnist/novyny/039383/) встановлення за собою незаконного стеження та прослуховування телефонів.
