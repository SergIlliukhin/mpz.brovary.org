---
title: "Офіційно: броварські двори майже повністю звільнено від снігу"
date: 2012-12-13
author: 
  username: "kachor"
  display_name: "Андрій Качор"
categories: 
  - "kolonka-avtora"
---

[![](https://mpz.brovary.org/wp-content/uploads/2012/12/4164744664_3175b7ef4f_o.jpg "4164744664_3175b7ef4f_o")](https://mpz.brovary.org/wp-content/uploads/2012/12/4164744664_3175b7ef4f_o.jpg)Переглядаючи один з останніх номерів "Броварської панорами" (а точніше [номер за 6 грудня](http://docs.pravo-znaty.org.ua/p6170/06.12.2012)), помітив черговий "ура"-матеріал, в якому в брєжнєвських тонах описується "героїчна" боротьба броварських комунальників з наслідками зиим, яка, як і завжди, прийшла для влади неочікувано.

З оптимістичної замітки вдалось дізнатись, що в місті  працює 24 одиниці снігозбиральної техніки, на боротьбу зі снігом заготовлено 2 тисячі тон пісчано-соляної суміші та 140 тон солі. Цікаво, що за інформацією провладного журналіста, лише 5 грудня на броварських вулицях було розсипано 84 тони пісчано-сольової суміші та 15 тон солі.

Але найбільше мене зацікавило наступне речення: "Внутрішні дворові проїзди та тротуари **подекуди** ще й досі залишаються **не до кінця** прибраними". Можливо, я чогось не знаю, але ситуація мені виглядає як з тим сумнозвісним тролейбусом: по факту його немає, проте в розумінні броварських чиновників рогатий автобус вже давно ганяє з Лісової на Торгмаш.

Тому й хотів запитати в наших читачів: можливо, ваші двори комунальники прибирають від снігу? І це лише мені так жахливо не щастить пересуватись виключно "по копаному", бо наразі броварські двори нагадують постапокаліптичний світ або місто після килимового бомбардування: цього року вперше побачив, як в заторі загрузли два... дитячих візочка! Навряд чи треба нагадувати, що працівники ЖЕКів зобовязані прибирати двори багатоповерхівок від снігу.

З приводу цього - [невеличке опитування:](http://vk.com/pravo.znaty.brovary?w=wall-33385818_1021) чи справді місто прибирають від снігу і лише "подекуди" дворові проїзди та троутари залишаються "не до кінця" прибраними, як це стверджує газета броварської міської ради "Броварська панорама".

<script type="text/javascript" src="http://userapi.com/js/api/openapi.js?72"></script>

<script type="text/javascript">// <![CDATA[ VK.Widgets.Poll("vk_poll", {width: 300}, "63920502_174e3f3d1beebe2dae"); // ]]></script>

Якщо ваш двір справді регулярно прибирають комунальники від снігу - вкажіть, будь ласка, адресу цього чудо-двору в коменатрях до цієї публікації або в коментарях до [опитування у ВК](http://vk.com/pravo.znaty.brovary?w=wall-33385818_1021), а ми б пішли і пересвідчились в якісній та професійній роботі місцевої влади!
