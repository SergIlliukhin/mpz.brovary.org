---
title: "STOP репресії: до Броварів приїде Віталій КЛИЧКО"
date: 2013-10-15
categories: 
  - "kolonka-avtora"
tags: 
  - "vitaliy-klichko"
  - "mkts-prometey"
  - "park-peremoga"
  - "represiyi"
  - "tisk-na-zhurnalistiv"
---

**[![194](https://mpz.brovary.org/wp-content/uploads/2013/10/194.jpg)](https://mpz.brovary.org/wp-content/uploads/2013/10/194.jpg)23 жовтня о 18:30 в МКЦ «Прометей» відбудеться зустріч лідера партії «УДАР» Віталія Кличка з мешканцями міста Бровари. Глава опозиційної парламентської фракції та непереможний чемпіон завітає в наше місто, аби підтримати громадських активістів, що зазнали переслідувань з боку броварської міської влади, міліції та несправедливих суддів.**

Кличко зверне увагу на безпрецедентний репресивний «маховик», який розкрутився в Броварах після перемоги мешканців над «масажистом Азарова». Адже саме після [громадянського суботник](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/)а, коли люди вийшли на захист парку «Перемога» проти незаконної забудови, місцева влада почала [фабрикувати кримінальні справи](https://mpz.brovary.org/brovarskim-aktivistam-zagrozhuye-4-roki-za-patriotichni-pisni-ta-zakliki-borotisya-z-koruptsiyeyu/) та фізично тиснути на найбільш активних та сміливих броварчан, які не побоялись вийти на захист власного міста.

<iframe src="//www.youtube.com/embed/NRWTXTJbxj4" height="315" width="420" allowfullscreen frameborder="0"></iframe>

Окрім того, Віталій Кличко має на меті підтримати місцевих журналістів, що систематично [зазнають переслідувань](https://mpz.brovary.org/za-napadi-na-brovarskih-zhurnalistiv-maye-nareshti-nastati-vidpovidalnist/) з боку місцевих чиновників та найнятих владою [бойовиків-«тітушків».](https://mpz.brovary.org/stvoryuyemo-reyestr-brovarskih-sportsmeniv-boyovikiv/) Віталій Кличко, а також група депутатів, що завітають в наше місто разом з ним, спільно з броварчанами шукатимуть шляхи вирішення проблем, викликаних регіоналівським «покращенням» в усіх сферах суспільного життя: від ЖКГ і до політики. Ми разом намагатимемось знайти відповідь на найбільш насущні  питання: як нам долати нинішні труднощі та яку Україну будувати після перемоги над режимом Януковича.

**Середа, 23 жовтня, 18:30, МКЦ «Прометей». Приходьте всі та приводьте друзів і знайомих – вхід вільний!**
