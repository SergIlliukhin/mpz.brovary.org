---
title: "Міська рада планує витратити 800 тисяч гривень на ліквідацію наслідків пожежі на Київський"
date: 2013-06-19
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "kiyivska-302"
  - "novini"
  - "pozhezha"
  - "pozhezha-na-kyivskiy-302"
coverImage: "wp-content/uploads/2013/06/main01.jpg"
---

**[![main01](https://mpz.brovary.org/wp-content/uploads/2013/06/main01.jpg)](https://mpz.brovary.org/wp-content/uploads/2013/06/main01.jpg)В суму еквівалентну 100 тисячам доларів США обійдеться броварським платникам податків ліквідація наслідків масштабної пожежі в п’ятиповерховому будинку на вул. Київській, 302 яка трапилась 17 червня.**

За таке рішення проголосували депутати міськради під час позачергової сесії, зібраної цього вівторка у зв’язку з надзвичайною подією.

За словами заступника міського голови **Василя** **Андрєєва**, кошти на поновлення даху та компенсацію збитків постраждалим в результаті НП планується отримати за рахунок внесення змін до міського бюджету. Раніше міська влада планувала збільшити статутний фонд КП «Бровари-Благоустрій» на суму в 1 млн. 300 тисяч гривень, проте у зв’язку з пожежею 800 тисяч гривень буде виділено саме з цієї статті витрат.

Кошти планується витрати на повне відновлення шатрового даху, заміну водостічних систем, забитих уламками шиферу з даху та на ремонт постраждалих квартир. За словами Андреєва, на даний момент вже заготовлені будівельні матеріали для проведення відновлювальних робіт на даху: ліс, шифер та руберойд. Хто буде виконувати дані роботи чиновник не зазначив.

_Фото взято зі сторінки Sweet Ukraine в мережі Вконтакте_
