---
title: "«Старі пісні» «з турботою про кожного»: офіційні заходи на новорічні свята у Броварах"
date: 2014-12-12
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "vibir-redaktsiyi"
  - "noviy-rik"
  - "novini"
  - "ofitsiyni-zahodi"
  - "programa-novorichnih-svyat"
coverImage: "wp-content/uploads/2014/12/5812020013884938341.jpeg"
---

[![581202001388493834](https://mpz.brovary.org/wp-content/uploads/2014/12/5812020013884938341.jpeg)](https://mpz.brovary.org/wp-content/uploads/2014/12/5812020013884938341.jpeg)**Відділ культури Броварської міської ради на [своєму сайті](http://www.kulturabr.kiev.ua/) оприлюднив план офіційних заходів з відзначення новорічних та різдвяних свят у Броварах.**

Цьогорічна святкова програма майже повністю повторює минулорічну та позаминулорічну і зводиться до виступів працівників міського культурного центру, хорових колективів, релігійних громад міста та вітання мера Ігоря Сапожка. Зокрема, відкриття головної ялинки міста на Майдані Свободи, про яку вже який рік поспіль [точаться дискусії серед броварчан](https://www.facebook.com/photo.php?fbid=896829563673988&set=gm.944866548876645&type=1&theater), заплановано 19 грудня. На день раніше відкриють центральну ялинку в парку Тараса Шевченка на Розвилці, а у сквері «Юність» та на вул. Олімпійській зелені красуні засяюють вогнями 22 та 23 грудня відповідно.

Цікаво, що в саму Новорічну ніч або напередодні  - як і 1 січня - жодних офіційних заходів в місті не заплановано. Так, програма святкувань в 2014 році завершиться 25 грудня концертом "Старі пісні про головне" для ветеранів праці в рамках програми "З турботою про кожного". А відновляться "гуляння" лише 2 січня наступного року новорічними ранками для дітей в МКЦ "Прометей". Детальний план заходів з 17 грудня 2014 року по 19 січня 2015 року читайте нижче.

**Офіційні новорічно-різдвяні заходи в м. Бровари 2014-2015**

\[table\]

|   **Дата і час проведення**   |   **Назва заходу**   |   **Місце проведення**   |
| --- | --- | --- |
|   17.12.2014. 15.00   | Свято до Дня Святого Миколая для дітей з малозабезпечених сімей та сімей тимчасових переселенців. |   Міський клуб   |
|   18.12.2014. 16.00   | Відкриття новорічної ялинки. |   Парк ім.Т.Г.Шевченка   |
|   19.12.2014. 10.00   | «День Святого Миколая». |   Міський культурний центр   |
|   19.12.2014. 16.00   | Відкриття новорічної ялинки.Відкриття будиночку Діда Мороза. Відкриття експозиції «Різдвяний вертеп».Вітання міського голови Сапожка І.В.Вистава «Різдвяний вертеп» за участі громади Римсько-католицької церкви «Пресвятої Діви Марії – Неустанної допомоги».Новорічна вистава  працівників міського культурного центру.    |   Майдан Свободи   |
|   19-28.12. 2014. | Робота новорічної пошти Діда Мороза. | Святкова новорічна почтова скринька біля будиночку Діда Мороза  Майдан Свободи   |
|   20.12.2014. 18.00   | Молодіжний концерт до Дня Святого Миколая за участі релігійної громади євангельських християн баптистів. |   Міський культурний центр   |
|   з 20.12.2014. по  16.01.2015. 12.00-15.00   | Новорічні розваги з Дідом Морозом та Снігуронькою біля головної ялинки міста під час новорічних шкільних канікул. |   Майдан Свободи   |
|   22.12.2014. 16.00   | Відкриття новорічної ялинки. |   Сквер «Юність»   |
|   23.12.2014. 16.00   | Відкриття новорічної ялинки. |   Вулиця Олімпійська   |
|   25.12.2014. 15.00   | Новорічний концерт  «Старі пісні про головне» для ветеранів праці, в рамках міської програми «З турботою про кожного». |   Міський культурний центр   |
|    02-06.01. 2015. 11.00  13.00   | Новорічні ранки для дітей «Новорічний калейдоскоп». |   Міський культурний центр   |
|   03.01.2015. 15.00   | Вистава для дітей «Новорічний калейдоскоп» для дітей переселенців із зони АТО. |   Міський культурний центр   |
|   07.01.2015. | Змагання з лижних гонок «Різдвяні  старти». |   Броварське лісництво   |
|   09.01.2014. 11.00   | Вистава для дітей «Як Гошка шукав Різдво» арт-студії «Радість» за участі Церкви Християн-адвентистів сьомого дня. |   Міський культурний центр   |
|   10.01.2015. 10.00  14.00  17.00   | Новорічна вистава для дітей «Свято Суперкниги» за участі церкви «Собор Христа».Театральна вистава «Віфлеємська зірка» за участі християнської церкви «Воскресіння».Різдвяний молодіжний концерт за участю релігійної громади євангельських християн баптистів. |   Міський культурний центр   |
|   11.01.2015. 16.00  17.00   | Театральна вистава «Віфлеємська зірка» за участі християнської церкви «Воскресіння».«Різдвяний концерт» хору християнської церкви «Воскресіння». |   Міський культурний центр   |
|   13.01.2015. 12.00   | Вистава для дітей «Пригоди ведмедика Гошки у рукавичці» арт-студії «Радість» за участі Церкви Християн-адвентистів сьомого дня. |   Міський культурний центр   |
|   14.01.2015. 14.00   | Святковий концерт «Різдвяні дзвони». |   Міський культурний центр   |
|   15.01.2015. 12.00   | Вистава для дітей «Святий Павло Пустинник» за участю громади Римсько-католицької церкви «Пресвятої Діви Марії – Неустанної допомоги». |   Міський культурний центр   |
|   16.01.2015. 16.00   | Театральна вистава «Віфлеємська зірка» за участі християнської церкви «Воскресіння». |   Міський культурний центр   |
|   17.01.2015. 14.00   | ІІ фестиваль духовної творчості «Віфлеємська зірка». |   Міський культурний центр   |
|   19.01.2015. 13.00   | Водохреща «Освячення озера у Парку «Приозерний». |   Парк «Приозерний»   |

\[/table\]
