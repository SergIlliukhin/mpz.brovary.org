---
title: "13 січня у Броварах пройде марш «Волю Павличенкам!»"
date: 2013-01-10
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "aktsiya"
  - "marsh-svobodi"
  - "novini"
  - "pavlichenki"
  - "futbolni-fanati"
coverImage: "wp-content/uploads/2013/01/Pavlichenki--.jpg"
---

**[![](https://mpz.brovary.org/wp-content/uploads/2013/01/Pavlichenki--.jpg "Павличенки++")](https://mpz.brovary.org/wp-content/uploads/2013/01/Pavlichenki--.jpg)У неділю, 13 грудня, о 15:00 на броварському Майдані Свободи розпочнеться марш «Волю Павличенкам!» в рамках всеукраїнської акції на підтримку несправедливо засуджених Дмитра та Сергія Павличенків.**

Акцію в Броварах організовують місцеві футбольні фанати та представники патріотичних середовищ за підтримки столичних однодумців. Як [повідомляють організатори в соціальних мережах](https://vk.com/event48058951), марш на підтримку родини Павличенко розпочнеться з Майдану Свободи, потім по вулиці Київській учасники акції дійдуть до ТРЦ «Термінал», а далі бульваром Незалежності повернуться назад в центр міста. Метою акції організатори вважають протест проти існуючої системи судочинства, підтримка сім’ї Павличнеків, котра постраждала від діючого режиму.

<iframe src="https://www.youtube.com/embed/8DzhGe9D4cs?list=UUesi1VW4CTDEqSdrSiCx0yQ" frameborder="0" width="560" height="315"></iframe>

Також в повідомленнях наголошується на неприпустимості використання під час акції будь-якої політичної чи партійної символіки, антиконституційних гасел та провокацій в бік силових структур. Організатори не виключають спроб заборонити проведення акції з боку правоохоронців або міської влади, проте обіцяють проведення маршу «Волю Павличенко!» за будь-яких умов.

[![](https://mpz.brovary.org/wp-content/uploads/2013/01/Pavlichenki-.jpg "Павличенки+")](https://mpz.brovary.org/wp-content/uploads/2013/01/Pavlichenki-.jpg)

> Нагадаємо, що батька та сина Павличенків суд визнав винним у вбивстві судді Шевченківського районного суду Сергія Зубкова. Згаданий суддя свого часу прийняв рішення про відчудження частини майна Павличенків, а за деякий час Зубкова було вбито в ліфті власного будинку. Утім, Зубков в той же період вів низку справ проти великих столичних забудовників, і саме конфлікт із забудовниками, по версії захисників Павличенків, міг бути причиною замаху на судді. Сергій та Дмитро Павличкенки повністю відкидали свою участь в замаху на Зубкова, маючи «залізне» алібі та незаперечні докази власної невинуватості. Проте 2 жовтня Голосіївський суд міста Києва засудив Дмитра Павличенка до довічного ув’язнення, а його сина Сергія – до 13-річного терміну позбавлення волі. Після цього по всій країні відбулись велелюдні акції протесту на підтримку родини Павличенків, а згодом до українських футбольних фанатав приєднались ультрас з багатьох європейських країн. **Чергова всеукраїнська акція на підтримку родини Павличенків відбудеться в понеділок, 14 січня на Солом’янській площі міста Києва о 9:30.**
