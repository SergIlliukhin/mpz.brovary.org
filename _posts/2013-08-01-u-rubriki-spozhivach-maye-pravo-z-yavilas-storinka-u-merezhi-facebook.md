---
title: "У рубрики \"Споживач має право\" з'явилась своя сторінка у мережі Facebook"
date: 2013-08-01
categories: 
  - "kolonka-avtora"
tags: 
  - "brovary"
  - "vibir-redaktsiyi"
  - "zahist-prav-spozhivachiv"
  - "novini"
  - "spozhivach-maye-pravo"
  - "feysbuk"
---

[![Лого головне](https://mpz.brovary.org/wp-content/uploads/2013/08/Logo-golovne.jpg)](https://mpz.brovary.org/wp-content/uploads/2013/08/Logo-golovne.jpg)**За час існування рубрики "[Споживач має право](https://mpz.brovary.org/mayesh-pravo-znati-zapochatkovuye-novu-rubriku-spozhivach-maye-pravo/)" на її "гарячу електронну скриньку" надійшло чимало листів від наших читачів з проханнями допомогти розібратись у тій чи іншій ситуації, пов'язаній із захистом прав споживачів. І хоч дана рубрика була розрахована насамперед на броварського споживача, ми отримували листи від людей з різних куточків України. На кожне звернення ми намагалися дати вичерпні відповіді з порадами та роз'ясненнями у листах, а типові та показові випадки і ситуації щодо захисту споживацьких прав броварчан ми висвітлювали в [окремих статтях](https://mpz.brovary.org/tag/spozhivach-maye-pravo/).**

Зрозуміло, що з усіх звернень, які до нас надходять, зробити окремі публікації неможливо, проте часто-густо випадки, про які нам розповідають читачі, є повчальними або такими, про які варто знати широкому загалу. Тому, щоб суспільно важлива інформація не залишалась лише у нашій електронній переписці, ми вирішили створити публічну сторінку рубрики "Споживач має право" у соціальній мережі Facebook.

Ми дуже сподіваємось, що сторінка "**[Споживач має право - Бровари](https://www.facebook.com/SpozivacMaePravoBrovari)**" дійсно стане простором для спілкування броварських споживачів, місцем обміну досвідом та корисними порадами, майданчиком для поширення "гарячої" інформації про злісних порушників прав споживачів тощо.

На сторінці «Споживач має право – Бровари» можна:

- розповідати про випадки порушень прав споживачів з боку броварських підприємців;
- ділитись успішним досвідом вирішення проблемних ситуацій у сфері захисту прав споживача;
- оперативно попереджувати броварчан про злісних порушників прав споживачів у нашому місті;
- отримувати цікаву та корисну інформацію загального характеру на тему захисту прав споживачів.

[![Фейсбук - Споживач](https://mpz.brovary.org/wp-content/uploads/2013/08/Feysbuk-Spozhivach.png)](https://mpz.brovary.org/wp-content/uploads/2013/08/Feysbuk-Spozhivach.png)

 Тож запрошуємо вас приєднатися до цієї фейсбук-сторінки, перейшовши за [цим посиланням](https://www.facebook.com/SpozivacMaePravoBrovari) та натиснувши "Подобається"!

> **_Створюючи цю сторінку, ми хочемо насамперед спонукати броварчан активніше відстоювати свої споживацькі права, підвищити їх рівень правової свідомості, озброїти знаннями та навичками по захисту своїх прав, і як наслідок -  спільними зусиллями істотно підвищити якість надання послуг у нашому місті._**
