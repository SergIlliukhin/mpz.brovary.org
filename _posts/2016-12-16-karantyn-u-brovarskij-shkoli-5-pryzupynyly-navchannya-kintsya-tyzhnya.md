---
title: "Карантин: у броварській школі №5 призупинили навчання до кінця тижня"
date: 2016-12-16
categories: 
  - "brovary"
  - "novyny"
tags: 
  - "brovary"
  - "grvi"
  - "gryp"
  - "karantin"
  - "novini"
  - "shkola-5"
---

**Враховуючи наростаючу інтенсивність захворюваності на грип та ГРВІ у школі №5 призупинено навчання. Про це йдеться в [розпорядженні](http://brovary-rada.gov.ua/documents/26322.html) міського голови на офіційному сайті Броварської міськради.**

Як зазначено в документі, з метою попередження епідеміологічних ускладнень серед учнів, навчально-виховний процесс у Броварській школі №5 призупиняється **з** **15 по 19 грудня**. Заняття відновляться, коли поріг захворюваності буде знижено.

Нагадаємо, що під час оперативної наради за участі міського голови міста, яка відбулась у понеділок, 12 грудня, головним санітарним лікарем Броварів Віталієм Прокопенко було [зазначено](https://mpz.brovary.org/spalah-zahvoryuvanosti-na-gryp-u-brovarah-ochikuyut-na-novyj-rik/), що рівень захворюваності в Броварах нижчий епідеміологічного порогу. Але вже в кінці грудня – на початку січня очікують спалах грипу. 

Як повідомлялось раніше, згідно з [розпорядженням](http://brovary-rada.gov.ua/documents/26289.html) міського голови, навчання в закладах освіти дозволили призупиняти у випадках, якщо кількість хворих перевищує **30%**. Також на карантин [закривали](https://mpz.brovary.org/v-brovarskij-gimnaziyi-im-s-olijnyka-pryzupynyly-navchannya-kintsya-tyzhnya/) гімназію ім.Олійника.
