---
title: "Хто міг замовити напад? - версія Різаненка"
date: 2012-02-06
author: 
  username: "pravoZnaty"
  display_name: "Маєш право знати"
tags: 
  - "novini"
  - "rizanenko"
  - "simutin"
  - "troshhenko"
  - "fedorenko"
---

![](https://mpz.brovary.org/wp-content/uploads/2012/02/Невідомий1.jpg "Невідомий")Сьогодні нарешті з'явився коментар опозиційного депутата Павла Різаненка, на якого минулого тижня було здійснено [зухвалий напад](https://mpz.brovary.org/novini/%d0%bf%d0%be%d0%b1%d0%b8%d1%82%d0%be-%d0%be%d0%bf%d0%be%d0%b7%d0%b8%d1%86%d1%96%d0%b9%d0%bd%d0%be%d0%b3%d0%be-%d0%b4%d0%b5%d0%bf%d1%83%d1%82%d0%b0%d1%82%d0%b0-%d0%b1%d1%80%d0%be%d0%b2%d0%b0%d1%80/ "Здійснено напад на опозиційного депутата Броварської міської ради") біля під'їзду будинку.

У [повідомленні на своєму блозі](http://rizanenko.org/ya-povyazuyu-napad-vyklyuchno-z-deputatskoyu-diyalnistyu.html "Павло Різаненко про напад на нього") Різаненко розповідає, що напад він пов'язує виключно зі своєю депутатською діяльністю.

Павло Олександрович повідомляє, що у нього є вмотивована версія стосовно того, хто міг бути замовником даного нападу. <!--more-->

> Різаненко спростував повідомлення деяких ЗМІ стосовно того, що замовником міг бути **Сергій Федоренко** - підозр стосовно очільника броварської "Партії Регіонів" у нього не має.

Натомість є серйозні підстави вважати, що за організацією нападу стоїть інший дуже впливовий у місті депутат, причетний до більшості гучних земельних зловживань, розслідуванням яких уже більше півроку займається Різаненко. Прізвище і партійну приналежність можливого замовника Різаненко не називає, але дає зрозуміти, що ця людина тісно пов'язана з будівельним бізнесом і має дуже серйозні зв'язки у правоохоронних органах.

На минулій [(позачерговій) сесії 24.01.2012 року](https://mpz.brovary.org/novini/video-miska-rada-24-01-2012/ "ВІДЕО: Позачергове 18-те сесійне засідання Броварської міської ради") розгорілася палка дискусія навколо ділянки 1,4га біля ТРЦ "Термінал" (вул.Черняхівського, 36), яку безкоштовно, без жодного аукціону Броварська міська рада надавала в оренду **ТОВ "Компанія Промкомплект"** на 5 років для будівництва і обслуговування багатоквартирної житлової забудови.

<iframe src="http://www.youtube.com/embed/jBs59PiXQ2g" frameborder="0" width="560" height="315"></iframe>

Депутат **Різаненко** звернув увагу, що підставою для надання дозволу на розробку проекту землеустрою стало те, що на ділянці буцімто розміщено майно ТОВ "Компанія Промкомплект" - недобудований житловий будинок. Однак при візуальному огляді ділянки жодного майна на ній не було виявлено. Тобто дозвіл було надано безпідставно. Також є підстави вважати, що засновником даного товариства є родич одного із депутатів.

Депутат **Роман Сімутін** додав, що їм було з'ясовано, що дане товариство не має дозволу на проводення будівельних робіт, мало того - уставний фонд даного товариства становить лише 100тис.грн., тому надаючи їм дозвіл на будівництво, депутати ставлять під загрозу кошти майбутніх інвесторів.

Пропозиції Різаненка відправити даний пункт рішення на довивчення та створити тимчасову слідчу комісію для розслідування обставин даної справи, були відхилені. Проект рішення було прийнято вцілому - рішення Броварської міської ради від [24.01.2012 №513-18-06](http://www.slideshare.net/sergIlliukhin/5131806-24012012 "Рішення міської ради")

Інформація про дану компанію: [ТОВ "Компанія Промкомплект"](https://mpz.brovary.org/wp-content/uploads/2012/02/ТОВ-Компанія-Промкомплект.jpg)

**P.S.** Це була версія Павла Різаненка - скоро чекайте на журналістське розслідування, в ході якого активісти "Маєш Право Знати" спробують встановити всіх осіб, які могли бути замовниками даного зухвалого нападу
