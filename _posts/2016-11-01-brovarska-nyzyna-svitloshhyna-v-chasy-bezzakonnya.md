---
title: "Броварська низина Світлощина в часи беззаконня"
date: 2016-11-01
author: 
  username: "malofienko"
  display_name: "Віктор Малофієнко"
categories: 
  - "kolonka-avtora"
---

 

Десятки років жителі історичної частини м. Броварів потерпають від збитків та незручностей, які завдає вода навесні при швидкому таненню снігу та після злив. До цих пір броварчани пам’ятають жахливе затоплення садиб в 2013 р. , коли будинки, гаражі, погреби, туалети залило водою. Нечистоти вийшли на поверхню. В стінах будівель з’явились тріщини. Зелені насадження захворіли і загинули. Причина – майже відсутня зливова каналізація в старій частині міста. Враховуючи, що наше місто розташоване на рельєфі з пологим нахилом в бік місцевої низини – урочище Світлощина і перепад висот становить 28 м, то проблеми підтоплення, як такої, взагалі бути не може.

До 60-х р.р. років минулого століття в місті діяла система земляних каналів – канав, по яким вода швидко стікала в броварську низину, розташовану між залізницею та вул. Маяковського. Її ємкості достатньо, щоб прийняти всю талу чи дощову воду міста. Далі річкою Осинкою вода стікала в Дніпро. Але в останні десятиліття в результаті не котрольованної забудови, не продуманого благоустрою канави засипали. Натомість, в замін майже нічого не побудували. В результаті утворились безстічні долини - блюдця, в яких і збирається вода. Крім того, в старій частині міста відсутня побутова каналізація.

Використана вода, злита в каналізаційні ями, насичує грунт вологою і земля не в змозі прийняти воду опадів. Всі ці роки очільники міста тільки розводили руками. Мов, на вирішення цієї проблеми коштів у бюджеті міста нема. Єдина надія – на інвестора.Ми пам’ятаємо, як в 2005 – 2010 рр. в місті закрутилась «земляна карусель». Сотні гектарів броварської землі переходили в чужі руки. Фірми ТОВ «Житлово-сервісна компанія» та ТОВ «Афродіта» - нинішні орендарі броварської низини, мабуть запізнились на торги, коли вже всі ласі шматки були роздані. Залишилась лише заболочена ділянка урочища Світлощина. Але, як відомо, в пристоличному регіоні малих річок, озер, боліт не буває. Є лише гектари поверхні землі під забудову! Так в 2005 р. з’явився інвестор, який за словами керівників міста побудується і вирішить проблему підтоплення міста. Спочатку передбачалося побудувати щось подібне до Київської Русанівки – елітне містечко, відділене від існуючої забудови каналом. Але, порахувавши можливі прибутки, інвестор змінив наміри на користь багатоповерхової забудови. На думку місцевих краєзнавців, експертів-гідротехніків така забудова може призвести до не передбачуваних екологічних наслідків. Справа в тому, що в цю долину стікають як поверхневі так і грунтові води міста. Спостерігається рух підземних потоків, наявність плавунів. Склад грунтів – важкий. В основному пиловидний пісок, дрібний пісок, супісок. Тому є небезпека, що навантаження на грунти від забудови ущільнить водоносні шари грунту та призведе до баражного ефекту (підземна дамба) і в результаті – підйому грунтових вод.

Вже 10 років громада оскаржує таку забудову долини. В останні роки, як наслідок економічної кризи, розмови про можливу забудову долини затихли. Але в січні 2016 р. броварців стривожив дивний стуків за огорожею ділянки орендаря. Як з’ясувалось, почалася забудова багатоповерхівками житлового масиву площею 80 га на 20 000 жителів. Занепокоєні громадяни звернулись до влади за роз’ясненням . Але конкретної відповіді не отримали. Довелось ініціативній групі «Старе місто» 9 місяців домагатись розгляду незаконного будівництва на засіданнях постійних комісій, сесіях міської ради, звертатись в місцеву, Київсбку обласну прокуратури, в інспекції Державного архбудконтролю (далі ДАБІ ), Київської області, ДАБІ України та інші установи. В результаті вдалося переконати керівників ДЕБІ України в незаконності даної забудови. Декларації на проведення робіт було анульовано.

В процесі вивчення ситуації з’ясувалось майже суцільне порушення забудовником норм містобудівного законодавства. Забудовником виявилась фірма ТОВ «Просперітатіс» , яка виконує свою діяльність на основі довіреностей орендарів ТОВ «Житлово-сервісна компанія» ( далі ТОВ «ЖСК»), так ТОВ «Афродіта». Генеральний підрядник – ТОВ «Єврокон-Україна».

В березні 2015 року правоохоронними органами було порушено кримінальну справу щодо зловживань при укладенні договору аренди цієї земельної ділянки від 2006 р. між Броварською міською радою( далі БМР) та ТОВ «ЖСК» і ТОВ «Афродіта». Фабула справи : Невстановлена особа підробила документи землеустроїв на користь ТОВ «ЖСК» та ТОВ «Афродіта». До цього часу ведеться дослідження справи. Суть питання полягає в тому, що в склад земель арендованної ділянки включенно наявні водовідвідні канали, які відносяться до земель водного фонду і використання їх під забудову не допускається.

Згідно договору про співпрацю від 2005 р. БМР з ТОВ «ЖСК» та ТОВ «Афродітою» стосовно використання земельної ділянки орендарі в 2007р. розробили Детальний план території забудови частини ІІ житлового району (далі ДПТ), але при цьому було змінено цільове призначення земельної ділянки з індивідуальної, громадської забудови на багатоповерхову, що є порушенням законодавства.

На звернення громадськості міста щодо можливого загострення проблеми підтоплення від забудови, Міністерство охорони навколишнього природнього середовища через Держуправління екологічної інспекції відкликало висновки екологічної експертизи проекту ДПТ і зобов’язало замовникам не очікуючи наступних стадій проектування провести дослідження можливого впливу від забудови на прилеглі території. Але цього не було зроблено. Тобто ДПТ ділянки є не діючий і умови для розробки проектної документації відсутні.

Не звертаючи уваги на не виконання Припису екологічної інспекції, заперечення громадськості щодо забудови Світлощини, зазначені в рішеннях громадських слухань 2013 р. , при обговоренні змін до Генерального плану міста в 2014р. , на засіданні інвестиційної ради міста в листопаді 2015 р. було вирішено «Вважати можливим будівництво … при умові завершення робіт по інженерній підготовці території та забезпеченні прийняття, транзиту та скиду вод з території забудови. Головний архітектор міста Рибакова Л.Є. видала містобудівні умови та обмеження для розробки проекту та будівництва.

Забудовник свідомо занизив категорію складності робіт з V на ІІІ . Це дало можливість, при відсутності проектної документації, висновків експертизи отримати декларації на проведення будівельних робіт. Але ж знову порушення. Договором про співпрацю від 2005 р. вимогою ДПТ від 2007 р., рішенням інвестиційної ради міста від 2015 р. передбачено першочергове проведення інженерного захисту території та забезпечення водовідведення з прилеглої водозбірної площі м. Броварів. Натомість інвестор почав будувати три 7 – ми поверхових будинки, попередньо продаючи непобудовні квартири.

В зв’язку з зазначеними порушеннями за ініціюванням робочої групи з перевірки законності будівництва , рішенням постійної комісії з питань земельної відносин, будівництва та архітектури 12.04.16 р. було відкликано містобудівні умови на об’єкти забудови. Замість того, щоб якось узгодити вирішення зазначених порушень забудовник надіслав до міської ради лист з погрозою звернутись до суду на посадових осіб та громадських діячів.

На звернення громадськості місцева прокуратура, поліція, працівники ДАБІ, екологічної інспекції, маючи відповідну ухвалу суду, намагались провести перевірку щодо дотримання діючого законодавства на місці будівництва. Майже 7 годин працівники інспекцій разом з прокурором, нарядом поліції чекали під парканом дозволу зайти на територію будівельного майданчика. Але керівництво забудовника так і не з’явилось.

Було складено відповідний акт стосовно протиправних дій забудовника. За наполяганням громадськості , відповідно до доручення ДАБІ України місцева інспекція ДАБІ таки провела перевірку забудови. Було встановлено, що будівництво не відповідає ІІІ-й категорії складності і наказом від 22.08.2016 р. декларацій на будівництво було скасовано . Тобто юридично будівництво було зупинено. Також було доручено ДАБІ Київської області провести перевірку документації на відповідність забудови V категорії складності. Таке будівництво потребує наявності повної проектної документації на комплексну забудову, проведенні експертизи і отримання Дозволу на проведення будівельних робіт. Але до цього часу перевірку не проведено.

А що ж забудовник? Спокійно продовжує будувати. Вже перекрито 4-й поверх будинку. І де гарантія, що за парканом будується не 7-ми, а 20-ти поверховий будинок!

Як стало відомо, забудовник звернувся до Адміністративного суду м. Києва на дії місцевої ДАБІ. Ухвалою суду від 28.09.16 р. було зупинено дію Наказу «Про скасування декларацій на проведення будівельних робіт» і заборонено посадовим особам зупиняти будівельні роботи. Тобто самий «справедливий» суд заборонив ДАБІ міської ради виконувати свої професійні повноваження. Вся ця гра в беззаконня свідчить про наявність у забудовниках покровителів на Печерських пагорбах.

А що ж проблема підтоплення міста? Забудовник збирається лише прийняти зливові води у три приймальні колодязі на межі забудови та з вул. Київської , очистити їх і насосами скинути їх вздовж залізниці в р. Дарничанку. Як уже відзначалось, проблема підтоплення пояснюється відсутністю системи водовідвідних каналів по місту, які забудовник будувати і не збирається. Тобто наші проблеми залишаються не вирішеними.

Народна мудрість, як завжди, права «Спасіння потопаючого – справа рук самого потопаючого». 12.10.16 р. відбулася презентація проекту ТЕО зливової каналізація м. Броварів та проект розчищення р. Осинки від залізниці до с. Княжичі і далі в район Биківні. Проектами передбачається влаштування системи каналів по місту та зниження рівня води в р. Осинка на 2 метри, що забезпечить природній стік води. Програмою «Оздоровлення басейну р. Дніпра» до 2021 р. передбачено використати 35 млн. грн. на вирішення проблеми підтоплення в місті Бровари.

Нині наше суспільства проживає в умовах дикого капіталізму. Рушійною силою суспільних процесів виступають суспільні, комерційні чи особисті інтереси. Місто передало орендарям ТОВ «ЖСК» і ТОВ «Афродіта» 80 га комунальної землі ринковою вартістю близько 400 млн. грн. Натомість реального вирішення наболілої проблеми підтоплення міста очікувати не доводиться. Тобто від цієї співпраці місто крім головного болю нічого не отримало. Громадськість бачить один вихід – в зв’язку з численними порушеннями містобудівного законодавства, невиконанням зобов’язань , зазначених в договорах про співпрацю, про оренду землі, не коректну поведінку орендарів, розпочати процедуру розірвання договору оренди з ТОВ «ЖСК» і ТОВ «Афродіта».
