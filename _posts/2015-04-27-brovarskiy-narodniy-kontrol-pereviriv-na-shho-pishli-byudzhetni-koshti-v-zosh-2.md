---
title: "\"Броварський народний контроль\" перевірив, на що пішли бюджетні кошти в ЗОШ №2"
date: 2015-04-27
author: 
  username: "pravoznaty"
  display_name: "Маєш право знати"
categories: 
  - "hromada"
tags: 
  - "asotsiatsiya-batkiv"
  - "brovary"
  - "brovarskiy-narodniy-kontrol"
  - "zosh-2"
  - "novini"
  - "osvita"
coverImage: "wp-content/uploads/2015/04/IMG_5451.jpg"
---

**[![школа№2_3](https://mpz.brovary.org/wp-content/uploads/2015/04/IMG_5451.jpg)](https://mpz.brovary.org/wp-content/uploads/2015/04/IMG_5451.jpg)"Броварський народний контроль" разом з представником "Асоціації батьків міста Бровари" вирушив з перевіркою до однієї з броварських шкіл, а саме ЗОШ №2. Активісти роздивлялися, що було відремонтовано, які проблеми ще існують, а також поспілкувалися з директором навчального закладу Оксаною Миколаївною Мельник.**

У звіті про візит на [офіційному сайті ГО "Броварський народний контроль"](http://nk.mybrovary.com/sekreti-vedennya-gospodarstva-vid-direktora-shkoli-2/) зазначено, що в 2012 році з міського бюджету на ремонт ЗОШ №2 було виділено **215 264 грн** (145 190 - на ремонт спортивного майданчику та 70 074 - на капітальний ремонт системи опалення школи).

> За словами директора школи Мельник Оксани Миколаївни встановлювався спортивний майданчик дуже давно, у зимню пору року, покриття його було в аварійному, і навіть травматично-небезпечному стані, і зовсім не відповідало санітарно-технічним нормам. Під час дощу на майданчику збиралися калюжі, які потім довго висихали.
> 
> На сьогоднішній день майданчик виглядає рівно, покриття, згідно акту виконаних робіт, італійського виробництва. Огорожа дефектів не має, пофарбована, хоча ставили її набагато раніше, і підтримується вона кожного року вже за рахунок ремонту та підфарбовування самою школою.
> 
> Після ремонту, вода на майданчику ніколи не застоюється, адже саму площу майданчику підняли за рахунок відповідного дренажу.
> 
> Загалом, завантаженість другої школи дуже висока, діти навчаються в 2 зміни, тому при погоді спортивний майданчик використовується повний день на уроках фізичного виховання та заняттях групи подовженого дня.
> 
> Отже, майданчик відремонтовано, як на наш погляд, то він дещо маленький, адже територія школи дозволяє і більший зробити. Але це не було встановлення нового майданчику, тож тут сказати більше нічого.

[![школа№2_1](https://mpz.brovary.org/wp-content/uploads/2015/04/IMG_5472.jpg)](https://mpz.brovary.org/wp-content/uploads/2015/04/IMG_5472.jpg)

> Під капітальним ремонтом системи опалення, проведеним в минулому році, розуміється встановлення нового тепло лічильника.
> 
> В роботи, проведені підрядником (ТОВ «Енергосервіс») входило: демонтаж труб старого опалення, заміна його на нові та встановлення самого теплолічильника.
> 
> За словами директора, завдяки датчикам нововстановленого теплолічильника автоматично регулюється подача тепла відповідно до температури навколишнього середовища, і якщо раніше, в окремих частинах школи було прохолодно, то в цьому році такого явища вже не спостерігалося.
> 
> На цьому, наша перевірка можливо б і закінчилась, але за згодою директора ми пройшлися по приміщенню і території школи.

[![школа№2_2](https://mpz.brovary.org/wp-content/uploads/2015/04/113.jpg)](https://mpz.brovary.org/wp-content/uploads/2015/04/113.jpg)

Більше інформації про візит активістів до броварської ЗОШ №2 ви можете побачити за посиланням: ["Броварьский народний контроль"](http://nk.mybrovary.com/sekreti-vedennya-gospodarstva-vid-direktora-shkoli-2/)

**Фото з сайту ГО "Броварьский народний контроль"**
