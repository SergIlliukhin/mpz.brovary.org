---
title: "Координатора “Наступу” визнали винним у «хуліганстві» за коментар телеканалу ТВі про масажиста Азарова. ФОТО, ВІДЕО"
date: 2012-08-29
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "vibir-redaktsiyi"
  - "nastup"
  - "sud"
  - "fedorenko"
---

**[![](http://www.nastup.info/wp-content/uploads/2012/08/DSC_0041.jpg "DSC_0041")](http://www.nastup.info/wp-content/uploads/2012/08/DSC_0041.jpg)**

Передруковую репортаж nastup.info з учорашнього судового засідання, на якому розглядалась моя справа за "хуліганство", а фактично за надання коментаря телеканалу ТВі про Сергія Федоренка. Також перед самим засіданням відбулась презентаційна прес-конференція Громадянської кампанії "Наступ".

 

**Суд не взяв до уваги відео, яке підтверджує повну невинуватість Качора, відмовився заслухати свідків події – журналістів телеканалу ТВі, та навіть не дозволив стороні захисту ознайомитись з матеріалами справи. <!--more-->**

_«Справа Качора – очевидне замовлення кандидата від влади по 97-му виборчому округу Сергія Федоренка, більш відомого як особистий масажист прем’єра Азарова»._ Про це заявив політолог та експерт **Євген Золотарьов** під час прес-конференції Громадянської кампанії «Наступ» у Броварах, 28 серпня, що відбулась безпосередньо перед судовим засіданням, в якому розглядалась справа проти місцевого журналіста, координатора міської кампанії на захист чесних виборів **Андрія Качора.** Качора звинувачували за ст.173 Адміністративного Кодексу «хуліганство». Журналісту [інкримінувалось порушення громадського порядку, хуліганство та «образливу поведінку та нав’язування своєї волі оточуючим»](http://www.nastup.info/?p=188) під час надання ним коментаря телеканалу ТВі про фінансові зловживання в Броварах з боку особистого масажиста Азарова Сергія Федоренка. Крім того, журналіста також звинуватили в заподіянні матеріальної шкоди підприємству Федоренка ПП «Феско» на суму в 150 гривень: за версією обвинувачення, Качор зламав лямку дверей кабінету «масажиста тіла №2». Відразу після інциденту, [журналіста незаконно намагались затримати відразу кілька груп правоохоронців та співробітників ДСО.](https://mpz.brovary.org/yak-na-mene-vlashtuvali-oblavu-brovarski-pravoohorontsi-foto-video/)

[![](http://www.nastup.info/wp-content/uploads/2012/08/DSC_4868.jpg "DSC_4868")](http://www.nastup.info/wp-content/uploads/2012/08/DSC_4868.jpg)

Сам обвинувачуваний пов’язує дану справу виключно зі своєю журналістською та громадською діяльністю. У Броварах Качор відомий гострими журналістським розслідуваннями про фінансові та земельні махінації міських посадовців, зокрема голови осередку ПР, кандидата в парламент від влади Сергія Федоренка. Крім того, за кілька днів до порушення проти нього справи, Качор ініціював створення громадянської кампанії на захист чесних виборів «Наступ» та разом з однодумцями організував [презентаційну акцію кампанії.](http://www.nastup.info/?p=179) На другий день після публікації відео з акції Качору була вручена повістка до суду.

<iframe src="http://www.youtube.com/embed/04utsHxgECA" frameborder="0" width="560" height="315"></iframe>

На прес-конференції перед приміщенням броварського суду, в якому незадовго до цього засудили до 14 років ув’язнення Віталія Запорожця, Качор заявив, що повністю заперечує свою вину, проте готовий до найсуворішого рішення суду. _«Я свідомий того, що подібними справами броварська влада наївно намагається залякати та «зламати» усю активну громадськість міста. Для місцевих «регіоналів» - звідки й надійшло замовлення ув’язнити мене за «нахабство» на всю країну критикувати їхнього «пахана» Федоренка – такий методі політичних розправ особливо актуальний напередодні парламентських виборів. Масажист Азарова Федоренко, котрий відомий захопленням місцевих шкільних басейнів та спробою приватизації місцевого центрального парку абсолютно не сприймається бровар чанами як вірогідний депутат ВР від їхнього виборчого округу. Тому владі принципово знищити будь-які форми протесту ще на стадії їхнього зародження, котрі потім зможуть протидіяти масовим фальсифікаціям в день голосувань, які обов’язково будуть 28 жовтня у Броварах з огляду на занадто низький рейтинг кандидата від ПР масажиста Азарова»._

[![](http://www.nastup.info/wp-content/uploads/2012/08/DSC_4929.jpg "DSC_4929")](http://www.nastup.info/wp-content/uploads/2012/08/DSC_4929.jpg)

[![](http://www.nastup.info/wp-content/uploads/2012/08/DSC_4870.jpg "DSC_4870")](http://www.nastup.info/wp-content/uploads/2012/08/DSC_4870.jpg)

[![](http://www.nastup.info/wp-content/uploads/2012/08/DSC_4925.jpg "DSC_4925")](http://www.nastup.info/wp-content/uploads/2012/08/DSC_4925.jpg)

До всього, під час прес-конференції «Наступ» презентував свій [перший проект «Амністія».](http://www.nastup.info/?p=92) Наступівці вважають владу в Броварах окупаційною та висувають усім причетним до Партії регіонів ультиматум до 18 вересня вийти з усіх органів, котрі так чи інакше пов’язані з місцевою владою чи ПР. Ті, хто цього не зроблять, будуть внесені до Чорних списків «Наступу» і проти них буде задіяний увесь арсенал ненасильницького спротиву.

[![](http://www.nastup.info/wp-content/uploads/2012/08/DSC_4935.jpg "DSC_4935")](http://www.nastup.info/wp-content/uploads/2012/08/DSC_4935.jpg)

[![](http://www.nastup.info/wp-content/uploads/2012/08/DSC_4907.jpg "DSC_4907")](http://www.nastup.info/wp-content/uploads/2012/08/DSC_4907.jpg)

Під час судового засідання суддя відмовився взяти до уваги відеоматеріали сторони захисту, котрі повністю підтверджують невинуватість журналіста. Також суддя відмовився заслухати покази свідків події, журналістів телеканалу ТВі Марії Усенко та Анни Скибенко. Крім того служитель Феміди відмовив представнику інтересів ознайомитись з матеріалами справи, що розглядалась.

<iframe src="http://www.youtube.com/embed/cqmyrz0PI-A" frameborder="0" width="420" height="315"></iframe>

На суді Качор повністю заперечував свою вину, вимагав виправдати його по всім пунктам обвинувачення та заявив, що справа є політично вмотивованою з метою тиску на нього як незалежного журналіста та громадського діяча.

[![](http://www.nastup.info/wp-content/uploads/2012/08/DSC_5055.jpg "DSC_5055")](http://www.nastup.info/wp-content/uploads/2012/08/DSC_5055.jpg)

[![](http://www.nastup.info/wp-content/uploads/2012/08/DSC_5080.jpg "DSC_5080")](http://www.nastup.info/wp-content/uploads/2012/08/DSC_5080.jpg)

[![](http://www.nastup.info/wp-content/uploads/2012/08/DSC_5113.jpg "DSC_5113")](http://www.nastup.info/wp-content/uploads/2012/08/DSC_5113.jpg)

Після більш ніж півторагодинного перебування в нарадчій кімнаті, суддя зачитав ухвалу: визнати винним журналіста в хуліганських діях, нанесенні майнової шкоди підприємству масажиста Азарова та присудити йому адміністративне покарання. З огляду на те, що Качор вперше притягується до адміністративної відповідальності та має позитивну характеристику за місцем проживання – присудити йому штраф у вигляді шести неоподаткованих мінімумів загальної сумою в 102 гривні.

[![](http://www.nastup.info/wp-content/uploads/2012/08/DSC_5132.jpg "DSC_5132")](http://www.nastup.info/wp-content/uploads/2012/08/DSC_5132.jpg)

[![](http://www.nastup.info/wp-content/uploads/2012/08/DSC_5135.jpg "DSC_5135")](http://www.nastup.info/wp-content/uploads/2012/08/DSC_5135.jpg)

[![](http://www.nastup.info/wp-content/uploads/2012/08/DSC_0142.jpg "DSC_0142")](http://www.nastup.info/wp-content/uploads/2012/08/DSC_0142.jpg)

Після винесення рішення, ситуацію прокоментував прес-секретар Громадянської кампанії «Наступ» **Тарас Шако.** _«Рішення суду можна вважати компромісним. Вочевидь, «регіонали» в кулуарному порядку вимагали від суду максимального покарання Качору у вигляді арешту на 15 діб. Проте справа за кілька днів набула неабиякого розголосу в Броварах та у всеукраїнських ЗМІ, тому під тиском громадськості та преси суддя не наважився «закрити» журналіста в КПЗ та обмежився мало не мінімальним покаранням, котре передбачає дана стаття Кодексу. З іншого боку, незважаючи на наявність «залізобетонних» доказів, котрі підтверджують повну невинуватість Качора, суд таки визнав журналіста винним. Таке рішення – це сигнал для всіх броварчан: будь хто, котрий намагається викривати злочини місцевої влади, піддасться переслідуванням в т.ч. в судовому порядку. Проблема для місцевих «регіоналів» лиш в тому, що такі події замість того, аби нас злякати, лише додають мотивації – значить ми все робимо правильно і влада нас панічно боїться»._

[![](http://www.nastup.info/wp-content/uploads/2012/08/DSC_0111.jpg "DSC_0111")](http://www.nastup.info/wp-content/uploads/2012/08/DSC_0111.jpg)

Андрій Качор заявив, що буде оскаржувати судову ухвалу в апеляційному порядку і добиватиметься виправдання по всім пунктам обвинувачення. Крім того, з огляду на те, що сталося, Громадянська кампанії «Наступ» готує низку протестних акцій прямої дії проти свавілля місцевого осередку Партії регіонів.

**Додаткова інформація:**

Андрій Качор, координатор ГК «Наступ» 068 125 30 81

Тарас Шако, прес-секретар ГК «Наступ» 063 102 67 89

Фото Марії Придьми, Дениса Бойка, Світлани Яцив
