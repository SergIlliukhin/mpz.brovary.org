---
title: "АНОНС: 11 квітня підписи за перевірку стану повітря збиратимуть на Грушевського"
date: 2017-04-09
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "eko-brovary"
  - "zbir-pidpisiv"
  - "novini"
  - "perevirka-stanu-povitrya"
coverImage: "wp-content/uploads/2015/02/kotelni_4.jpg"
---

**У вівторок, 11 квітня відбудеться друга зустріч, на якій збиратимуть підписи за перевірку стану повітря в Броварах. Пройде вона на вулиці Грушевського.**

Нагадаємо, 3 квітня біля ЖК "Купава" та розташованої поряд котельні "Фелікс Енерджі" [відбулася](https://mpz.brovary.org/brovaram-perehopylo-duh-vidbulasya-persha-zustrich-ta-zbir-pidpysiv-shhodo-stanu-povitrya-foto/) перша зустріч активістів та депутатів, які опікуються екологічною ситуацією в місті. Броварчани останніми роками скаржаться на поганий стан повітря, на хімічні запахи та смог. Члени ГО "Еко Бровари" вирішили ініціювати перевірку стану повітря в місті та збирають підписи мешканців. У планах активістів декілька зустрічей по всьому місту. Наступна відбудеться у вівторок, **11 квітня**, о **19:00** за адресою: **вул. Грушевського**, між будинками **13-А** та **15-Б**. Активісти також запрошують мешканців будинків 13-А, 15-Б, 19, 21 та 23.

[![](https://mpz.brovary.org/wp-content/uploads/2017/04/ogoloshennya.jpg)](https://mpz.brovary.org/wp-content/uploads/2017/04/ogoloshennya.jpg)
