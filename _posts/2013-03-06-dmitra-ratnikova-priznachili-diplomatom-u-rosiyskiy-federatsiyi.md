---
title: "Дмитра Ратнікова призначили дипломатом у Російській Федерації"
date: 2013-03-06
author: 
  username: "SergIlliukhin"
  display_name: "Сергій Іллюхін"
tags: 
  - "vibir-redaktsiyi"
  - "vibori-2012"
  - "diplomat"
  - "komitet-oporu-diktaturi"
  - "novini"
  - "posolstvo"
  - "ratnikov"
---

[![Дмитро Ратніков](https://mpz.brovary.org/wp-content/uploads/2013/03/ratnikov_D.jpg)](https://mpz.brovary.org/wp-content/uploads/2013/03/ratnikov_D.jpg)**Міністерство закордонних справ України призначило Дмитра Ратнікова співробітником Посольства України у Російській Федерації.** Спочатку інформація про це з'явилася на [сайті посольства](http://russia.mfa.gov.ua/ua/embassy/diplomats), а пізніше її підтвердив Департамент інформаційної політики Міністерства закордонних справ України.

Як повідомляється у відповіді МЗС на інформаційний запит журналістів МПЗ, Ратніков Дмитро Геннадійович обіймає посаду радника-посланника з економічних питань Посольства України у Російській Федерації.

[![Відповідь МЗС](https://mpz.brovary.org/wp-content/uploads/2013/03/ratnikov.jpg)](https://mpz.brovary.org/wp-content/uploads/2013/03/ratnikov.jpg)

Нагадаємо, Дмитро Ратніков є обраним броварчанами депутатом Київської обласної ради. Також він був одним з кандидатів у народні депутати по округу №97 на виборах 2012 року і посів 4 місце, отримавши 12% голосів виборців. У біографії кандидата, [розміщеній](http://www.cvk.gov.ua/pls/vnd2012/WP407?PT001F01=900&pf7201=1032) на сайті ЦВК, сказано, що він є членом політичної партії "Європейська партія України". На виборах Дмитро Геннадійович позиціонувався як опозиційний кандидат та [заявляв про наміри](https://mpz.brovary.org/kandidat-v-brovarskiy-kod-dmitro-ratnikov-chlen-fraktsiyi-partiyi-regioniv-dokument-video/) вступити до Комітету опору диктатурі.

> Варто зазначити, що у біографії Дмитра Ратнікова відсутня інформація про те, що він є співробітником Міністерства закордонних справ - отже, Дмитро Геннадійович був призначений дипломатом одразу після виборів.
