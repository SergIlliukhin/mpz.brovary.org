---
title: "Толока «по-сусідськи», або Як броварчани святково провели «День сусіда»"
date: 2015-03-24
author: 
  username: "simutin"
  display_name: "Роман Сімутін"
categories: 
  - "kolonka-avtora"
coverImage: "wp-content/uploads/2015/03/DSC_1849.jpg"
---

[![День сусіда](https://mpz.brovary.org/wp-content/uploads/2015/03/den-susyida.jpg)](https://mpz.brovary.org/wp-content/uploads/2015/03/den-susyida.jpg)**Хто такі сусіди? Це люди, яким випала доля жити поруч. Сусіди бувають хороші та добрі. А трапляється й навпаки. А ще вони бувають "невидимі" для вас. А ви – для них. Щоб виправити останнє, у суботу, 21 березня, ми з групою однодумців прибули до будинків 13 і 13А по вул. Кирпоноса. Активні броварчани, яким ще заздалегідь було відоме місце проведення незвичайного для міста заходу, вже чекали нас біля під’їздів.**

\[caption id="attachment\_35173" align="aligncenter" width="600"\][![DSC_1734](https://mpz.brovary.org/wp-content/uploads/2015/03/DSC_1734.jpg)](https://mpz.brovary.org/wp-content/uploads/2015/03/DSC_1734.jpg) Ці люди ще не знають, що на них чекає не зовсім те на що вони очікують\[/caption\]

Яке ж було їх здивування, коли з автомобіля ми почали розвантажувати розкладні столи, мангал, музичну апаратуру, і навіть повітряні кульки. І тільки вже потім усе те, що вони звикли бачити для спільного прибирання території.

[![DSC_1744](https://mpz.brovary.org/wp-content/uploads/2015/03/DSC_1744.jpg)](https://mpz.brovary.org/wp-content/uploads/2015/03/DSC_1744.jpg)

\[caption id="attachment\_35170" align="aligncenter" width="397"\][![DSC_1748](https://mpz.brovary.org/wp-content/uploads/2015/03/DSC_1748.jpg)](https://mpz.brovary.org/wp-content/uploads/2015/03/DSC_1748.jpg) Ігор Кіт - сама його пропозиція стала поштовхом для проведення Дня Сусіда. Подібний захід реалізується вперше не лише в нашому місті, а й в країні в цілому.\[/caption\]

Особливо потішила дітвора. Вона першою з’явилася на толоку, та ще й зі своїм «реманентом» - маленькими лопатками, граблями. Гарний приклад декому із дорослих. Уже потім почали підтягуватися й інші мешканці будинків. А коли залунала музика (що досить незвично для толоки), то бажаючих долучитися стало в рази більше.

[![DSC_1733](https://mpz.brovary.org/wp-content/uploads/2015/03/DSC_1733.jpg)](https://mpz.brovary.org/wp-content/uploads/2015/03/DSC_1733.jpg)

\[caption id="attachment\_35203" align="aligncenter" width="600"\][![DSC_1741](https://mpz.brovary.org/wp-content/uploads/2015/03/DSC_1741.jpg)](https://mpz.brovary.org/wp-content/uploads/2015/03/DSC_1741.jpg) Сім'я, яка першою з'явилась нам на допомогу, навіть з маленькою донечкою. Приклад усьому будинку\[/caption\]

Згодом, коли «армія» борців зі стихійними звалищами була повністю укомплектована, усі рушили до ділянки за гаражами, де гори сміття пролежали, мабуть, обидві революції, а до того - наносилися роками. Ну й назва «стихійні», як ви розумієте, має дуже умовний характер...

\[caption id="attachment\_35175" align="aligncenter" width="600"\][![DSC_1757](https://mpz.brovary.org/wp-content/uploads/2015/03/DSC_1757.jpg)](https://mpz.brovary.org/wp-content/uploads/2015/03/DSC_1757.jpg) "саме з'явилося"\[/caption\]

Але – що було, то було. Головне – що попереду. Попереду ж – завзяття, бажання,  з яким приступили до благородної справи – наведення ладу у місці проживання.  Дуже радував такий факт:  майже всі,  хто проходив повз нас,  невдовзі долучалися до роботи самі та кликали знайомих. Так зібралось понад 40 осіб. Не всі були  з цього району, та на цей час стали справжніми «сусідами». Тому по-сусідськи допомагали один одному у боротьбі за чистоту навколо своїх будинків.

[![DSC_1768-1024x678](https://mpz.brovary.org/wp-content/uploads/2015/03/DSC_1768-1024x6781.jpg)](https://mpz.brovary.org/wp-content/uploads/2015/03/DSC_1768-1024x6781.jpg)

\[caption id="attachment\_35186" align="aligncenter" width="600"\][![DSC_1801](https://mpz.brovary.org/wp-content/uploads/2015/03/DSC_1801.jpg)](https://mpz.brovary.org/wp-content/uploads/2015/03/DSC_1801.jpg) Андрій Балабаєв, один з організаторів заходу та Ігор Кіт за роботою\[/caption\]

\[caption id="attachment\_35179" align="aligncenter" width="397"\][![DSC_1771](https://mpz.brovary.org/wp-content/uploads/2015/03/DSC_1771-e1427131882996.jpg)](https://mpz.brovary.org/wp-content/uploads/2015/03/DSC_1771-e1427131882996.jpg) Оксана Зозуля, людина з активною громадянською позицією\[/caption\]

\[caption id="attachment\_35181" align="aligncenter" width="397"\][![DSC_1782](https://mpz.brovary.org/wp-content/uploads/2015/03/DSC_1782.jpg)](https://mpz.brovary.org/wp-content/uploads/2015/03/DSC_1782.jpg) Ігор Мельничук з команди організаторів Дня Сусіда, броварський активіст. Таких мішків ми назбирали близько 40.\[/caption\]

\[caption id="attachment\_35183" align="aligncenter" width="600"\][![DSC_1786](https://mpz.brovary.org/wp-content/uploads/2015/03/DSC_1786.jpg)](https://mpz.brovary.org/wp-content/uploads/2015/03/DSC_1786.jpg) Справа - Сергій Голець, активіст броварського Євромайдану\[/caption\]

\[caption id="attachment\_35178" align="aligncenter" width="600"\][![DSC_1764](https://mpz.brovary.org/wp-content/uploads/2015/03/DSC_1764.jpg)](https://mpz.brovary.org/wp-content/uploads/2015/03/DSC_1764.jpg) Юрій Чередник, депутат міськради і один з організаторів заходу та активіст Марія Придма\[/caption\]

 За декілька годин «знесли»  не одне звалище за гаражами, а потім ринулися наводити лад і біля погребів.  Дітвора збирала пляшки і дрібні залишки безкультур’я,  дорослі мішками виносили сміття, будівельний  мотлох,  сухий хмиз, і навіть старі гарбузи.

[![DSC_1808](https://mpz.brovary.org/wp-content/uploads/2015/03/DSC_1808.jpg)](https://mpz.brovary.org/wp-content/uploads/2015/03/DSC_1808.jpg)

[![DSC_1809](https://mpz.brovary.org/wp-content/uploads/2015/03/DSC_1809.jpg)](https://mpz.brovary.org/wp-content/uploads/2015/03/DSC_1809.jpg)

\[caption id="attachment\_35196" align="aligncenter" width="600"\][![DSC_1773](https://mpz.brovary.org/wp-content/uploads/2015/03/DSC_1773.jpg)](https://mpz.brovary.org/wp-content/uploads/2015/03/DSC_1773.jpg) Малеча була навіть активнішою за дорослих\[/caption\]

[![DSC_1761](https://mpz.brovary.org/wp-content/uploads/2015/03/DSC_1761.jpg)](https://mpz.brovary.org/wp-content/uploads/2015/03/DSC_1761.jpg)

Не обійшлося і без жертв:

[![DSC_1815](https://mpz.brovary.org/wp-content/uploads/2015/03/DSC_18151.jpg)](https://mpz.brovary.org/wp-content/uploads/2015/03/DSC_18151.jpg)

І декількох привалів.

[![DSC_1791](https://mpz.brovary.org/wp-content/uploads/2015/03/DSC_1791.jpg)](https://mpz.brovary.org/wp-content/uploads/2015/03/DSC_1791.jpg)

\[caption id="attachment\_35185" align="aligncenter" width="600"\][![DSC_1795](https://mpz.brovary.org/wp-content/uploads/2015/03/DSC_1795.jpg)](https://mpz.brovary.org/wp-content/uploads/2015/03/DSC_1795.jpg) Сік для найактивніших\[/caption\]

Працювали активно, дружно, протягом кількох годин.  За роботою  не помітили, що й полудень минув. У  повітрі смачно запахло …ковбасками. День сусіда передбачав не тільки спільну толоку, а й обідній стіл. Причому, збирали його теж гуртом, по-сусідськи. З дому несли все, що знадобилося як для такого дружнього застілля   - мариновані огірки й помідори,  компоти й  фрукти, печиво, різноманітні смаколики, що сподобалося найменшим учасникам дійства.

[![DSC_1830](https://mpz.brovary.org/wp-content/uploads/2015/03/DSC_1830.jpg)](https://mpz.brovary.org/wp-content/uploads/2015/03/DSC_1830.jpg)

\[caption id="attachment\_35193" align="aligncenter" width="600"\][![DSC_1825](https://mpz.brovary.org/wp-content/uploads/2015/03/DSC_1825.jpg)](https://mpz.brovary.org/wp-content/uploads/2015/03/DSC_1825.jpg) Головний кулінар за роботою\[/caption\]

Коли стіл нарешті накрили, уся сусідська братія з гордістю оцінила виконану роботу: «Ми це зробили! А зробили чимало. Навіть не віриться…», - чулося від присутніх. Дивуватися й справді було  чому, адже двір став чепурненьким, зовсім іншим. А біля гаражів назбирали сміття на 3-4 вантажівки.

Та головне не це. А те, що ці люди, можливо ще вчора навіть не знали один одного, а тільки сьогодні познайомилися. Сьогодні до всіх нас прийшло розуміння: як це чудово, коли поруч з тобою живуть люди, які небайдужі до свого дому. Люди, котрі вже сьогодні - завтра готові прийти на допомогу один одному. Як чудово просто спілкуватися про звичні побутовості, і просто так зібратися разом. Як це прекрасно -  дарувати радість своїм дітям, спільно і з користю проводити час разом з ними. Вже під час пікніку мами дітлахів по секрету сказали, що їх чада навіть "повилазили" з-за екранів комп\`ютерів і телевізорів, аби приєднатись до нас.

І вже наостанок  у багатьох виникло питання – а чи була це вже така звична усім «толока»?  Ні, це був День сусіда. А про прибирання нам, взагалі-то, повідомили лише згодом. Отакої…

\[caption id="attachment\_35200" align="aligncenter" width="600"\][![DSC_1841](https://mpz.brovary.org/wp-content/uploads/2015/03/DSC_1841.jpg)](https://mpz.brovary.org/wp-content/uploads/2015/03/DSC_1841.jpg) Такого столу це подвір'я ще не бачило\[/caption\]

\[caption id="attachment\_35194" align="aligncenter" width="600"\][![DSC_1849](https://mpz.brovary.org/wp-content/uploads/2015/03/DSC_1849.jpg)](https://mpz.brovary.org/wp-content/uploads/2015/03/DSC_1849.jpg) Слава Україні!\[/caption\]

P.S. Щиро дякуємо усім, хто долучився до заходу, зокрема колективу магазину «Оленка». Ми зробили велику і корисну роботу, познайомилися і гарно провели час, разом зробивши свій спільний вибір. Європейський вибір для нашого міста. Хоча це був перший подібний захід в нашому місті, сподіваюся, що його підхоплять й інші міста нашої Батьківщини. Усмішка, доброта, підтримка, доброзичливість – ось запорука нашої перемоги. А це все притаманно Дню сусіда.

Якщо вам сподобалась ідея і Ви маєте бажання провести  «День сусіда» у себе, напишіть  або зателефонуйте нам (098) 019-19-68. Саме зараз, у складний для країни час, люди навколо вас потребують  маленьких свят та підтримки, гуртування для благородних справ.
