---
title: "Коли прагнення танцю сильніше за інвалідний візок. ФОТОРЕПОРТАЖ"
date: 2016-02-24
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "konkurs"
  - "novini"
  - "tantsi"
---

**20 лютого у спорткомплексі “Світлотехнік”, що на Торгмаші, відбувся танцювальний конкурс “Star Dance 2016. Part 2”. Організаторами бально-спортивних змагань виступили танцювальні клуби  “Тандем” (Бровари) та “Денслайф” (Переяслав-Хмельницький) під егідою Всеукраїнської громадської організації “ЛФСТ”.**

![танці (4)](https://mpz.brovary.org/wp-content/uploads/2016/02/tantsi-4.jpg)

Участь у турнірі по спортивно-бальним танцям брали діти від 3 до 15 років, а також дорослі. Організатори заходу Олександри Горовецький та Яночок ділилися своїм враженнями та розповідали про змагання. За їх словами, у конкурсі “Star Dance 2016” прийняло близько 470 учасників з близько 25 колективів Броварів, Києва та Київської області а також гості зі Львова, Черкас.

![танці (9)](https://mpz.brovary.org/wp-content/uploads/2016/02/tantsi-9.jpg)

![танці (6)](https://mpz.brovary.org/wp-content/uploads/2016/02/tantsi-6.jpg)

Змагальна форма по спортивній системі. Конкурс проводиться в так званій категорії “школа танцю”, в якій всі учасники отримують призи, для того, щоб заохочувати молодих спортсменів.  Організатори сподівають, що це змагання стане традиційним для Броварів і збиратиме танцівників з усією країни. 

![танці (11)](https://mpz.brovary.org/wp-content/uploads/2016/02/tantsi-11.jpg)

![танці (7)](https://mpz.brovary.org/wp-content/uploads/2016/02/tantsi-7.jpg)

Оцінювали конкурс  команда ліцензованих суддів відповідних категорій. Крім задоволення діти отримали спеціальні нагороди. Учасників нагороджували дипломами, кубками, та призами. Як повідомляють організатори, захід пройшов  за підтримки депутата облради **Олега Іваненка.** Сам депутат теж був присутнім на заході, та сказав кілька слів на підтримку молодих талантів. Також депутат запросив усіх присутніх вшанувати хвилиною мовчання пам'ять Небесної сотні.

![танці (3)](https://mpz.brovary.org/wp-content/uploads/2016/02/tantsi-3.jpg)

![танці (19)](https://mpz.brovary.org/wp-content/uploads/2016/02/tantsi-19.jpg)

Зал просто вибухнув оплесками, коли на паркеті з’явилися запрошені гості - це танцівники з обмеженими можливостями з танцювального клубу “Березіль”, які представляють Україну на міжнародній арені. Спортсмени виконали кілька показових танців зі стандарту та латини. Організатори дуже тішаться від того, що усі присутні змогли насолодитися виступом, а молоді танцівники взяти приклад та навчитися як треба боротися з труднощами.

![танці (17)](https://mpz.brovary.org/wp-content/uploads/2016/02/tantsi-17.jpg)

![танці (16)](https://mpz.brovary.org/wp-content/uploads/2016/02/tantsi-16.jpg)

**Наталія Безпалова** та **Михайло Савельєв** розповідали, що їм сподобалося виступати в Броварах, частіше вони беруть участь у  змаганнях, ніж танцюють показово.

“_Хочеться частіше виступати, показувати свій вид спорту здоровим людям, людям на колясках, дуже шкода, що ми сьогодні не побачили їх серед глядачів. Ми хочемо показати, як можна жити на колясках, життя продовжується_”.

![танці (12)](https://mpz.brovary.org/wp-content/uploads/2016/02/tantsi-12.jpg)

Організатори змагань додали, що Бровари це місто де виховувалось багато талантів, тому їм дуже приємно працювати саме тут. У конкурсі беруть участь люди, які  готові працювати цілодобово в залі заради власного задоволення, та для того, щоб бути кращими на паркеті. Маленьким танцівникам організатори побажали сили, терпіння та танцю, від якого йтимуть мурашки по шкірі.

**Фото: Катерина Мамайсур-Негода**
