---
title: "\"Атаки\" безстатевих клонів"
date: 2012-04-11
categories: 
  - "kolonka-avtora"
tags: 
  - "anonimi"
  - "boti"
  - "kloni"
---

Багато наших читачів могли помітити, як на матеріали, в котрих не в найкращому світлі постає міська влада або її прихильники, майже одразу набігають коментатори, які намагаються звинуватити журналістів «МПЗ» в «необ’єктивності», «брехні» та подібних брудних речах. В 100% випадків ці коментатори зберігають анонімність, не користуючись можливістю авторизуватись через профайли в соцмережах, щоразу пишучи під різними ніками. Як правило, ці коментатори не переймаються збереженням коректності під час дискусії, часто послуговуючись відверто хамськими зворотами, сиплячи необґрунтованими звинуваченнями або в адресу журналістів «МПЗ», або в бік інших користувачів. Неодноразові заклики нарешті «відкрити обличчя» та коментувати на сайті під справжніми іменами ці коментатори банально ігнорують, позаяк бояться нести публічну відповідальність за написане власноруч.

Ще під час першої такої «атаки» мене дивувала активність та кількість цих коментаторів. Це було дивно, адже по роду своєї діяльності мені доводиться часто спілкуватись з броварчанами з різних середовищ, і відсоток тих, котрі справді підтримують дії міської влади – занадто малий, непропорційний тому, що ми бачимо в коментарях на сайті «Маєш Право Знати. Секрет розкрився випадково, коли я проаналізував діяльність на МПЗ всього кількох коментаторів, котрі активно «відмивали чесне ім’я» броварських чиновників.

Система коментування disqus, встановлена на нашому сайті, дає змогу відслідкувати коментатора за об’єктивними технічними показниками, навіть коли той змінює свої нікнейми в процесі коментування. Так, клікнувши на зображення силуету людського обличчя поруч з нікнеймом коментатора зявиться список усіх його коментарів, в тому числі й тих, які він писав під різними нікнеймами.

[![](https://mpz.brovary.org/wp-content/uploads/2012/04/svetlana1.jpg "svetlana1")](https://mpz.brovary.org/wp-content/uploads/2012/04/svetlana1.jpg)

І тут починається найцікавіше. Дослідивши активність окремих коментаторів, які ставали на сторону влади та звинувачували в усіх смертних гріхах «МПЗ», виявилось, що багато з таких коментаторів протягом свого перебування на сайті встигли не лише по кілька разів зімнити собі імя, але й стать! Таким чином виходило, начебто «брехнею» наших журналістів «обурювалась маса людей», а насправді всі ці коментарі писала одна або дві людини.

Так, наприклад,  користувач **«Світлана»**, яка  [коментувала публікацію про фотомонтаж у «Брамі»](https://mpz.brovary.org/fotomontazh-u-brovarskiy-panorami/), раніше була… **«Миколою»**, коментуючи [репортаж з акції протесту проти брехливої преси.](https://mpz.brovary.org/ni-zaborona-sudu-ni-raptova-zametil-n/)

[![](https://mpz.brovary.org/wp-content/uploads/2012/04/svetlana2.jpg "svetlana2")](https://mpz.brovary.org/wp-content/uploads/2012/04/svetlana2.jpg)[![](https://mpz.brovary.org/wp-content/uploads/2012/04/mykola.jpg "mykola")](https://mpz.brovary.org/wp-content/uploads/2012/04/mykola.jpg)

Схожа ситуація і з коментатором під ніком **«Virtuoz»**який активно коментував [матеріал про нещодавній мітинг під міськрадою.](https://mpz.brovary.org/u-brovarah-mitinguvala-opozyciya-ta-vlada-4erez-miliceyskiy-kordon/) Раніше Virtuoz мав менш претензійне імя та називався просто – **Андрієм**.

[![](https://mpz.brovary.org/wp-content/uploads/2012/04/virtuoz1.jpg "virtuoz1")](https://mpz.brovary.org/wp-content/uploads/2012/04/virtuoz1.jpg)[![](https://mpz.brovary.org/wp-content/uploads/2012/04/andriy1.jpg "andriy1")](https://mpz.brovary.org/wp-content/uploads/2012/04/andriy1.jpg)

Я наводжу лише два таких випадки, аби була зрозуміла схема, по якій працюють «спеціально начені» коментатори від влади. Насправді тут їх більше, в чому може пересвідчитись кожен з читачів власноруч. Така тактика в інтернет середовищі називається  «партизанський маркетинг», : коли якась структура засилала своїх коментарів на певні ресурси, аби ті хаяли замовлених їм осіб чи товари, і «відмивали» репутацію замовників. Також важливий нюанс – проплачені коментатори мають створювати ефект масовості, хоч насправді за клавіатурами сидить дві-три людини. Яскравий приклад масованої роботи проплачених коментаторів – сайти «Українська правда» та «Кореспондент» - найпопулярніші новинні сайти країни. Те, що зараз відбувається в коментуванні на МПЗ в Броварах я бачу вперше – це певний комплімент ресурсу, звичайно.

Само собою мається на увазі, що такі коментатори працюють виключно анонімно: вони не можуть дозволити собі використовувати екаунти в соц.мережах, адже тоді викриється, що їх набагато менше. Та й «палитись», що якусь відверту ахінею написав умовний «Петро Іванов», а не ефемерний «віртуоз», ніхто не хоче.

Тому я прошу всіх наших адекватних читачів сприймати холівар в коментарях спокійно – люди просто відпрацьовують свій хліб і виражають позицію, здебільшого, не свою, а замовників їхньої роботи.

Майже гарантована ознака «справжності» коментатора, це коли той пише від імені реально існуючого екаунту в соціальній мережі. Тобто коли користувач авторизувався на сайті через свій профайл на Вконтакте або Фейсбуку. Тоді можна перевірити, чи справді реально існуюча це людина, чи справді реальний цей екаунт, а не зроблений п’ятьма хвилинами раніше спеціально для того, аби написати якусь маячню чи провокацію. Лише з такими коментаторами є сенс дискутувати, а не з проплаченими клонами.

Тому відтепер я не вступатиму в дискусії з коментаторами, котрі приховують свої обличчя та анонімно пишуть завідомо неправдиві речі в коментарях – це лише пусте витрачання часу, це «годівля тролів» і нічого більше. Закликаю всіх інших здорово мислячих наших користувачів наслідувати мій приклад і спілкуватись лише один з одним, тобто – з реальними людьми.
