---
title: "Слідчий вирішив, що «бойовик» Стягов вдарив журналіста через «особисту неприязнь»"
date: 2013-06-26
author: 
  username: "pravoZnaty"
  display_name: "Маєш право знати"
tags: 
  - "blinova"
  - "vibir-redaktsiyi"
  - "gromadskiy"
  - "kachor"
  - "napad-na-zhurnalistiv"
  - "novini"
  - "obvinuvalniy-akt"
  - "styagov"
coverImage: "wp-content/uploads/2013/06/gromad1.jpg"
---

\[caption id="attachment\_18845" align="alignleft" width="300"\][![Слідчий Олег Громадський](https://mpz.brovary.org/wp-content/uploads/2013/06/XFlFwY2hUw0.jpg)](https://mpz.brovary.org/wp-content/uploads/2013/06/XFlFwY2hUw0.jpg) Слідчий Олег Громадський\[/caption\]

**Слідчий броварської міліції [Олег Громадський](http://vk.com/id183638261) вирішив, що місцевий «тітушко» Сергій Стягов ударив журналіста Андрія Качора на ґрунті «раптово виниклих неприязних стосунків», а тому вважає, що в діях «бойовика» немає ознак навіть хуліганства.**

Вчора, 25 червня, старший прокурор броварської міжрайонної прокуратури **Тетяна Блінова** вручила постраждалому під час [подій в парку «Перемога»](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) журналісту «МПЗ» **Андрію Качору** обвинувальний акт. В акті, складеному старшим слідчим Броварського МВ **Олегом Громадським** та затвердженим прокурором Бліновою, зокрема зазначається:

> «… На грунті раптово виниклих неприязних відносин, під час словесного конфлікту, долонею лівої руки,(Стягов – авт.) умисно наніс один удар у праву половину обличчя Качора А.В., в результаті чого останній отримав тілесні ушкодження.
> 
> Згідно висновку судово-медичної експертизи, у Качора А.В. виявлені тілесні ушкодження у вигляді: забійної рани в ділянці верхньої губи, підшкірної гематоми мяких тканин правої половини обличчя, які відносяться до категорії тілесних ушкоджень легкого ступеня тяжкості».

[![akt1_1retush](https://mpz.brovary.org/wp-content/uploads/2013/06/akt1_1retush.jpg)](https://mpz.brovary.org/wp-content/uploads/2013/06/akt1_1retush.jpg)[![akt2_1retush](https://mpz.brovary.org/wp-content/uploads/2013/06/akt2_1retush.jpg)](https://mpz.brovary.org/wp-content/uploads/2013/06/akt2_1retush.jpg)

В тексті обвинувального акту не згадується діагноз невролога, встановлений Качору після отриманої травми: струс головного мозку, закрита черепно-мозкова травма та ситуаційний невроз.

\[caption id="attachment\_18853" align="aligncenter" width="493"\][![Діагноз: ЗЧМТ (закрита черепно-мозкова травма), СГМ (струс головного мозку), ситуаційний невроз](https://mpz.brovary.org/wp-content/uploads/2013/06/1169_612421978781416_571789943_n.jpg)](https://mpz.brovary.org/wp-content/uploads/2013/06/1169_612421978781416_571789943_n.jpg) Діагноз: ЗЧМТ (закрита черепно-мозкова травма), СГМ (струс головного мозку), ситуаційний невроз\[/caption\]

Також слідчий Громадський вважає, що обставиною, яка пом’якшує покарання Стягова, суд може визнати щире каяття нападника. Нагадаємо, що [рецидивіст](https://mpz.brovary.org/brovarskiy-titushko-viyavivsya-dvichi-sudimim-retsidivistom/) Сергій Стягов досі заперечує замовний характер своїх дій під час подій 25 травня в парку «Перемога», наголошуючи, що опинився на громадському суботнику «випадково». Обставин, які обтяжують покарання Стягова, слідчий Олег Громадський на знайшов.

<iframe src="http://www.youtube.com/embed/vViSfB1i38k" height="315" width="420" allowfullscreen frameborder="0"></iframe>

Відповідно правоохоронець вважає, що [«бойовика»](https://mpz.brovary.org/stvoryuyemo-reyestr-brovarskih-sportsmeniv-boyovikiv/) Сергія Стягова необхідно притягнути до відповідальності за вчинення кримінального правопорушення, передбаченого ч.1 ст. 125 КК України – заподіяння умисного легкого тілесного ушкодження. Олег Громадський у своєму висновку переконаний, що в діях «бойовика Федоренка» відсутній склад злочину по ст. 171 – перешкоджання журналістській діяльності. Крім того слідчий відхилив клопотання представника інтересів Качора щодо перекваліфікації обвинувачення зі ст. 125 на ст. 296 – «Хуліганство».

Згідно з обвинувальним актом, максимальне покарання, яке може загрожувати «бойовику», що завдав черепно-мозкову травму журналісту при виконанні тим професійних обов’язків, - виправні роботи на строк до одного року. Мінімальне ж покарання, передбачене даною статтею – штраф до 50-ти неоподаткованих мінімумів громадян.

Андрій Качор, коментуючи зміст обвинувального акту, заявив, що обов'язково оскаржуватиме висновок Громадського. _"Навіть знаючи про непереборне бажання нашої міліції захищати злочинців-рецидивістів, а поруч з цим - переслідувати активних громадян та патріотів, я був вражений цим документом. Із показової кримінальної справи, резонанс якої сягнув далеко за межі Броварів та дістався Верховної Ради України, броварська міліція робить відверте посміховисько. Тим більше буде цікаво спостерігати за судовим розглядом, якому ми намагатимемось забезпечити максимальну публічність. Якщо ж говорити по суті - разом зі своїм представником ми оскаржуватимемо дії місцевих "пінкертонів" в погонах, вимагаючи перекваліфікувати обвинувачення на 296-ту статтю. За прогнозами фахівців, перспектива нашого успіху становить більше 90%"._
