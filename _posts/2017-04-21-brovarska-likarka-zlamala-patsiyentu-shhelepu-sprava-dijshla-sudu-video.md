---
title: "Броварська лікарка зламала пацієнту щелепу, справа дійшла до суду - ВІДЕО"
date: 2017-04-21
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "likar"
  - "novini"
  - "operatsiya"
  - "patsiyent"
  - "perelam-shhelepy"
  - "prokuratura"
  - "stomatolog"
  - "sud"
coverImage: "wp-content/uploads/2017/04/131333.jpg"
---

**У Броварах лікарка видаляла пацієнту зуб, але зламала щелепу. Прокурор Київської області стверджує, що ушкодження чоловіку були нанесені внаслідок нефахового виконання службових обов'язків. Лікарка працює у стоматологічній поліклініці на бульварі Незалежності, а також має приватний кабінет. Про це [йдеться](https://www.youtube.com/watch?v=75xT4DHsPik&sns=fb) в сюжеті "Сегодня".**

**Максим Матушкін** з Калинівки звернувся до стоматології у Броварах, де йому провели операцію по видаленню так званого зубу мудрості. Згодом у пацієнта почалися ускладнення, які у столичному медзакладі діагностували як наслідки переламу щелепи та роздроблення кістки. Чоловік вимушений був перенести ще одну операцію та ще й недешеву.

Пацієнт вимагав, аби витрати оплатила лікарка - та відмовилася. Через рік постраждалий подав на неї до суду, проте на засідання жінка не з'являється, посилаючись на хворобу. Однак експерти підтвердили, що тілесні ушкодження пацієнта середнього ступеня тяжкості є наслідком непрофесійності роботи лікарки.

Журналісти "Сегодня" спробували знайти цього стоматолога - **Тимощук Тетяну**, проте на контакт з ними лікарка не йде. За місцем основної роботи у поліклінці стверджують, що вона на лікарняному, а в приватному кабінеті хоча й працює, але застати її там так і не змогли.

_Відео "Сегодня" від 19 квітня 2016 року:_

<iframe src="https://www.youtube.com/embed/75xT4DHsPik" width="560" height="315" frameborder="0" allowfullscreen="allowfullscreen"></iframe>

Нагадаємо, прокуратура Київської області ще наприкінці лютого [повідомляла](http://kobl.gp.gov.ua/ua/news.html?_m=publications&_t=rec&id=202978&fp=120) про заявлення підозри за ч. 1 ст. 140 (неналежне виконання професійних обов'язків медичним або фармацевтичним працівником) КК України. Правоохоронці зазначали, що лікарці загрожує покарання у вигляді позбавлення права обіймати певні посади чи займатися певною діяльністю на строк до 5 років або виправні роботи на строк до 2 років, або обмеження волі на строк до 2 років, або позбавлення волі на той самий строк.
