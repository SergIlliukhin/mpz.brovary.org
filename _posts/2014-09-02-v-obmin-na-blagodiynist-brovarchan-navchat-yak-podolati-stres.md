---
title: "В обмін на благодійність броварчан навчать, як подолати стрес"
date: 2014-09-02
categories: 
  - "announce"
tags: 
  - "blagodiynist"
  - "brovary"
  - "vibir-redaktsiyi"
  - "zbir-koshtiv"
  - "nataliya-malyarova"
  - "novini"
  - "stres"
  - "trening"
---

**[![Стрес](https://mpz.brovary.org/wp-content/uploads/2014/09/Stres.jpg)](https://mpz.brovary.org/wp-content/uploads/2014/09/Stres.jpg)У цей дуже тривожний час надзвичайно важливо зберігати спокій та стан психологічної рівноваги. Щоб правильно реагувати на ті чи інші ситуації, ухвалювати правильні рішення та робити адекватні кроки, потрібно вміти справлятись зі стресом. Психолог [Наталія Малярова](https://www.facebook.com/profile.php?id=100001593592524) вирішила поєднати корисні знання з благодійністю.**

У цей четвер, **4 вересня 2014 року**, директорка Центру сімейної психології "**Шлях до себе**" організовує у Броварах авторський тренінг "**Зняти стрес - залишатись здоровим та ефективним**", при цьому всі зібрані кошти жінка планує передати дітям військовослужбовців і біженців та на потреби солдатів, що воюють в зоні АТО.

> "Я переконана, що знання про те, як захиститись від негативного впливу стресу, як відновлювати внутрішню гармонію, як позбутись постійної тривожності зараз дуже актуальні. Я готова поділитись своїми напрацюваннями з широкою аудиторією і дуже сподіваюсь, що на мій тренінг прийде досить багато людей, які в обмін на мої зусилля та знання готові допомогти іншим й пожертвують кошти тим, хто нині особливо потребує нашої з вами допомоги", - пояснює мету заходу пані Наталія.

Під час тренінгу, що триватиме **з 19:00 до 22:00** у малій кінозалі МКЦ "Прометей", учасників навчать, як розпізнати стрес, як його контролювати, до чого він призводить та як йому протистояти, дадуть знання про способи виходу зі стресу та підвищать рівень стресостійськості. Детальніше про зміст тренінгу можна почитати [за цим посиланням](http://www.psyholog.com.ua/archives/1275).

Під час занять передбачено проведення практичних вправ, то ж учасників просять приходити у зручному одязі або брати з собою, щоб перевдягтись.

Благодійна вартість входу на семінар - **50 грн**.
