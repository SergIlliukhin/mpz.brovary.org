---
title: "Затверджено програму ВО \"Свобода\", документи подано до ЦВК"
date: 2012-08-07
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
tags: 
  - "vibori-2012"
  - "vo-svoboda"
coverImage: "wp-content/uploads/2012/08/plakat_014.jpg"
---

6 серпня 2012 року Всеукраїнське об'єднання "Свобода" подало на реєстрацію в Центральну виборчу комісію передвиборчу програму об'єднання "Своя влада – Своя власність – Своя гідність на СВОїй, БОгом ДАній землі" та документи кандидатів у народні депутати, включених до виборчого списку ВО "Свобода" та висунутих по одномандатних мажоритарних округах.

Передвиборча програма, з якою об'єднання братиме участь у виборах до Верховної Ради України, містить ключові положення Програми захисту українців – основного програмного документу ВО "Свобода".

У затвердженій XXIV З'їздом ВО "Свобода" передвиборчій програмі, зокрема, йдеться: "Головною метою Всеукраїнського об'єднання "Свобода" є побудова могутньої Української Держави на засадах соціальної та національної справедливості. Держави, яка посяде гідне місце серед провідних країн світу й забезпечить безупинний розвиток української нації. Для досягнення цієї мети необхідно виконати два завдання: І. Негайно законними методами усунути від влади режим Януковича, ліквідувати наслідки його правління та не допустити реваншу олігархічної диктатури. ІІ. Втілити в життя чіткий план всеосяжних докорінних перетворень у державі за принципом: Своя влада – Своя власність – Своя гідність" ([https://www.svoboda.org.ua/diyalnist/novyny/031698/](https://www.svoboda.org.ua/diyalnist/novyny/031698/)).

Також на реєстрацію в Центральну виборчу комісію направлено документи 225 кандидатів у народні депутати України від ВО "Свобода", включених до виборчого списку партії ([https://www.svoboda.org.ua/diyalnist/novyny/031702/](https://www.svoboda.org.ua/diyalnist/novyny/031702/)), та 35 свободівців, які кандидуватимуть у мажоритарних округах ([https://www.svoboda.org.ua/diyalnist/novyny/031701/](https://www.svoboda.org.ua/diyalnist/novyny/031701/)).
