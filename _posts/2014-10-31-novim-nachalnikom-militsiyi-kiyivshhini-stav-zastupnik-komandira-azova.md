---
title: "Новим начальником міліції Київщини став заступник командира батальйону «Азов»"
date: 2014-10-31
tags: 
  - "avakov"
  - "vibir-redaktsiyi"
  - "gerashhenko"
  - "golomsha"
  - "zakon-pro-ochishhennya-vladi"
  - "lyustratsiya"
  - "militsiya-kiyivskoyi-oblasti"
  - "mvs"
  - "novini"
  - "troyan"
---

[![9edb110-1](https://mpz.brovary.org/wp-content/uploads/2014/10/9edb110-1.jpg)](https://mpz.brovary.org/wp-content/uploads/2014/10/9edb110-1.jpg)**35-річний підполковник Вадим Троян, заступник командиру батальйону «Азов», очолив міліцію Київської області.**

Міністр МВС Арсен Аваков повідомив про призначення Трояна під час урочистих зборів з приводу нагородження міліціонерів, що брали участь в АТО. Про це [на своїй сторінці у Фейсбук повідомив](https://www.facebook.com/photo.php?fbid=750457401707776&set=a.673865036033680.1073741827.100002305693349&type=1&theater) радник міністра **Антон Геращенко**. Пізніше цю ж інформацію [підтвердив зі свого акаунту й **Арсен Аваков**](https://www.facebook.com/arsen.avakov.1/posts/723677877722321?pnref=story), а на сайті МВС [було опубліковано](http://mvs.gov.ua/mvs/control/main/uk/publish/article/1206413;jsessionid=4901FFA69B08676078278B7D3947D8A0) відповідне повідомлення пре-служби.

**Вадим Анатолійович Троян** народився 12 вересня 1979 року в селі Орілька Лозівського району Харківської області. Має вищу освіту, перебуває на посаді заступника командира батальйону патрульної служби міліції особливого призначення «Азов» Головного управління Міністерства внутрішніх справ України в Київській області. Під час нещодавніх парламентських виборів Троян був висунутий у Верховну Раду в якості мажоритарника від «Народного фронту» в окрузі № 58 в Донецькій області, однак пізніше він опублікував звернення, в якому заявив про відмову балотуватися.

Нагадаємо, що попереднього очільника Київської обласної міліції – **Ярослава Голомшу** – було призначено на посаду 14 квітня цього року. А вже 27 жовтня - [звільнено згідно із законом «Про очищення влади».](http://www.unian.ua/politics/1003265-golovnogo-militsionera-kijivschini-golomshu-lyustruvali.html)

_За матеріалами ["Української правди"](http://www.pravda.com.ua/)_
