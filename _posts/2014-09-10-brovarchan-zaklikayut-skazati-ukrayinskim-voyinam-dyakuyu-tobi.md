---
title: "Броварчан закликають сказати українським воїнам «Дякую тобі!» - ВІДЕО"
date: 2014-09-10
categories: 
  - "video"
tags: 
  - "aktsiya"
  - "brovary"
  - "videoproekt"
  - "vibir-redaktsiyi"
  - "vulichna-kampaniya"
  - "dyakuyu-tobi"
  - "koordinatsiyniy-tsentr-dopomogi-brovarskim-viyskovim"
  - "novini"
---

**[![DSC_1412](https://mpz.brovary.org/wp-content/uploads/2014/09/DSC_1412.jpg)](https://mpz.brovary.org/wp-content/uploads/2014/09/DSC_1412.jpg)Допомога та підтримка словом інколи далеко не менш важлива, ніж допомога матеріальна. Броварські хлопці, які сьогодні на фронті щодня ризикують життям заради кожного з нас, чекають вістей з дому ще більш палко, ніж бронежилетів чи касок. Днями броварчани вирішили усім містом подякувати своїм землякам, захисникам мирного неба над Броварами, які ставкою ціною у власне  життя оберігають наші домівки від війни.**

Волонтери Координаційного центру допомоги броварським військовим запросили перехожих сказати кілька теплих слів подяки на адресу місцевих хлопців, які сьогодні перебувають на фронті. Для цього встановили намет в центрі міста, традиційний пункт для збору допомоги для солдат та офіцерів в АТО, а поруч з ним – відкритий мікрофон та камеру, аби кожен бажаючий міг під запис передати свої вітання, слова подяки та підтримки захисникам вітчизни. Записане відео волонтери Координаційного центру обіцяють регулярно відвозити прямо на передову: безпосередньо до адресата, аби там, в окопах і таборах, наші хлопці знали, що Бровари їх не забувають і дякують. Акцію так і назвали: «Дякую тобі!» - за аналогією зі зворушливою одноіменною піснею «Океану Ельзи».

[![DSC_1423](https://mpz.brovary.org/wp-content/uploads/2014/09/DSC_1423.jpg)](https://mpz.brovary.org/wp-content/uploads/2014/09/DSC_1423.jpg)

[![DSC_1428](https://mpz.brovary.org/wp-content/uploads/2014/09/DSC_1428.jpg)](https://mpz.brovary.org/wp-content/uploads/2014/09/DSC_1428.jpg)

«_Це лише початок проекту, в подальшому ми плануємо його розширити не лише по Броварах, але й по району та навіть інших містах Київщини_», - розповідає біля намету один з волонтерів Координаційного центру, депутат міської ради **Юрій Чередник**. За його словами, одним із завдань акції є спонукання мешканців пам'ятати, що сьогодні триває війна за нашу свободу та справжню незалежність країни, і для перемоги конче необхідна будь-яка підтримка бійців, в тому числі й моральна.

**Відео слів подяки від броврачан, зняте цими вихідними**

<iframe src="//www.youtube.com/embed/_Hbw02DBADg" width="640" height="360" frameborder="0" allowfullscreen="allowfullscreen"></iframe>

У перші хвилини перехожі дещо соромляться підходити до мікрофону і ставати перед камерою, проте скоро тон задають ще зовсім юні броварчанки: три маленькі подружки, які разом підійшли до мікрофону і не по дитячому мудро в кількох словах подякували своїм старшим співвітчизникам. Щирість дитячого «дякую!» закликала й інших сказати своє слово.

[![DSC_1407](https://mpz.brovary.org/wp-content/uploads/2014/09/DSC_1407.jpg)](https://mpz.brovary.org/wp-content/uploads/2014/09/DSC_1407.jpg)

[![DSC_1399](https://mpz.brovary.org/wp-content/uploads/2014/09/DSC_1399.jpg)](https://mpz.brovary.org/wp-content/uploads/2014/09/DSC_1399.jpg)

[![DSC_1414](https://mpz.brovary.org/wp-content/uploads/2014/09/DSC_1414.jpg)](https://mpz.brovary.org/wp-content/uploads/2014/09/DSC_1414.jpg)

До мікрофону підходять літні чоловіки, ветерани, жінки з сім'ями, молоді хлопці, чиї друзі вже можуть бути в цей час на фронті. Багато хто кидає в скриньку по збору коштів свій внесок, дехто розповідає надихаючі історії з інших, попередніх воєн, дехто не може стримати сліз прямо перед камерою… Але всі бажають нашим хлопцям перемоги та просять тих, хто зараз на передовій, повернутись додому живими!

[![DSC_1360](https://mpz.brovary.org/wp-content/uploads/2014/09/DSC_1360.jpg)](https://mpz.brovary.org/wp-content/uploads/2014/09/DSC_1360.jpg)

[![DSC_1369](https://mpz.brovary.org/wp-content/uploads/2014/09/DSC_1369.jpg)](https://mpz.brovary.org/wp-content/uploads/2014/09/DSC_1369.jpg)

[![DSC_1375](https://mpz.brovary.org/wp-content/uploads/2014/09/DSC_1375.jpg)](https://mpz.brovary.org/wp-content/uploads/2014/09/DSC_1375.jpg)

Координатор Центру **Роман Сімутін** згадує, з якою радістю військові прийняли дитячі малюнки, що їх разом з кількома тонами допомоги [передали броварські волонтери](https://mpz.brovary.org/brovari-slov-yansk-pershiy-marsh-kidok-dorogoyu-dopomogi/) на гору Карачун під Слов'янськом ще кілька місяців тому. «_Для солдат це справді важливо, адже це частника дому, зв'язок зі своїми земляками_», - каже активіст.   Саме тому головне волонтери передаватимуть записане відео зі словами підтримки на дисках безпосередньо на фронт, аби посилка точно дійшла до адресату. Як виявилось – такі «марш-кидки» також досить небезпечні.

«_Нещодавно броварські волонтери потрапили під мінометний обстріл коли вже повертались назад після передачі чергової партії допомоги_», - продовжує Сімутін. На щастя, тоді всі лишились живі та цілі. Та чи буде так щоразу – ніхто гарантувати не може. «_Ми сподіваємось, що броварчани розуміють: їхня подяка, кожне їхнє слово підтримки – це дорогий скарб для бійців у зоні АТО. І цю «передачу» волонтери охоронятимуть не менше, ніж тепловізор чи бронежилет_», - запевняє Сімутін.

[![DSC_1397](https://mpz.brovary.org/wp-content/uploads/2014/09/DSC_1397.jpg)](https://mpz.brovary.org/wp-content/uploads/2014/09/DSC_1397.jpg)

Як обіцяють організатори акції, найближчим часом намет з написом «Дякую тобі!» з'явиться  в кожному районі міста та в найбільших селах Броварщини. Аби кожен броварчанин міг сказати своїм захисникам: «Дякуємо вам, герої!»

**Фото - Миколи Кожемяки**
