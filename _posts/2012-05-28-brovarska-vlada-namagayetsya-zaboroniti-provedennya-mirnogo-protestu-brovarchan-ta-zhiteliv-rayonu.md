---
title: "Броварська влада намагається заборонити проведення мирного протесту броварчан та жителів району"
date: 2012-05-28
categories: 
  - "kolonka-avtora"
tags: 
  - "aktsiya-protestu"
  - "varta"
---

\[caption id="attachment\_3845" align="alignleft" width="300" caption="м. Бровари"\][![](https://mpz.brovary.org/wp-content/uploads/2012/05/IMG_79912.jpg)](https://mpz.brovary.org/wp-content/uploads/2012/05/IMG_79912.jpg)\[/caption\]

Ну що ж, почалося! Влада у паніці. Броварчани і жителі району готуються прийняти участь у протесті 2 червня під стінами Броварської міської ради. Тисячі моїх земляків втомилися від постійного знущання з боку влади, обману аферистів, комунального безладу та здирництва, ігнорування проблем молоді та постійного розкрадання земель міста та району.

Розуміючи те, що люди серйозно налаштовані боротись, влада вдається до різних прийомів, щоб перешкодити проведенню цього заходу та не дати донести правдиву інформацію до людей.

<!--more-->

\[caption id="attachment\_3846" align="alignleft" width="300" caption="смт. В.Димерка"\][![](https://mpz.brovary.org/wp-content/uploads/2012/05/IMG_84661.jpg)](https://mpz.brovary.org/wp-content/uploads/2012/05/IMG_84661.jpg)\[/caption\]

24 травня 2012 року Київський окружний адміністративний суд, виніс рішення за позовом Броварського міськвиконкому до ГО «Броварська ВАРТА», яку я очолюю, щодо заборони проведення мітингу 2 червня об 11.00  біля центрального входу Броварської міської ради. Також цим рішенням заборонили розміщати пересувні юридичні приймальні для надання допомоги броварчанам у Броварах. Мотивація – це лист керівника Броварської міліції Семикопа до міського голови Сапожка, в якому йдеться про важку ситуацію у державі і місті та прохання не допустити проведення цього заходу до стабілізації ситуації. Суд також встановив, що мною, не було вказано всі прізвища учасників протесту. Заявлено було 2000 учасників. Тобто, я мав вказати прізвища всіх 2000 броварчан, які приїдуть. Такого абсурду я ще не бачив і в чинному законодавстві такої вимоги немає.

Це дії Броварського міськвиконкому.

В той же час, Броварська районна адміністрація на чолі з Іваненком П.П. інтенсивно веде наклепницьку діяльність проти моєї

\[caption id="attachment\_3847" align="alignright" width="300" caption="с. Бобрик"\][![](https://mpz.brovary.org/wp-content/uploads/2012/05/IMG_17472.jpg)](https://mpz.brovary.org/wp-content/uploads/2012/05/IMG_17472.jpg)\[/caption\]

Правозахисної Групи «Варта» по селам району.

26 травня під час зустрічі з жителями с. Заворичі, заступник голови РДА – Миронець, публічно почав погрожувати мені прокуратурою за допомогу людям у питаннях пільг, пенсій та вирішення земельних проблем.

Ось таке кіно.

Далі. Робота двох наметів, які були встановлені у Броварах в центрі біля «Перехрестя» та біля ринку по вул. Короленка була заблокована працівниками міліції. Виконували рішення суду. Все ніби нічого, аби не наполегливе бажання заборонити розповсюджувати газети.

\[caption id="attachment\_3848" align="alignleft" width="300" caption="с. Заворичі"\][![](https://mpz.brovary.org/wp-content/uploads/2012/05/IMG_18141.jpg)](https://mpz.brovary.org/wp-content/uploads/2012/05/IMG_18141.jpg)\[/caption\]

Тільки коли я особисто під’їхав до наметів і роз’яснив працівнику міліції, що з цього приводу говорить Закон, вище начальство, яке ґвалтувало молодого міліціонера – заспокоїлось.

Апеляція на цю постанову надіслана сьогодні, у понеділок 28 травня. Це призупинить рішення Київського окружного адміністративного суду.

Тому, 2 червня в 11.00 біля стін міськради  - протест відбудеться при будь-яких умовах.

_Влада панікує, бо народ лютує!_

_Час її минає і вона це знає!_
