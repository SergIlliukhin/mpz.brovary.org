---
title: "«Соціополіс»: Майже 70% броварчан готові брати участь у голосуванні на виборах-2012"
date: 2012-09-19
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2012"
  - "kishhuk"
  - "novini"
  - "rizanenko"
  - "ratnikov"
  - "sotsiologiya"
  - "sotsiopolis"
  - "fedorenko"
coverImage: "wp-content/uploads/2012/09/Sotsdoslidzhennya.jpg"
---

[![](https://mpz.brovary.org/wp-content/uploads/2012/09/Sotsdoslidzhennya.jpg "Соцдослідження")](https://mpz.brovary.org/wp-content/uploads/2012/09/Sotsdoslidzhennya.jpg)За результатами соціологічних досліджень Центру соціальних технологій «**[Соціополіс](http://sociopolis.com.ua)**» майже **49%** виборців 97 виборчого округу висловили однозначне бажання брати участь у голосуванні, ще майже **20%** скоріш за все також прийдуть на дільниці висловити свої політичні симпатії. Також «Соціополіс» оприлюднив рейтинги кандидатів у народні депутати у 97 окрузі та рейтинги політичних партій серед тих виборців, які уже визначились зі своїми обранцями.

Дослідження **«_[Електоральна ситуація в одномандатному виборчому окрузі № 97 (центр - м. Бровари) у кінці серпня – на початку вересня 2012 року](http://sociopolis.com.ua/Research/Message/?id=373&type)_**» проводилось у період з 23 серпня по 4 вересня 2012 року (польовий етап – з 26 серпня по 1 вересня) Центром соціальних технологій «Соціополіс». Як метод збору первинної соціологічної інформації було застосоване вуличне опиту­ван­ня в ході інтерв'ю **face-to-face**. Опитування проводилося у 17 населених пунктах, що входять до виборчого округу. Загальний обсяг вибірки склав **1000** респондентів. Теоре­тична статис­тична похибка репрезен­тативності без врахування дизайн-ефекту не перевищує **2,6%**.

**Готовність брати участь у голосуванні**

1\. Згідно з результатами опитування, якби вибори до Верховної Ради України відбува­лися в кінці серпня – на початку вересня 2012 року, безумовно взяли б участь в голосуванні **48,3%** опитаних мешканців одномандатного виборчого округу № 97, а скоріше всього - **19,9%** опитаних. Не мають наміру брати участі у голосуванні **20,4%** респондентів (з них **10,1%** - безумовно ні, а **10,3%** - скоріше ні).

\[table\]_Таблиця 1. Розподіл відповідей на запитання:_ _«Якби в найближчу неділю_ _відбувалися вибори до Верховної Ради України, чи взяли б Ви участь у голосуванні?»_

| **_Варіанти відповіді_** | **_% від кількості опитаних,_** **_які відповіли на запитання_** |
| --- | --- |
| Безумовно так | 48,3 |
| Скоріше так | 19,9 |
| Скоріше ні | 10,3 |
| Безумовно ні | 10,1 |
| Важко відповісти | 11,4 |

\[/table\]

**Рейтинг кандидатів-мажоритарників 97 округу** 

Як свідчать результати опитування, якби вибори до Верховної Ради України відбу­вались в кінці серпня – на початку вересня 2012 року, перемогу в одномандатному виборчому окрузі № 97 отримав би **Павло Різаненко**. За вказаного кандидата висловили готовність проголо­сувати **19,7%** респондентів. Основними конкурентами Павла Різаненка в боротьбі за депутатський мандат є **Дмитро Ратніков**, за якого, згідно з даними опитування, мають намір проголосувати **14,5%** респондентів, **Сергій Федоренко** (**12,3%**) та **Олег Кищук** (**8,3%**).Решта з 34-х кандидатів, зареєстрованих в одномандатному виборчому окрузі № 97, мають незначний рівень підтримки виборців (менше 3%). Необхідно відзначити, що досить велика кількість респондентів **(31,8%**) ще не визначилась, за кого віддати свій голос на виборах народного депутата України.

\[table\]_Таблиця 2. Розподіл відповідей на запитання_: _«Якби Ви брали участь_ _у голосуванні на виборах до Верховної Ради, за кого б Ви проголосували, якби виборчий бюлетень по Вашому округу виглядав таким чином?»_

| **_Кандидати_** | **_% від кількості рес­­пондентів, які відпо­віли на запитання_** |
| --- | --- |
| [Різаненко Павло Олександрович](https://www.cvk.gov.ua/pls/vnd2012/WP407?PT001F01=900&pf7201=2977) (політична партія «УДАР (Український Демократичний Альянс за Реформи) Віталія Кличка») | 19,7 |
| [Ратніков Дмитро Геннадійович](https://www.cvk.gov.ua/pls/vnd2012/WP407?PT001F01=900&pf7201=1032) (самовисування) | 14,5 |
| [Федоренко Сергій Миколайович](https://www.cvk.gov.ua/pls/vnd2012/WP407?PT001F01=900&pf7201=1729) (Партія регіонів) | 12,3 |
| [Кищук Олег Євгенович](https://www.cvk.gov.ua/pls/vnd2012/WP407?PT001F01=900&pf7201=2126) (політична партія ВО «Батьківщина») | 8,3 |
| [Семеняка Микола Миколайович](https://www.cvk.gov.ua/pls/vnd2012/WP407?PT001F01=900&pf7201=784) (самовисування) | 2,7 |
| [Іваненко Олег Валерійович](https://www.cvk.gov.ua/pls/vnd2012/WP407?PT001F01=900&pf7201=7) (самовисування) | 2,5 |
| [Галицький Володимир Віталійович](https://www.cvk.gov.ua/pls/vnd2012/WP407?PT001F01=900&pf7201=605) (Комуністична партія України) | 1,7 |
| [Кравець Юрій Григорович](https://www.cvk.gov.ua/pls/vnd2012/WP407?PT001F01=900&pf7201=6330) (самовисування) | 1,6 |
| Інші кандидати | 4,9 |
| Важко відповісти | **31,8** |

\[/table\]

**Рейтинг політичних партій серед виборців 97 округу**

Як свідчать результати опитування, в одномандатному виборчому окрузі № 97 серед політичних партій на виборах до Верховної Ради України найбільшу підтримку мають партія «**УДАР Віталія Кличка**» (за цю партію мають намір проголосувати **22,1%** опитаних) та ВО «**Батьківщина**» (**21,9%**). **Партію регіонів України** у вказаному виборчому окрузі підтримують **11,7%** респондентів, ВО «**Свобода**» – **4,7%**, **Комуністичну партію України** – **3,9%**, Партію Наталії Королевської "Україна – Вперед!" – 2,1% респондентів. Решта політичних партій – учасниць виборчої кампанії 2012 року – мають у виборчому окрузі № 97 електо­раль­ний рейтинг менший **1%**. Необхідно відзначити, що досить велика кількість виборців (**27,7%**) ще не визначилася, за яку партію голосуватиме на виборах до Верховної Ради України.

\[table\]_Таблиця 3. Розподіл відповідей на запитання_ _«Якби вибори до Верховної Ради України відбувалися найближчої неділі і Ви брали участь в голосуванні, за виборчий список якої партії Ви б проголосували?»_

| **_Партії_** | **_% від кількості_** **_респондентів, які відповіли на запитання_** |
| --- | --- |
| [Політична партія "УДАР (Український Демо­кратичний Альянс за Реформи) Віталія Кличка"](https://www.cvk.gov.ua/pls/vnd2012/WP502?PT001F01=900&pf7171=55) | 22,1 |
| [Всеукраїнське об'єднання "Батьківщина"](https://www.cvk.gov.ua/pls/vnd2012/WP502?PT001F01=900&pf7171=52) | 21,9 |
| [Партія регіонів](https://www.cvk.gov.ua/pls/vnd2012/WP502?PT001F01=900&pf7171=50) | 11,7 |
| [Всеукраїнське об'єднання "Свобода"](https://www.cvk.gov.ua/pls/vnd2012/WP502?PT001F01=900&pf7171=71) | 4,7,7 |
| [Комуністична партія України](https://www.cvk.gov.ua/pls/vnd2012/WP502?PT001F01=900&pf7171=11) | 3,9 |
| [Партія Наталії Королевської "Україна - Вперед!"](https://www.cvk.gov.ua/pls/vnd2012/WP502?PT001F01=900&pf7171=93) | 2,1 |
| Інші партії | 5,2 |
| Важко відповісти | 27,7 |

\[/table\]

Джерело: «[Соціополіс](http://sociopolis.com.ua/Research/Message/?id=373&type)».
