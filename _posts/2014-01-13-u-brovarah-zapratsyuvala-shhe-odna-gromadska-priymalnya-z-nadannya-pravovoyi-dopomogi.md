---
title: "У Броварах запрацювала ще одна громадська приймальня з надання правової допомоги"
date: 2014-01-13
tags: 
  - "brovary"
  - "vibir-redaktsiyi"
  - "vykonkom"
  - "novini"
  - "pravova-dopomoga"
  - "yuridichni-konsultatsiyi"
  - "yuridichniy-viddil"
---

**[![юридична консультація](https://mpz.brovary.org/wp-content/uploads/2014/01/yuridichna-konsultatsiya.jpg)](https://mpz.brovary.org/wp-content/uploads/2014/01/yuridichna-konsultatsiya.jpg)При юридичному відділі броварського виконкому розпочала роботу громадська приймальня з надання безоплатної первинної правової допомоги. Про це сказано в [оголошенні](http://docs.pravo-znaty.org.ua/p11267/11.01.2014), опублікованому на офіційному веб-сайті Броварської міської ради 11 січня. Прийом осіб, які бажають отримати безкоштовну юридичну консультацію, проводить начальник юридичного відділу Баба-Мірзоєва Альбіна Валентинівна у середу та п’ятницю з 10:00 до 12:00 за адресою: вул. Гагаріна, 15, каб. 205.**

Відповідно до рішення виконкому від 24.12.2013 [№ 650](http://docs.pravo-znaty.org.ua/p11266/24.12.2013/650) «Про створення громадської приймальні з надання безоплатної первинної правової допомоги при юридичному відділі виконавчого комітету Броварської міської ради», громадська приймальня надає такі види правової допомоги:

- надання правової інформації;
- надання консультацій і роз'яснень з правових питань;
- складення заяв, скарг та інших документів правового характеру (крім документів процесуального характеру);
- надання допомоги в забезпеченні доступу особи до вторинної правової допомоги та медіації.

> Більше про організацію роботи громадської приймальні та порядок розгляд звернень читайте у [її Положенні](http://docs.pravo-znaty.org.ua/p11266/24.12.2013/650).

Нагадаємо, у Броварах працює ще дві установи, де можна отримати безкоштовну юридичну консультацію – у міськрайонному управлінні юстиції та у відділі по роботі зі зверненями громадян броварського виконкому.  Графік роботи цих громадських приймалень та їхні контакти можна переглянути у нашій публікації "[Де в Броварах можна отримати безкоштовну правову допомогу?](https://mpz.brovary.org/de-v-brovarah-mozhna-otrimati-bezkoshtovnu-pravovu-dopomogu/)"
