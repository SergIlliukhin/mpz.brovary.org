---
title: "Семеняка вже не хоче перераховувати голоси. ОВК продовжила роботу"
date: 2014-10-27
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "vibori"
  - "vibori-2014"
  - "novini"
  - "ovk-97"
  - "okrug-97"
  - "parlamentski-vibori-2014"
  - "semenyaka"
coverImage: "wp-content/uploads/2014/10/DSC_0949.jpg"
---

**[![DSC_0949](https://mpz.brovary.org/wp-content/uploads/2014/10/DSC_0949.jpg)](https://mpz.brovary.org/wp-content/uploads/2014/10/DSC_0949.jpg)Кандидат у народні депутати Микола Семеняка попросив членів окружної виборчої комісії № 97 залишити без розгляду його [ранкову заяву](https://mpz.brovary.org/robotu-ovk-zablokovano-kerivnitstvo-komisiyi-ne-priymaye-protokoli-z-dilnits-za-vimogoyu-semenyaki/) про перерахунок голосів на деяких дільницях. Таке рішення висуванець від "Народного Фронту" оголосив сьогодні на засіданні ОВК, агрументувавши свою відмову тим, що багато баришівчан-членів дільничних комісій довгий час стоять в черзі, аби здати бюлетені. «Перерахунок може затягнутись ще на годину-дві», - закінчив кандидат.** 

Члени окружкому відразу ж поставили на голосування пропозицію Семеняки та підтримали її більшістю голосів. Після цього комісія продовжила приймати бюлетені та протоколи з виборчих дільниць округу.

[Нагадаємо](https://mpz.brovary.org/robotu-ovk-zablokovano-kerivnitstvo-komisiyi-ne-priymaye-protokoli-z-dilnits-za-vimogoyu-semenyaki/), вранці кандидат від «Народного Фронту» Микола Семеняка подав до ОВК №97 заяву з вимогою перерахунку голосів на 11 дільницях - тих, де впевнену перемогу здобув Павло Різаненко.

Першу заяву  кандидата не розглядали, бо вона не відповідала нормам чинного законодавства. Поки Семеняка переписував заяву, секретар ОВК Дідескул та заступник голови Супрун паралізували роботу комісії. Це викликало хвилю невдоволення членів дільничних комісій, що вже більше доби стоять у черзі.

\[caption id="attachment\_30844" align="aligncenter" width="600"\][![DSC_0888](https://mpz.brovary.org/wp-content/uploads/2014/10/DSC_0888.jpg)](https://mpz.brovary.org/wp-content/uploads/2014/10/DSC_0888.jpg) Керівництво ОВК №97: голова Кукоз, заступник голови Супрун та секретар ДІдескул\[/caption\]

<iframe width="600" height="315" src="//www.youtube.com/embed/yAYXyKqZIp8" frameborder="0" allowfullscreen></iframe>

Для того, аби розібратись в ситуації, окружна комісія викликала членів зазначених в заяві Семеняки дільниць на Кірова, 92. Проте після відмови Семеняки від своїх вимог, ця потреба відпала. Відтак ОВК №97 працює у звичному режимі та вносить результати волевиявлення виборців округу  у систему "Вибори".
