---
title: "Розгляд питання фінансування КП \"ОРЦ\" депутати перенесли на 4 і 5 травня"
date: 2017-04-27
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhet"
  - "byudzhetna-komisiya"
  - "veremchuk"
  - "vibir-redaktsiyi"
  - "groshi"
  - "novini"
  - "ozdorovcho-reabilitatsiyniy-tsentr"
  - "robocha-grupa"
  - "finansuvannya"
coverImage: "wp-content/uploads/2017/04/komisiya26_04.bmp"
---

**Сьогодні на засіданні постійної комісії з питань бюджету та соціально-економічного розвитку було розглянуто проект рішення щодо [фінансування](https://mpz.brovary.org/kp-orts-znovu-potribni-groshi-3-2-mln-grn-shho-vyrishat-deputaty/) КП "Оздоровчо-реабілітаційний центр". Однак через недостатність даних, поданих керівництвом КП "ОРЦ", депутати вирішили перенести розгляд рішення на додаткове засідання комісії 5 травня. Також члени комісії домовилися про збори робочої групи 4 травня.** 

До цього проект рішення розглядали на засіданні гуманітарної комісії 24 квітня. Тоді  у членів комісії виникли питання до присутньої керівниці комунального підприємства **Олени Семенюк:** голоси депутатів за рекомендацію цього рішення розділилися (3 - "за", 2 - "проти").

На засідання бюджетної комісії 27 квітня Олена Семенюк представила додаткові розрахунки:

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/dj3yUbfni2GKyF" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Під час розгляду [програми](https://onedrive.live.com/view.aspx?resid=76CC13A1B9E773BD!3747&ithint=file%2cdocx&app=Word&authkey=!AFWooSgsRvFKL20) фінансової підтримки  КП "Оздоровчо-реабілітаційний центр" депутатка **Ірина Веремчук** попросила колег відкласти прийняття кошторису. Сума, яку організація просила виділити з бюджету 2017 року, здалася депутатам завеликою - **3,2 млн грн.**

[![](https://mpz.brovary.org/wp-content/uploads/2017/04/koshtorys-ORTS.jpg)](https://mpz.brovary.org/wp-content/uploads/2017/04/koshtorys-ORTS.jpg)

Хоча, як зазначали доповідачі, це вже зменшена сума загальних видатків, бо в доходи підприємства включили **1,953 млн грн**, [виділених](http://brovary-rada.gov.ua/documents/26383.html) через управління освіти. Нагадаємо, гроші на підтримку КП "Оздоровчо-реабілітаційний центр" виділялися з міського бюджету на покриття витрат за відвідування басейну школярами. Однак за такими умовами доводилося сплачувати ПДВ. Якщо ж міський бюджет стане безпосереднім джерелом фінансування, податки вдасться оминути.

Однак, на думку міських депутатів, сума все одно завищена, а також відсутні пропозиції керівництва КП по виходу з кризи. "_Основною вимогою депутатів до керівництва установи було скласти бізнес-план чи принаймні пропозиції щодо отримання доходів підприємством, однак нічого надано так і не було",_ - зазначила Ірина Веремчук. Також виникли питання до низьких доходів підприємства. На думку депутатів, половина кошторису має окуповуватися самим  центром, на що представниця КП зазначила, що на 2017 рік установа планує заробити близько **1,5 млн грн.**

У підсумку депутати вирішили поки що не рекомендувати винесення проекту рішення на сесію, а зібратися **4 травня о 11:00** (UPD. перенесено на **13:00**) на засідання робочої групи по КП "ОРЦ" (зустріч відбудеться у приміщенні КП). А вже на наступний день, **5 травня, о 10:00** бюджетна комісія має зібратися знову, аби ще раз розглянути програму фінансування вже з правками від робочої групи.

Слід зазначити, що окрім питання КП "ОРЦ" на засіданні бюджетної комісії будуть розглядати питання по фінансуванню Броварської центральної районної лікарні. Також **4 травня о 10:00** відбудеться додаткове засідання комунальної комісії. Про це повідомив апарат міської ради.

**Фото - Дарина Мізіна**
