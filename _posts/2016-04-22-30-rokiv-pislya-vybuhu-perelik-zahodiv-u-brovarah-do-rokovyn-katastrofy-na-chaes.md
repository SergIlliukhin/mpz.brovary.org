---
title: "30 років після вибуху: перелік заходів у Броварах до роковин катастрофи на ЧАЕС"
date: 2016-04-22
categories: 
  - "announce"
  - "novyny"
tags: 
  - "anons"
  - "bmr"
  - "zahody"
  - "novini"
  - "pamyat"
  - "chornobil"
---

**Найближчого вівторка у місті покладатимуть квіти до пам’ятників, проведуть мітинг, виставку малюнків та концерт-реквієм на пам’ять про жертв Чорнобильської трагедії. Про це йдеться на офіційних сторінках [відділу культури](https://www.facebook.com/events/1720877124794950/) Броварської міської ради та [мера](https://twitter.com/i_sapozhko/status/722734538900783104) Ігоря Сапожка.**

Як зазначено в оголошеннях, офіційні заходи розпочнуться о 9:00. Квіти покладатимуть до пам’ятників, присвячених героям та жертвам Чорнобиля – у парку «Перемога» та біля пожежної частини на вулиці Симона Петлюри. Згодом події перемістяться до міської бібліотеки та МКЦ «Прометей».

[![CgerO3ZWwAAGe6D](https://mpz.brovary.org/wp-content/uploads/2016/04/CgerO3ZWwAAGe6D.jpg)](https://mpz.brovary.org/wp-content/uploads/2016/04/CgerO3ZWwAAGe6D.jpg)

Зокрема, о 12:00 у бібліотеці відкривається тематична книжково-ілюстративна виставка «Чорнобильська трагедія - біль України». А з 14:30 у «Прометеї» розпочнеться виставка малюнків «Чорнобиль очима дітей». Завершаться заходи цього дня концертом-реквіємом «Дзвони Чорнобиля».

Варто нагадати, що вже завтра, 23 квітня, місцевий велоклуб спільно з обласними чиновниками попід Броварами організовують [велозмагання на честь пам’яті Героїв Чорнобиля](https://mpz.brovary.org/u-subotu-v-brovarah-velozmagannya-na-chest-geroyiv-chornobylya/).

_Фото - відділ культури Броварської міської ради_
