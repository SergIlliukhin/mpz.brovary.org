---
title: "На акції протесту броварчан запрошують викривальними відеороликами"
date: 2012-03-02
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "aktsiya-protestu"
  - "brovarska-panorama"
  - "videorolyk"
  - "groza"
  - "ekta"
  - "nashe-misto"
  - "novini"
---

[![](https://mpz.brovary.org/wp-content/uploads/2012/03/screen_teaser2.jpg "screen_teaser2")](https://mpz.brovary.org/wp-content/uploads/2012/03/screen_teaser2.jpg)Днями у броварському Інтернет-просторі з’явились два відеоролика із закликом прийти 4 березня о 12:00 на Майдан Свободи на акцію «Стоп брехні за наші гроші». Творці відеороликів стверджують, що всі комунальні ЗМІ Броварів брешуть, рекламують одну політичну силу та замовчують справді суспільно важливі місцеві події. Тому вони закликають броварчан прийти та висловити свій протест проти такого неефективного витрачання бюджетних коштів. <!--more-->

Як сказано у прес-анонсі, розповсюдженому **громадською організацією «Гроза»**,  на центральній площі міста розгорнеться «Галерея брехні», де будуть представлені «зразки» інформаційної продукції місцевої комунальної преси. Також організатори обіцяють оприлюднити підсумки опитування громадян міста Бровари стосовно того, куди було б доречніше витрачати кошти громади, які направляються місцевою владою на продукування брехні. «_За підсумками проведення акції «Брехня за ваші гроші» її учасники мають намір скласти доручення та направити його місцевій владі_», - йдеться в прес-анонсі.

**STOP Брехні за наші гроші**

<iframe src="https://www.youtube.com/embed/DfBXIVuHLE8" frameborder="0" width="560" height="315"></iframe>

 

**Анонімус відвідав Бровари**

<iframe src="https://www.youtube.com/embed/-wfrB5wK2f8" frameborder="0" width="480" height="360"></iframe>

Перевіривши окремі факти, оприлюднені в роликах-анонсах, активісти "Маєш право знати" дійсно з’ясували, що на комунальні ЗМІ у бюджеті на 2012 рік закладено понад півтора мільйона гривень. Так, у рішенні [№ 506-17-06  від 29.12.2011 «Про бюджет міста на 2012 рік»](http://docs.pravo-znaty.org.ua/p15/29.12.2011/506-17-06)  сказано, що **загалом на засоби масової інформації виділено 1,575 млн грн**, з них на телебачення і  радіомовлення – 1,025 млн. грн, а на періодичні видання (газети та журнали) – 550 тис. грн. Скільки з цих коштів [буде витрачено безпосередньо на телестудію «Наше місто»](http://docs.pravo-znaty.org.ua/p46/29.12.2011/475-17-06) та [газету «Броварська панорама»](http://docs.pravo-znaty.org.ua/p43/29.12.2011/478-17-06), можна дізнатись із відповідних програм діяльності та фінансової підтримки цих комунальних ЗМІ, затверджених міської радою наприкінці минулого року.

Цікаво, що на сайті Броварської міської ради справді відсутні публікації, де міститься слово «правда» - пошукова система сайту таких не знаходить, натомість пропонує шукати публікації зі словосполученнями «чорна заздрість». Цей факт обіграний в одному з роликів, а також в інтернет-демотиваторах, поширених днями по соціальних мережах.

[![](https://mpz.brovary.org/wp-content/uploads/2012/03/NO_TRUTH1.jpg "NO_TRUTH")](https://mpz.brovary.org/wp-content/uploads/2012/03/NO_TRUTH1.jpg)

Читайте репортаж на нашому сайті в найближчі години після проведення акції «Стоп брехні за наші гроші»

 _**Інф. "Маєш Право Знати"**_
