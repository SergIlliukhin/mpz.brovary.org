---
title: "На вихідних перекриють вулицю Олімпійську – прокладатимуть тепломережі"
date: 2016-04-01
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "vulitsya"
  - "novini"
  - "obyizd"
  - "olimpijska"
  - "perekryttya"
  - "remont"
---

**Вже відзавтра і протягом суботи та неділі вулицю Олімпійську перекриють для руху транспорту. Маршрутки та автівки їздитимуть в об’їзд – вулицею Володимира Великого. Про це [йдеться](http://docs.brovary.org/p35535/31.03.2016/69) у вчорашньому  розпорядженні виконкому  Броварської міської ради.**

Як зазначено в документі, вулицю закриють для проїзду у зв’язку із прокладанням теплових мереж від багатоповерхової житлової забудови кварталу «Олімпійський». Перекриття організують поблизу перехрестя вулиці Олімпійської із вулицею Сергія Москаленка. Роботи має проводити колективне підприємство з будівництва інженерних мереж  № 6.

У розпорядженні також вказано, що рух транспорту буде здійснюватися в об’їзд вулицею Володимира Великого. Пасажирських перевізників, які працюють на броварських маршрутах №№ 2, 5 та 411, влада міста зобов’язалась попередити про обмеження руху.
