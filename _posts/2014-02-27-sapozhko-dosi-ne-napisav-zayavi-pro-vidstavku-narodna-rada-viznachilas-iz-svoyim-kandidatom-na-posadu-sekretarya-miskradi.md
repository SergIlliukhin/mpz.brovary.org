---
title: "Сапожко досі не написав заяви про відставку. Народна Рада визначилась зі своїм кандидатом на посаду секретаря міськради"
date: 2014-02-27
author: 
  username: "shako"
  display_name: "Тарас Шако"
tags: 
  - "vidstavka"
  - "vibir-redaktsiyi"
  - "novini"
  - "plaksya"
  - "revolyutsiya"
  - "simutin"
  - "sapozhko"
  - "troshhenko"
coverImage: "wp-content/uploads/2014/02/DSC_0059.jpg"
---

**[![обговорення секретаря10](https://mpz.brovary.org/wp-content/uploads/2014/02/obgovorennya-sekretarya10.jpg)](https://mpz.brovary.org/wp-content/uploads/2014/02/obgovorennya-sekretarya10.jpg)Як відомо, сьогодні о 14.00 мала відбутись чергова сесія Броварської міської ради. Депутати мали розглянути важливі для життєдіяльності міста рішення, зокрема про перерозподіл вільних залишків з міського бюджету. Крім того, сьогодні мало вирішитись питання зі складанням повноважень міського голови Ігоря Сапожка, якому [громада міста на Віче висловила недовіру](https://mpz.brovary.org/brovarchani-na-viche-vislovili-nedoviru-miskomu-golovi-sapozhku/). Також очікувалось, що депутати призначать нового секретаря, який буде виконувати обов****’****язки міського голови до призначення виборів.**

Перед цим, о 12:00 члени Народної  Ради Броварів провели погоджувальне засідання, де обговорили можливі кандидатури на посаду секретаря з числа неформальної депутатської групи, що сформувалась в міськраді близько місяця тому. В цю групу входять: Віктор Антоненко, Олег Іваненко, Євген Гредунов – всі позафракційні, Юрій Плакся – «Батьківщина», Олексій Кириченко, Михайло Бабін, Юрій Чередник та Роман Сімутін – «УДАР». Представники Народної Ради провели своєрідний «люстраційний» аналіз їх депутатської діяльності: на предмет спільного голосування з регіоналами за корупційні рішення (зокрема, земельні) та їх позицію під час подій, що відбувались на Майдані Незалежності та вул. Грушевського.

[![сімутін плакся](https://mpz.brovary.org/wp-content/uploads/2014/02/DSC_0022.jpg)](https://mpz.brovary.org/wp-content/uploads/2014/02/DSC_0022.jpg)

Аналіз показав, що лише двоє депутатів можуть отримати від броварської Народної Ради мандат довіри і стати кандидатами в секретарі міськради –  Роман Сімутін та Юрій Плакся. Перший відмовився висуватись і підтримав кандидатуру Плаксі. «Ударівець» заявив, що багато людей звинувачують його в тому, що він хоче захопити владу в місті. Відтак він самоусунувся, але заявив, що буде балотуватись в мери Броварів. За словами Сімутіна, він хоче перемогти в чесній боротьбі, навіть якщо балотуватиметься нинішній міський голова Ігор Сапожко. Тому єдиним кандидатом від Народної Ради в секретарі став **Юрій Плакся** з «Батьківщини».

В малій залі виконкому перед сесією Юрій Плакся виступив перед представниками громади та відповів на запитання броварчан про те, що він робитиме, якщо йому доведеться виконувати функції міського голови в умовах політичної, економічної та соціальної кризи в країні. Також Плакся висловив готовність скласти мандат «Батьківщини» на момент перебування на посаді та підкреслив, що не збирається балотуватись на посаду міського голови.

\[caption id="attachment\_24244" align="aligncenter" width="614"\][![DSC_0059](https://mpz.brovary.org/wp-content/uploads/2014/02/DSC_0059.jpg)](https://mpz.brovary.org/wp-content/uploads/2014/02/DSC_0059.jpg) Юрій Плакся\[/caption\]

Проте в залі з’явились люди, які відрекомендувались представниками Союзу спортсменів міста Бровари. Один з них Ігор Токар критично висловився про те, що на посаду секретаря мають висувати лише одного кандидата і запропонував кандидатуру депутата Володимира Оксютенка, члена Партії зелених.

\[caption id="attachment\_24225" align="aligncenter" width="614"\][![обговорення секретаря02](https://mpz.brovary.org/wp-content/uploads/2014/02/obgovorennya-sekretarya02.jpg)](https://mpz.brovary.org/wp-content/uploads/2014/02/obgovorennya-sekretarya02.jpg) Ігор Токар\[/caption\]

Однак громадськість, з’ясувавши, що Оксютенко голосував в унісон з регіоналами за скандальні рішення, не підтримали цю пропозицію. Також обурення присутніх викликало те, що депутат не поставив свій підпис у зверненні до Януковича в січні, коли на Грушевського з’явились перші жертви, тим самим засвідчивши, що він не засуджує криваві дії режиму.

\[caption id="attachment\_24229" align="aligncenter" width="614"\][![обговорення секретаря06](https://mpz.brovary.org/wp-content/uploads/2014/02/obgovorennya-sekretarya06.jpg)](https://mpz.brovary.org/wp-content/uploads/2014/02/obgovorennya-sekretarya06.jpg) Володимир Оксютенко\[/caption\]

Було запропоновано альтернативну другу кандидатуру «ударівця» Юрія Чередника, але той підтримав кандидатуру кандидата з «Батьківщини».

\[caption id="attachment\_24242" align="aligncenter" width="614"\][![обговорення секретаря19](https://mpz.brovary.org/wp-content/uploads/2014/02/obgovorennya-sekretarya19.jpg)](https://mpz.brovary.org/wp-content/uploads/2014/02/obgovorennya-sekretarya19.jpg) Юрій Чередник\[/caption\]

В будівлі міськради були також представники «Правого Сектору», які підтримали кандидатуру Юрія Плаксі. Відтак він став єдиним кандидатом на посаду секретаря міської ради.

\[caption id="attachment\_24228" align="aligncenter" width="614"\][![обговорення секретаря05](https://mpz.brovary.org/wp-content/uploads/2014/02/obgovorennya-sekretarya05.jpg)](https://mpz.brovary.org/wp-content/uploads/2014/02/obgovorennya-sekretarya05.jpg) Представник "Правого сектора"\[/caption\]

[![обговорення секретаря09](https://mpz.brovary.org/wp-content/uploads/2014/02/obgovorennya-sekretarya09.jpg)](https://mpz.brovary.org/wp-content/uploads/2014/02/obgovorennya-sekretarya09.jpg)

Проте весь цей процес так і не дійшов логічного завершення. Більшість депутатів не прийшла на сесію ні на 14:00, ні на 16:00, тому кворуму проводити засідання не було. Ігоря Сапожка теж не було в стінах міськради, відтак заяви про відставку він не написав.

Також слід нагадати, що в підтримку міського голови кількома днями раніше під стіни міськради збирали пенсіонерів та працівників бюджетних сфер.

<iframe src="//www.youtube.com/embed/uq_mEvB7DZ8" height="315" width="420" allowfullscreen frameborder="0"></iframe>

Раніше під час переговорного процесу Сапожко то заявляв, що готовий скласти повноваження, то знову змінював своє рішення. Таку поведінку мера пов’язують з тим, що на нього чинить сильний вплив неформальний лідер депутатської більшості регіонал Ігор Трощенко.

Позавчора ввечері місцевий автомайдан їздив до маєтку Трощенка, він вийшов до людей та пообіцяв вплинути на депутатів, аби ті прийшли на засідання сесії.

\[caption id="attachment\_24252" align="aligncenter" width="614"\][![трощенко](https://mpz.brovary.org/wp-content/uploads/2014/02/troshhenko.jpg)](https://mpz.brovary.org/wp-content/uploads/2014/02/troshhenko.jpg) Будинок Ігоря Трощенка\[/caption\]

\[caption id="attachment\_24251" align="aligncenter" width="614"\][![трощенко 1](https://mpz.brovary.org/wp-content/uploads/2014/02/troshhenko-1.jpg)](https://mpz.brovary.org/wp-content/uploads/2014/02/troshhenko-1.jpg) Ігор Трощенко\[/caption\]

Своєї обіцянки Трощенко не дотримав – кворуму депутатів не зібралось ні вчора, ні сьогодні. Деякі активісти вважають, що політичні способи вирішення питання відставки Сапожка себе вичерпали.

[![обговорення секретаря12](https://mpz.brovary.org/wp-content/uploads/2014/02/obgovorennya-sekretarya12.jpg)](https://mpz.brovary.org/wp-content/uploads/2014/02/obgovorennya-sekretarya12.jpg)

В стінах міської ради й далі тривають перемовини між різними учасниками переговорного процесу. Депутати зволікають і затягують вирішення ситуації, що склалась, тим самим провокуючи зростання напруги в місті. Головна вимога Народної Ради – відставка мера-регіонала Сапожка – й досі залишається невиконаною.

**Фото Марії Придьми**
