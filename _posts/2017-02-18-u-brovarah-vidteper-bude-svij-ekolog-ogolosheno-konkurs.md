---
title: "У Броварах відтепер буде свій еколог. Оголошено конкурс"
date: 2017-02-18
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarska-miska-rada"
  - "vikonavchiy-komitet"
  - "ekolog"
  - "konkurs"
  - "novini"
coverImage: "wp-content/uploads/2017/02/CA_1.jpg"
---

**Броварська міська рада оголосила конкурс на заміщення вакантної посади головного спеціаліста з питань екології. Про це зазначено в [оголошенні](https://brovary-rada.gov.ua/news/14787.html) на офіційному сайті Броварської міськради. До цього у місті свого еколога не було, повноваження передали на рівень області. При появі міського еколога багато питань від спалювання сміття до вирубки дерев можна буде розглядати на місцевому рівні.**

Як зазначено у повідомленні, кваліфікаційною вимогою до кандидатів є:

-  громадянство України;
- освіта повна вища відповідного професійного спрямування за освітньо-кваліфікаційним рівнем магістра, спеціаліста;
- вільне володіння державною мовою;
- стаж роботи за фахом на службі в органах місцевого самоврядування та державній службі на керівних посадах не менше 1 року, або за фахом в інших сферах управління - не менше 3-х років;
- знання ПК не нижче рівня користувача.

Дізнатися додатково про основні обов’язки, розмір та умови оплати праці можна у секторі кадрової роботи та нагород виконкому Броварської міської ради. Документи претендентів приймаються за адресою: **м. Бровари, вул. Гагаріна, 15, кімната 417**. Телефон для довідок: **5-32-48**

Нагадаємо, що на 25-й черговій [сесії](https://mpz.brovary.org/anons-9-lyutogo-vidbudetsya-chergova-sesiya-brovarskoyi-miskrady/), що відбулась 9 лютого, броварські депутати проголосували за [проект рішення](https://brovary-rada.gov.ua/documents/26712.html) «Про затвердження змін до структури, загальної чисельності виконавчих органів Броварської міської ради Київської області». Згідно цього документу, до штату виконавчого комітету Броварської міськради була **введена нова посада спеціаліста з питань екології**. Чиновники зазначають, що метою є - забезпечення на належному рівні реалізації державної політики у сфері охорони навколишнього природного середовища, забезпечення контролю екологічної ситуації, розробки та виготовлення екологічних програм, проектів та експертиз в м. Бровари.
