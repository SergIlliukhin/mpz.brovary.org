---
title: "Виконком надав дозвіл на зрізання 29 дерев у Броварах"
date: 2017-03-27
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "virubka-derev"
  - "zeleni-nasadzhennya"
  - "novini"
---

**Минулого тижня броварський виконавчий комітет надав дозвіл на зрізання 29 дерев в місті. Про це зазначено у [рішенні](http://brovary-rada.gov.ua/documents/26919.html) виконавчого комітету, опублікованого на офіційному сайті Броварської міської ради.**

Як зазначається у рішенні, обслуговуючому кооперативу “50-років Жовтня” прийдеться зрізати:

- **11 дерев** листяної породи на прибудинковій території по вул. Лагунової Марії, 9-а.

Також комунальному підприємству “ЖЕК-5” дозволили зрізати **18 дерев** листяної породи на прибудинкових територіях:

- по  вул. Лагунової Марії № 10-А, № 9, № 5
- по вул. Короленка № 53, № 59, № 55
- по вул. Київській № 300-В, № 296
- по  вул. Гагаріна № 12, № 7, № 9

Нагадаємо, що минулого місяця під будівництво нової багатоповерхівки від забудовника «Альянс-Новобуд» було [зрізано](https://mpz.brovary.org/pid-nizh-63-sosny-ubyly-te-shho-davalo-zhyttya-foto/) 63 сосни 50-річного віку на розі вулиць Симоненка-Чорновола. А для будівництва нового торговельного центру, який буде розташований по вул. Чорновола, виконком [надав дозвіл](https://mpz.brovary.org/vykonkom-nadav-dozvil-zrizaty-dereva-pid-budivnytstvo-torgovelnogo-tsentru/) зрізати 26 дерев.
