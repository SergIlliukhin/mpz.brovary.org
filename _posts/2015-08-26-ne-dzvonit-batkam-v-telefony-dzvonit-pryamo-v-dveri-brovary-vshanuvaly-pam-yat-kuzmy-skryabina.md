---
title: "«Не дзвоніть батькам в телефони, дзвоніть прямо в двері»: Бровари вшанували пам'ять Кузьми Скрябіна"
date: 2015-08-26
author: 
  username: "komarovskyj"
  display_name: "Комаровський Олексій"
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "kuzma-skryabin"
  - "muzychnyj-vechir"
  - "novini"
  - "onum"
  - "park-peremoga"
coverImage: "wp-content/uploads/2015/08/pamyati-Skryabina-28.jpg"
---

**Без освітлення, без звукотехнічного обладнання, без електронних пристроїв, але з щирістю та відданістю броварська молодіжна організація ОНУМ минулої суботи, 22 серпня, провела музичний вечір на острові парку «Перемога». Цього разу активісти присвятили захід пам’яті українського співака, телеведучого та продюсера Андрія Кузьменка, відомого в музичному світі як Кузьма Скрябін.**

Музичний вечір був присвячений Кузьмі невипадково: 17 серпня музиканту виповнилося б 47 років, а, оскільки День народження припав на будній день — понеділок — юнаки та дівчата вирішили зробити вечір пам’яті найближчими вихідними.

[![памяті Скрябіна (3)](https://mpz.brovary.org/wp-content/uploads/2015/08/pamyati-Skryabina-3.jpg)](https://mpz.brovary.org/wp-content/uploads/2015/08/pamyati-Skryabina-3.jpg)

[![памяті Скрябіна (23)](https://mpz.brovary.org/wp-content/uploads/2015/08/pamyati-Skryabina-23.jpg)](https://mpz.brovary.org/wp-content/uploads/2015/08/pamyati-Skryabina-23.jpg)

Попри те, що загалом вечір був схожий на попередні — так само на килимках та просто на траві сиділи слухачі, так само задіяна з музичних інструментів лише гітара, проте були свої особливості. Не запалювалися ліхтарики, [як це було раніше.](https://mpz.brovary.org/brovarska-molod-z-onum-vidkrila-muzichniy-sezon-na-kulturnomu-ostrovi-u-parku/) А ще - як ніколи на острові зібралася публіка зовсім різного віку. Не лише школярі та молодь, як зазвичай, цього разу було багато дорослих та дітлахів. Символічний факт, якщо зважати, що девізом вечора була цитата Андрія Кузьменка: «Не дзвоніть батькам в телефони, дзвоніть прямо в двері».

[![памяті Скрябіна (6)](https://mpz.brovary.org/wp-content/uploads/2015/08/pamyati-Skryabina-6.jpg)](https://mpz.brovary.org/wp-content/uploads/2015/08/pamyati-Skryabina-6.jpg)

[![памяті Скрябіна (7)](https://mpz.brovary.org/wp-content/uploads/2015/08/pamyati-Skryabina-7.jpg)](https://mpz.brovary.org/wp-content/uploads/2015/08/pamyati-Skryabina-7.jpg)

[![памяті Скрябіна (18)](https://mpz.brovary.org/wp-content/uploads/2015/08/pamyati-Skryabina-18.jpg)](https://mpz.brovary.org/wp-content/uploads/2015/08/pamyati-Skryabina-18.jpg)

Найбільшим успіхом того вечора у публіки користувалися пісні якраз про батьків та маму. А дві активістки-співачки — **Світлана Ісмайлова та Анастасія Горбунова** — стали справжніми героїнями, адже на собі витягнули фактично весь репертуар.

[![памяті Скрябіна (11)](https://mpz.brovary.org/wp-content/uploads/2015/08/pamyati-Skryabina-11.jpg)](https://mpz.brovary.org/wp-content/uploads/2015/08/pamyati-Skryabina-11.jpg)

[![памяті Скрябіна (14)](https://mpz.brovary.org/wp-content/uploads/2015/08/pamyati-Skryabina-14.jpg)](https://mpz.brovary.org/wp-content/uploads/2015/08/pamyati-Skryabina-14.jpg)

[![памяті Скрябіна (31)](https://mpz.brovary.org/wp-content/uploads/2015/08/pamyati-Skryabina-31.jpg)](https://mpz.brovary.org/wp-content/uploads/2015/08/pamyati-Skryabina-31.jpg)

Лише улюбленими хітами Кузьми Скрябіна музичний імпровізований концерт не обмежився, звучали пісні й інших українських популярних виконавців. Найбільше — «Океану Ельзи».

Хто знає, може Андрію того вечора на небесах стало трішки тепліше? Принаймні, над територією Броварів…

**Фото — Микола Кожемяко**
