---
title: "Forbes.Ua: Тролейбусний маршрут Бровари-Київ будуватимуть 2,5 роки та за завищеними цінами"
date: 2012-09-12
author: 
  username: "pravoZnaty"
  display_name: "Маєш право знати"
tags: 
  - "brovary"
  - "byudzhet"
  - "novini"
  - "trolejbus"
coverImage: "wp-content/uploads/2012/09/troleybus.jpg"
---

[![](https://mpz.brovary.org/wp-content/uploads/2012/09/troleybus.jpg "тролейбус")](https://mpz.brovary.org/wp-content/uploads/2012/09/troleybus.jpg)Новий тролейбусний маршрут будуватимуть два з половиною роки, - повідомляє сайт [Forbes.ua](https://forbes.ua/nation/1337791-iz-kieva-v-brovary-za-500-mln-grn).

Уряд «залишить» між Києвом і Броварами більше 500 млн грн. Як стало відомо Forbes.ua, в середу Кабмін має затвердити техніко-економічне обгрунтування (ТЕО) будівництва тролейбусного сполучення між цими містами. Згідно з документом (копією володіє Forbes.ua), на реалізацію проекту з бюджету буде виділено **528 500 000** грн. У 2012 р. на «тролейбусну» програму виділяється **141 млн грн**.

За даними ТЕО, гілку для електротранспорту Київ-Бровари будуть тягнути близько 2,5 років. Будівельні компанії та постачальники обладнання ще не визначені.

За словами джерела Forbes.ua, близького до Міністерства інфраструктури, до бюджету проекту багато питань. «_Виходячи з даних ТЕО, будівництво 1 км лінії обійдеться в **14 млн грн**., Тоді як, за моїми підрахунками, можна вкластися в **1-1,5 млн** грн. Ну, нехай ще 10 млн грн. витратять на будівництво спеціальної підстанції для лінії. Але все одно сума виглядає дуже завищеною_», - зазначає співрозмовник Forbes.ua.

Що ж стосується обгрунтованості самого проекту, експерт упевнений: проблем із завантаженістю у тролейбуса не буде. Бровари - найближче місто-супутник Києва з населенням 110 000 чоловік, і знайдеться багато охочих скористатися недорогим громадським транспортом.

Як будуть витрачати гроші на будівництво тролейбусної лінії Київ-Бровари:

![](https://f.img.com.ua/img/forall/i/2012/1347286365.jpg)

Передрук з сайту [Forbes.ua](https://forbes.ua/nation/1337791-iz-kieva-v-brovary-za-500-mln-grn).
