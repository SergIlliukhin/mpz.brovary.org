---
title: "Сьогодні на Короленка демонтували незаконні гаражі, - ФОТО, ВІДЕО"
date: 2016-04-12
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "yezhakov"
  - "brovary"
  - "veremchuk"
  - "garazhi"
  - "demontazh"
  - "korolenka"
  - "novini"
  - "spetsviddil"
coverImage: "wp-content/uploads/2016/04/IMG_5464.jpg"
---

**Вранці 12 квітня спецвідділ із благоустрою Броварської міської ради розпочав демонтаж незаконно встановлених гаражів на вул. Короленка поблизу будівельного майданчику, де зараз зводиться житловий комплекс «Palladium».**

Як повідомила депутат **Ірина Веремчук** («Солідарність»), котра відповідальна за даний виборчий округ, власників гаражів належним чином проінформували, востаннє – за тиждень до демонтажу. Однак без сутичок та сварок з місцевими мешканцями-власниками гаражів не обійшлося.

\[caption id="attachment\_54728" align="aligncenter" width="600"\][![IMG_5470](https://mpz.brovary.org/wp-content/uploads/2016/04/IMG_5470.jpg)](https://mpz.brovary.org/wp-content/uploads/2016/04/IMG_5470.jpg) Спеціалісти спецвідділу з благоустрою Броварської міської ради контролюють хід демонтажу\[/caption\]

Так, очевидці повідомляють, що під час демонтажу одного з гаражів, працівник спецвідділу розбив телефон жінці-власниці, яким вона намагалась зафіксувати дії спецвідділу. У цей час інші власники виносили своє майно з гаражів. Паралельно автокрани вантажили металеві конструкції на автоплатформи. Наприкінці демонтажу ситуація на Короленка виглядала досить спокійною.

<iframe src="https://www.youtube.com/embed/4SuwuAflNfE" width="560" height="315" frameborder="0" allowfullscreen="allowfullscreen"></iframe>

Як повідомила депутат Веремчук, місцеві мешканці розуміють необхідність демонтажу, однак хвилюються, чи не робиться це заради вивільнення земельної ділянки для розростання будівництва ЖК «Паладіум», який зводиться буквально в кількох метрах і якому не вистачає частини землі для продовження будівництва.

[![IMG_5468](https://mpz.brovary.org/wp-content/uploads/2016/04/IMG_5468-1.jpg)](https://mpz.brovary.org/wp-content/uploads/2016/04/IMG_5468-1.jpg)

Зі слів Веремчук, у відділі капітального будівництва Броварської міськради запевняють, що про виділення цієї ділянки для ЖК «Паладіум» не йдеться. Як переконують чиновники, дана територія готується під облаштування т.зв. «алеї кохання»: для цього, за словами т.в.о. нач. спецвідділу **Олега Єжакова**, тут невдовзі будуть демонтовані і погреби, розташовані на прибудинкових територіях.
