---
title: "При управлінні освіти Броварської міської ради створюють Громадську раду"
date: 2015-04-06
author: 
  username: "pravoznaty"
  display_name: "Маєш право знати"
tags: 
  - "instituti-gromadyanskogo-suspilstva"
  - "asotsiatsiya-batkiv"
  - "brovarskiy-narodniy-kontrol"
  - "vibir-redaktsiyi"
  - "gromadska-rada"
  - "gromadska-rada-pri-upravlinni-osviti"
  - "novini"
  - "upravlinnya-osviti"
coverImage: "wp-content/uploads/2015/04/image25833475.jpg"
---

**[![image25833475](https://mpz.brovary.org/wp-content/uploads/2015/04/image25833475.jpg)](https://mpz.brovary.org/wp-content/uploads/2015/04/image25833475.jpg)Усіх небайдужих представників інститутів громадянського суспільства запрошують до активної участі у створенні Громадської ради при Управлінні освіти та науки м. Бровари. Про це активісти ГО "Броварський народний контроль" [закликають у фейсбук-групі "Бровари"](https://www.facebook.com/groups/brovary/permalink/1018084064888226). Установчі збори по формуванню складу Громадської ради призначені на 11 травня 2015 року. Нині триває набір бажаючих взяти броварську освіту під громадський контроль. Дедлайн подачі заявок - 1 травня.**

Як сказано у повідомленні "Народного контролю", щоб взяти участь в установчих зборах необхідно подати заяву та додати наступне: - рішення керівника інституту громадянського суспільства (громадські організації, громадські формування, ЗМІ) про Ваше делегування для участі в установчих зборах, посвідчене печаткою (у разі наявності); - Ваша біографічна довідка; - копії документів, що підтверджують легалізацію інституту громадянського суспільства, яку Ви представляєте; - інформація про результати діяльності інституту громадянського суспільства, яку Ви представляєте протягом останніх двох років.

\[quote\]Шановні! Якщо Ви живете у Броварах та найближчим часом не збираєтесь звідси виїжджати, якщо Вам небайдуже які процеси відбуваються у нашій освіті, якщо Ви актині та ініціативні – запрошуємо до нашої команди! Заява подається на ім’я керівника ініціативної групи – Спичак М.Д., а її реєстрація відбувається за адресою: **м. Бровари, вул. Гагаріна, 18, управління освіти і науки Броварської міської ради** (приймальня, четвертий поверх). Дата проведення установчих зборів - **11.05.2015 року о 10:00** за адресою: вул. Гагаріна, 18, 3 поверх (актова зала). По усіх виниклих питаннях звертайтесь за телефоном: **063-168-93-00**\[/quote\]

Також про майбутнє створення Громадської ради сказано на сайті броварського управління освіти.

> Відповідно до Наказу [управління освіти і науки Броварської міської ради](https://brovary-osvita.edukit.kiev.ua/) №80 від 30.03.15 "Про затвердження складу ініціативної групи з підготовки установчих зборів громадської ради при управлінні освіти і науки Броварської міської ради" до складу ініціативної групи увійшли:
> 
> **Керівник групи - Спичак М.Д**. (головний спеціаліст відділу загальної середньої, професійно-технічної та вищої освіти Броварської міської ради) за згодою Члени групи: **Лещик Н.В.** (методист інституту інноваційних технологій та змісту освіти Міністерства освіти і науки України) за згодою **Яремчук Р.Л.** (представник ГО «Броварський народний контроль) за згодою **Романенко І.Ю.** (представник ГО «Асоціація батьків м. Бровари») за згодою

В документі також наказано:

> Керівнику ініціативної групи - Спичак М.Д. - розмістити на сайті управління інформацію про формування громадської ради при управлінні освіти і науки Броварської міської ради.
> 
> Керівнику та членам ініціативної групи забезпечити прийом заяв від громадян про їх участь в установчих зборах громадської ради.
> 
> Робочій групі у місячний термін з моменту написання наказу розробити та затвердити в установленому чинним законодавством порядку проекту «Положення про громадську раду при управлінні освіти і науки Броварської міської ради».
