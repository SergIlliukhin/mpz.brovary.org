---
title: "9 травня у Броварах обмежаться вшануванням пам'яті загиблих"
date: 2014-05-08
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "9-travnya"
  - "brovary"
  - "brovarska-narodna-rada"
  - "veterani"
  - "vibir-redaktsiyi"
  - "den-peremogi"
  - "novini"
coverImage: "wp-content/uploads/2014/05/9ad9d48-never-again.jpg"
---

**[![9ad9d48-never-again](https://mpz.brovary.org/wp-content/uploads/2014/05/9ad9d48-never-again.jpg)](https://mpz.brovary.org/wp-content/uploads/2014/05/9ad9d48-never-again.jpg)За інформацією броварського виконкому, наданою у відповідь на звернення Народної Ради, 9 травня о 10:00 у Броварах відбудеться покладання квітів до пам'ятника загиблим броварчанам та інших пам'ятників і пам'ятних знаків, а також планується робота польової кухні в парку "Перемога".**

Нагадаємо, активісти Броварської Народної Ради [звернулись до броварської влади](https://mpz.brovary.org/narodna-rada-zasteregla-vladu-brovariv-vid-mozhlivih-provokatsiy-9-go-travnya/) з вимогою обмежити офіційні заходи масового характеру під час відзначення 69-ої річниці завершення Другої світової війни у Броварах. Міські очільники відповіли на це, що вони обмежили кількість офіційних заходів приурочених Дню Перемоги, "у зв'язку з напруженою суспільно-політичною ситуацією в Україні".

Відповідно цього року не буде "живого коридору" та ходи ветеранів, а також святкового концерту. Як [повідомляє](https://www.kulturabr.kiev.ua/content/urochistiy-miting-prisvyacheniy-69-richnici-peremogi-u-velikiy-vitchiznyaniy-viyni-1941-1945) відділ культури на своєму сайті, 9 травня біля пам’ятника загиблим броварчанам з 10:00 відбудеться молебень за жертвами Війни – «Молитва за мир» за участю голів усіх конфесій, пройде церемонія покладання квітів за участю героїв війни та громади міста.

Також 9 травня міський велоклуб «Атлас» проведе [велотуристичні змагання, присвячені Дню Перемоги](https://mpz.brovary.org/9-travnya-u-brovarah-vidbudutsya-veloturistichni-zmagannya/). Збір учасників почнеться об 11:30 біля літака в парку «Перемога». Самі велоперегони стартують о 12:30 біля стадіону «Спартак».
