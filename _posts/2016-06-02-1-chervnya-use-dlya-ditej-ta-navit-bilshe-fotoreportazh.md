---
title: "1 червня: усе для дітей та навіть більше - ФОТОРЕПОРТАЖ"
date: 2016-06-02
categories: 
  - "brovary"
  - "aktsiyi-zahodi"
tags: 
  - "baby-boom-fest"
  - "brovary"
  - "vibir-redaktsiyi"
  - "den-zahistu-ditey"
  - "najkrashhe-dityam"
  - "novini"
  - "park-peremogy"
---

**Чи не вперше в Броварах День захисту дітей пройшов з таким розмахом. 1 червня протягом цілого дня парк “Перемога” перетворився на дитячу казку: концерти, квести, майстер-класи, солодощі - усе чого забажає малеча. Сімейний фестиваль “Найкраще дітям” відбувся завдяки організаторам від Baby Boom Fest, масштабного свята на День міста в минулому році.**

![день захисту дітей (19)](https://mpz.brovary.org/wp-content/uploads/2016/06/den-zahystu-ditej-19.jpg)

Здалося, що половина населення Броварів - діти, такої кількості малих відвідувачів одночасно парк ще не бачив. Погода, хороша організація, цікаві заходи зробили все, щоби фестиваль дійсно пройшов на якісному рівні.

![день захисту дітей (17)](https://mpz.brovary.org/wp-content/uploads/2016/06/den-zahystu-ditej-17.jpg)

Задоволеними лишилися не тільки діти: дорослі,  які хотіли “хліба і видовищ”, очевидно, теж гарно провели час. [На святі була перша леді](https://mpz.brovary.org/u-brovary-pryyihala-maryna-poroshenko-ta-yaponski-posly-shhob-podaruvaty-dityam-iz-osoblyvymy-potrebamy-mikroavtobus-ta-lift/) - **Марина Порошенко**, яка привезла допомогу реабілітаційному центру для дітей з особливими потребами в Броварах. У рамках грантової допомоги від японського уряду діти отримали ліфт та шкільний автобус.

![день захисту дітей (9)](https://mpz.brovary.org/wp-content/uploads/2016/06/den-zahystu-ditej-9.jpg)

Парк був поділений на тематичні зони, де кожен  мав змогу знайти розваги на будь-який смак.

_![день захисту дітей (24)](https://mpz.brovary.org/wp-content/uploads/2016/06/den-zahystu-ditej-24.jpg)_

Зона АТОшка, створена за підтримки ГО "Авангард АТО Броварії". Тут діти мали змогу потримати в руках зброю, приміряти бронежилет та каску під наглядом та інструктажем бійців, які терпляче та спокійно пояснювали хлопцям, що і  як треба робити. Була також і польова кухня, і зона з безкоштовним батутом та гіркою.

![день захисту дітей (28)](https://mpz.brovary.org/wp-content/uploads/2016/06/den-zahystu-ditej-28.jpg)

_![день захисту дітей (25)](https://mpz.brovary.org/wp-content/uploads/2016/06/den-zahystu-ditej-25.jpg)_

Того ж дня відбулося відкриття FlyPark, екстремального мотузкового парку з різними перепонами. До Дня дитини усі охочі могли безкоштовно спробувати новий вид дозвілля, щойправда з обмеженням у зрості до 120 см. Організатори обіцяють, що невдовзі розвага розшириться і для вищих діток.

_![день захисту дітей (2)](https://mpz.brovary.org/wp-content/uploads/2016/06/den-zahystu-ditej-2.jpg)_

На сцені протягом цілого дня проходили виступи місцевих колективів.

_![день захисту дітей (7)](https://mpz.brovary.org/wp-content/uploads/2016/06/den-zahystu-ditej-7.jpg)_

![день захисту дітей (12)](https://mpz.brovary.org/wp-content/uploads/2016/06/den-zahystu-ditej-12.jpg)

Було купа майстер-класів: з виготовлення листівок, прикрашання блокнотів, малювання, витовлення ляльок, декупажу та багато інших.

![день захисту дітей (18)](https://mpz.brovary.org/wp-content/uploads/2016/06/den-zahystu-ditej-18.jpg)

На розважальних зонах діти мали змогу взяти участь в квестах, подивитися лялькову виставу, пограти з аніматорами, погупати в барабани, полопати мильні бульбашки.

_![день захисту дітей (14)](https://mpz.brovary.org/wp-content/uploads/2016/06/den-zahystu-ditej-14.jpg)_

Благодійний ярмарок від фонду допомоги онкохворим “Інна”.

_![день захисту дітей (30)](https://mpz.brovary.org/wp-content/uploads/2016/06/den-zahystu-ditej-30.jpg)_

Загалом свято вдалося, на фестиваль приїжджали групи з міських  шкіл, діти з батьками, учасники з області. Багато розваг були безкоштовними, їх можна було помітити за довгими чергами. Залишається додати, що погода того дня не підвела, розваг було багато, а свято дітям сподобалось.

**Фото - Катерина Мамайсур-Негода**
