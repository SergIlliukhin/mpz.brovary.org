---
title: "Хто і навіщо відправляв броварських дітей у Кремль напередодні війни з Росією? - ВІДЕОСЮЖЕТ"
date: 2015-04-14
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "berezovska"
  - "vibir-redaktsiyi"
  - "dity"
  - "kreml"
  - "moskva"
  - "polishhuk"
  - "propaganda"
  - "ryezvaya"
  - "rosiya"
  - "ruskiy-mir"
  - "sapozhko"
coverImage: "wp-content/uploads/2015/04/999919_579101752161892_2222443_n.jpg"
---

**[![999919_579101752161892_2222443_n](https://mpz.brovary.org/wp-content/uploads/2015/04/999919_579101752161892_2222443_n.jpg)](https://mpz.brovary.org/wp-content/uploads/2015/04/999919_579101752161892_2222443_n.jpg)Понад місяць тому, коли ми вперше зустрілися з тележурналісткою Тетяною Шустровою у Броварах, ні я, ні вона навряд чи могли передбачити той розвиток сюжету, який днями був продемонстрований в ефірі телеканалу «Еспресо».**

Журналісти Espreso TV мали намір зробити «лише» черговий аналіз [корупційної схеми броварської влади та її тіньових спонсорів на прикладі вкрадених у міста 95 гектарів земель Радіопередавального центру.](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) Це далеко не перше розслідування на цю тему і цього разу журналісти мали намір лише дослідити оборудку максимально детально, сподіваючись з’ясувати досі невідомі нюанси. Однак зрештою ниточки розслідування привели до надто несподіваних результатів, які змушують поглянути на броварську владу під зовсім іншим кутом зору.

**Сюжет телеканалу Espreso TV від 11 квітня**

<iframe src="https://www.youtube.com/embed/15maqSTnRnY" width="640" height="360" frameborder="0" allowfullscreen="allowfullscreen"></iframe>

Те, що місцеві чиновники лояльно ставляться до російських інтересів – як політичних, так і бізнесових – ніколи ні для кого особливим секретом не було. Однак дотепер навряд чи хтось міг уявити, наскільки глибоко, приховано та багатогранно реалізується політика Кремля у нашому місті за допомогою броварської владної «еліти». Адже йдеться вже не лише про «звичні» крадіжки сотень мільйонів гривень у вигляді броварської землі, але відтепер – і про ідеологічну складову насаджування «русского міра» у Броварах.

Як з’ясувалося лише зараз, з легкої руки броварської мерії не тільки [видавались квартири карателям з «Беркуту»](https://mpz.brovary.org/v-den-shturmu-maydanu-sapozhko-vidav-berkutu-novi-kvartiri/) (саме в день перших масових вбивств у Києві), але й відправлялись спеціальні дитячі делегації у Москву на «ідеологічну обробку» з прокремлівським ухилом. За ініціативи коханки Януковича, затятої українофобки [**Олени Березовської**](https://www.facebook.com/alena.berezovskaya.9?fref=ts), при посередництві **Ігоря Сапожка** та його фінансового покровителя **Віктора Поліщука**  (родича російського прем’єра Мєдвєдєва) відразу кілька груп броварських дітей відправили в Росію на «промивку мізків». Безпосередню участь в антиукраїнській ідеологічній спецоперації брали також представники Московського патріархату – як російські, так і броварські. В результаті з Москви броварські діти приїхали з мріями про химерну «велику країну Украсію» - Україну та Росію у складі єдиної держави. Саме в ті дні, коли путінські «зелені чоловічки» розпочали анексію Криму та розпалювали вогонь кровопролитної війни на Донбасі, маленьким броварчанам насаджували любов до «братньої Росії» безпосередньо у Кремлі.

Нижче – оригінальний сюжет російського телебачення про цю подію, в цьому матеріалі журналісти розповіли про справжню мету візиту маленьких українців в Росію: «Раньше была Киевская Русь, а сейчас, может быть, будет Украсия»

<iframe src="https://www.youtube.com/embed/d59LVnsdv9w" width="480" height="360" frameborder="0" allowfullscreen="allowfullscreen"></iframe>

У сюжеті «Еспресо ТВ», до речі, не вказується про те, що дитяча делегація до Москви була не просто українська, а саме броварська. На фото нижче – броварський міський голова Ігор Сапожко разом з кремлівською пропагандисткою Оленою Березовською та її подругою, родичкою Дмитра Мєдвєдєва Лілією Рєзвою, дружиною найбільшого броварського забудовника Віктора Поліщука. Навколо них – маленькі броварчани: не виключено, що саме ті, яким уготований проросійський релігійно-ідеологічний тур до Москви. Про те, що в "паломницьку" подорож до Москви відправили саме броварських школярів йдеться [і в матеріалі сайту "Обозреватель" від 18 грудня 2013 року.](http://life.obozrevatel.com/boiling/52108-ukrainskie-shkolniki-posetili-moskovskie-hramyi.htm) 

\[caption id="attachment\_36240" align="aligncenter" width="600"\][![1509874_579963138742420_81531380_n](https://mpz.brovary.org/wp-content/uploads/2015/04/1509874_579963138742420_81531380_n.jpg)](https://mpz.brovary.org/wp-content/uploads/2015/04/1509874_579963138742420_81531380_n.jpg) Міський голова Броварів Ігор Сапожко разом з кремлівською пропагандисткою Оленою Березовською\[/caption\]

\[caption id="attachment\_36241" align="aligncenter" width="600"\][![64236_579963652075702_536981556_n](https://mpz.brovary.org/wp-content/uploads/2015/04/64236_579963652075702_536981556_n.jpg)](https://mpz.brovary.org/wp-content/uploads/2015/04/64236_579963652075702_536981556_n.jpg) Фото з того ж заходу: Березовська разом із секретарем броварської міськради Оленою Семенюк\[/caption\]

\[caption id="attachment\_36242" align="aligncenter" width="600"\][![1525730_583850785020322_1360296038_n](https://mpz.brovary.org/wp-content/uploads/2015/04/1525730_583850785020322_1360296038_n.jpg)](https://mpz.brovary.org/wp-content/uploads/2015/04/1525730_583850785020322_1360296038_n.jpg) Той же день, те ж місце: Березовська у Броварах разом з дружиною Вітокра Поліщука, родичкою Дмитра Мєдвєдєва Лілією Рєзвою.\[/caption\]

На цій світлині – настоятель броварського храму Петра і Павла Московського патріархату о. Олександр разом з дитячою делегацією вже у [російській Раді Федерації.](https://www.facebook.com/pravua/photos/a.579100118828722.1073741832.575518339186900/579101752161892/?type=1&permPage=1)

\[caption id="attachment\_36243" align="aligncenter" width="600"\][![999919_579101752161892_2222443_n (1)](https://mpz.brovary.org/wp-content/uploads/2015/04/999919_579101752161892_2222443_n-1.jpg)](https://mpz.brovary.org/wp-content/uploads/2015/04/999919_579101752161892_2222443_n-1.jpg) Настоятель броварського храму Петра і Павла (Московський патріархат) о. Олександр з делегацією броварських дітей в російській Раді Федерації\[/caption\]

\[caption id="attachment\_36244" align="aligncenter" width="600"\][![img_5193](https://mpz.brovary.org/wp-content/uploads/2015/04/img_5193.jpg)](https://mpz.brovary.org/wp-content/uploads/2015/04/img_5193.jpg) о. Олександр (ліворуч) під час освячення ЖК "Лісовий квартал", що належить В. Поліщуку. Праворуч - начальник відділу культури Броварської міської ради Наталія Багмут\[/caption\]

А в цьому сюжеті російського пропагандистського «Першого каналу» о. Олександр з'являється на 44-ій секунді разом з «паломницькою делегацією» броварських школярів.

<iframe src="https://www.youtube.com/embed/8J1yU3Mvc64" width="640" height="360" frameborder="0" allowfullscreen="allowfullscreen"></iframe>

Прихильники Ігоря Сапожка можуть скільки завгодно виправдовувати його [членство у Партії регіонів](http://uk.wikipedia.org/wiki/%D0%A1%D0%B0%D0%BF%D0%BE%D0%B6%D0%BA%D0%BE_%D0%86%D0%B3%D0%BE%D1%80_%D0%92%D0%B0%D1%81%D0%B8%D0%BB%D1%8C%D0%BE%D0%B2%D0%B8%D1%87), [заклики розігнати Майдан](https://www.youtube.com/watch?v=Hd6hpn5BZhQ) та [організацію антимайданів](https://www.youtube.com/watch?v=RkWlS6urIQA), [пропагування сепаратистської символіки](https://mpz.brovary.org/brovarska-vlada-piarit-separatistsku-simvoliku/) і ще купу подібних антиукраїнських випадів. Але як і чим можна пояснити організацію проросійських пропагандистських турів для броварських дітей у Кремль, коли Росія саме починала війну з Україною?..
