---
title: "Зранку броварчани блокуватимуть знесення дитячого садочка по вул. Аркадія Голуба – ФОТО"
date: 2017-05-29
author: 
  username: "trydence"
  display_name: "Дмитро Карпій"
categories: 
  - "announce"
  - "novyny"
tags: 
  - "aktsiya"
  - "anons"
  - "bblokuvannya"
  - "berkut"
  - "boykot"
  - "brovary"
  - "budivnitstvo"
  - "vibir-redaktsiyi"
  - "demontazh"
  - "znesennya"
  - "mvs"
  - "novini"
  - "politsiya"
  - "protest"
  - "sadok"
  - "hmarochos"
  - "cheburashka"
coverImage: "wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00025.jpg"
---

**Вже декілька днів триває знесення двоповерхової будівлі колишнього дитячого садочка «Чебурашка». Пізніше тут розташовувався спецпідрозділ «Беркут», а тепер нібито збираються будувати багатоквартирний хмарочос. Численних мешканців навколишніх будинків таке майбутнє сусідство обурює. Вони ладні бачити тут тільки дитячий садок, яких у місті і без того дефіцит. У понеділок ввечері люди вийшли на збори, результатом яких стала домовленість: у вівторок, уже цього ранку, о 7:30 заблокують проїзд для будівельної техніки щоби не допустити руйнування будинку.**

Перші повідомлення про старт демонтажних робіт над двоповерховим колишнім садочком почали [з’являтися](https://www.facebook.com/groups/moibrovary/permalink/1357659817647123/) ще цієї суботи. Тоді деякі користувачі Фейсбуку зауважили, мовляв руйнувати споруду навмисне вирішили у вихідні дні, коли багато мешканців поза містом. Станом на вечір понеділка споруда вже виглядає суттєво пошкодженою.

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00015.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00015.jpg)

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00013.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00013.jpg)

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00006.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00006.jpg)

Одразу із першими повідомленнями про знесення з’явились чутки, мовляв тут будуватимуть хмарочос. Наразі ця інформація не підтверджена. Втім, активісти наводять непрямі докази. Так, у листі-відповіді від МВС зазначено: будівлю не передаватимуть у комунальну власність міста, її планують  використати для потреб ГУМВС України в Київській області. Для яких саме потреб – не уточнюють.

[![](https://mpz.brovary.org/wp-content/uploads/2017/05/lyst-mvs-goluba-sadok-cheburashka.jpg)](https://mpz.brovary.org/wp-content/uploads/2017/05/lyst-mvs-goluba-sadok-cheburashka.jpg)

Інформація на кадастровій карті підтверджує, що земля під будинком є державною власністю, призначена «для розміщення та постійної діяльності внутрішніх військ МВС».

[![](https://mpz.brovary.org/wp-content/uploads/2017/05/kadastrova-karta-goluba-sadok-cheburashka-berkut.jpg)](https://mpz.brovary.org/wp-content/uploads/2017/05/kadastrova-karta-goluba-sadok-cheburashka-berkut.jpg)

Ввечері понеділка мешканці прилеглих будинків зібралися на збори. Ініціатором заходу, зі слів присутніх, був **Руслан Руденко**, молодий хлопець, на якого вказували як на бійця АТО і десантника. Однак від початку зібранням практично керував **Петро Шевченко**. За інформацією відкритих джерел – це директор консалтингової компанії з питань комерційної діяльності та управління ТОВ «Гарант», член «Партії пенсіонерів України» та колишній кандидат в народні депутати, який проживає на вул. Аркадія Голуба.

\[caption id="attachment\_70715" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00035.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00035.jpg) Петро Шевченко\[/caption\]

Чоловік запропонував утворити ініціативну групу. До її складу шляхом голосування або консенсусу вирішили включити місцевих мешканців Руслана Руденка,  **Володимира Прігаріна** та **Лідію Жилко**. Втім, як зазначили деякі присутні, довгі розмови Петра Шевченка «ні про що» спонукали прямо натякати чоловікові покинути збори.

[![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00036.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00036.jpg)

\[caption id="attachment\_70719" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00049.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00049.jpg) Володимир Прігарін, Петро Шевченко і Руслан Руденко\[/caption\]

Згодом на місце подій прибув позафракційний депутат цього округу, **Олексій Здоровець**. Поступово, не без словесних перепалок між багатьма присутніми, ініціатива лідерства перейшла до міського обранця.

\[caption id="attachment\_70718" align="aligncenter" width="600"\][![](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00061.jpg)](https://mpz.brovary.org/wp-content/uploads/2017/05/Dytyachyj-sadok-Berkut-CHeburashka-znasennya-demontazh-29.05.2017_00061.jpg) Петро Шевченко та Олексій Здоровець\[/caption\]

Серед присутніх громадян майже всі, хто брав слово, висловлювалися проти демонтажу та за відновлення дитячого садочка. Олексій Здоровець зазначив, що готовий разом із людьми до паління шин, а також зазначив, що активні дії мешканців сприятимуть розголосу, зокрема через ЗМІ. Присутні часто підтримували ці слова та, кінець кінцем, вирішили зібратися зранку вівторка, **30 травня, о 7:30** задля блокування проїзду будівельної техніки до будівлі колишнього дитячого садочка.

Нагадаємо, під час першотравневих вихідних по вул. Михайла Грушевського, 3 було [відновлене](https://mpz.brovary.org/sogodni-klychut-prybraty-na-mistsi-vidnovlenogo-budivnytstva-po-vul-grushevskogo-3/) до того тривалий час заморожене незаконне зведення «вхідної групи» у вигляді капітальної прибудови до багатоквартирного будинку. Унаслідок, на місці подій зібралось близько сотні мешканців і броварських активістів, які знесли новозбудовані стіни та інші змонтовані елементи. Події того дня ледь не призвели до [стрілянини](https://mpz.brovary.org/majzhe-strilyanyna-abo-yak-aktyvisty-demontuvaly-prybudovu-na-grushevskogo-3-fotoreportazh/) з боку чоловіка, якого вважають власником незаконної прибудови, та з боку поліції.

**Фото - Дмитро Карпій**
