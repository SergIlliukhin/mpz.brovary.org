---
title: "Наприкінці січня буде визначено, хто вивозитиме сміття броварчан, обслуговуватиме ліфти та димовентканали"
date: 2013-01-10
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "zhkg"
  - "konkurs"
  - "novini"
  - "ogoloshennya"
  - "reforma-zhkg"
  - "sluzhba-zamovnika"
  - "tarif"
  - "upravlinnya-zhkg"
coverImage: "wp-content/uploads/2013/01/smittya.jpg"
---

[![](https://mpz.brovary.org/wp-content/uploads/2013/01/smittya.jpg "сміття")](https://mpz.brovary.org/wp-content/uploads/2013/01/smittya.jpg)У рамках [міської реформи ЖКГ](https://mpz.brovary.org/zhitlovo-komunalna-reforma-chogo-ochikuvati-brovarchanam/) оголошено три конкурси: на визначення постачальників послуг по технічному обслуговуванню ліфтів у багатоквартирних житлових будинках, вивезення побутових відходів з м. Бровари, а також технічого обслуговування системи протипожежної автоматики та димовидалення, обслуговування димовентиляційних каналів у багатоквартирних житлових будинках м. Бровари.

Конкурсні оголошення опубліковано у комунальній газеті "Броварська панорама" від 27 грудня 2012 року ([**№58**](http://docs.pravo-znaty.org.ua/p6401/28.12.2012)). Організатором конкурсу визначено Управління житлово-комунального господарства Броварської міської ради. Конкурсні пропозиції можна надсилати поштою або заносити особисто до 28.01.2013 року.

[![](https://mpz.brovary.org/wp-content/uploads/2013/01/Ogoloshennya-pro-konkursi.png "Оголошення про конкурси")](https://mpz.brovary.org/wp-content/uploads/2013/01/Ogoloshennya-pro-konkursi.png)

> Нагадаємо, керівництво міста на початку грудня [заявило](https://mpz.brovary.org/zhitlovo-komunalna-reforma-chogo-ochikuvati-brovarchanam/) про намір провести реформу житлово-комунальної сфери у м. Бровари, зокрема уже створено 6 нових комунальних підприємств, які перебирають на себе функції КП "Служба замовника" - 5 ЖЕКів та "Бровари-Благоустрій". Також планується переглянути розмір квартплати і вивести окремі послуги зі складу цього тарифу та визначити їх нових постачальників . Так, зокрема, з тарифу на утримання будинків та прибудинкових територій (квартплати) уже [виведено послугу з обслуговування систем водопроводу, каналізації, центрального опалення та гарячого водопостачання](https://mpz.brovary.org/brovarski-posadovtsi-planuyut-zbilshiti-tarif-na-obslugovuvannya-vodo-ta-teplomerezh-mayzhe-v-tri-razi/) та нині (до 13 січня) проходить громадське обговорення розміру нового тарифу, який розробило КП "Броваритепловодоенергія".
