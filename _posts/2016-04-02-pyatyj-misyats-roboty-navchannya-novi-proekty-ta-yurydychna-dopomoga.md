---
title: "П'ятий місяць роботи: три сесії, ProZorro, захист прав мешканців, пожежна безпека та підготовка ЗУЧ"
date: 2016-04-02
author: 
  username: "demalliance"
  display_name: "ДемАльянс Бровари"
categories: 
  - "kolonka-avtora"
tags: 
  - "demalyans"
  - "deputatskiy-zvit"
coverImage: "wp-content/uploads/2016/04/07D_3306.jpg"
---

**Березень став одним з найбільш активних у роботі броварських депутатів: цього місяця відбулось три сесії, які мали вирішальне значення для майбутнього Броварів. До кожного засідання команда "ДемАльянсу" готувалась дуже ретельно: ми аналізували проекти рішень, відтак до багатьох питань наші депутати вносили зауваження та пропозиції. Та попри надзвичайну завантаженість сесіями, ми також продовжували наші діючі проекти, допомагали активним мешканцям та розпочали роботу над новими ініціативами.** 

**Активність на сесіях: виступи, ініціативи, пропозиції**

10 березня відбулось [чергове засідання міськради](https://mpz.brovary.org/zavtra-vidbudetsya-sesiya-miskrady-u-poryadku-dennomu-51-pytannya/), на яке виносилось 51 питання. Через те, що виконком так і не спромігся обладнати сесійну залу системою електронного поіменного голосування, [розгляд півсотні питань](https://mpz.brovary.org/deputaty-vydilyly-shhe-14-miljoniv-na-remont-mostu-na-torgmash/) розтягнувся на 2 добі і тривав близько 20 годин. Депутати фракції "ДемАльянс" активно виступали щодо програм підтримки медицини, правової допомоги, роботи ЖЕКів, земельних питань, а також критично оцінили виконання програми соціально-економічного та культурного розвитку у 2015 році.

Також, готуючись до позачергових засідань 15 та 18 березня, наша фракція вивчала документацію, виробляла позицію, яку активно відстоювала і на комісіях, і на сесії.

**Шляхопровід на Торгмаш: демонтувати не можна ремонтувати**

Проблема шляхопроводу на Торгмаш, який зараз перебуває в критичному стані, вже не один рік хвилює мешканців міста, крім того, за цей час на ньому вже сталось чимало жахливих аварій. Уже два роки споруду безуспішно ремонтують, витратили близько 9 млн грн, однак на продовження робіт потрібна вдвічі більше сума - 18 млн грн з міського бюджету. Депутати "ДемАльянсу" спільно з колегами з інших фракцій на сесії 15 березня поставили питання доцільності таких витрат на ремонт шляхопроводу. Виходячи з рекомендацій фахівців-інженерів, які з огляду на дуже критичний стан споруди рекомендували розглянути також і варіант демонтажу мосту та прокладання нової дороги, депутати пропонували провести необхідні розрахунки і лише після цього ухвалювати зважене рішення.

[![07D_3306](https://mpz.brovary.org/wp-content/uploads/2016/04/07D_3306.jpg)](https://mpz.brovary.org/wp-content/uploads/2016/04/07D_3306.jpg)

**Ремонт парку "Перемога": стару плитку на нову за 18 млн грн?**

На сесію 18 березня виносилось питання фінансування проекту ремонту парку "Перемога", зокрема депутатам пропонували виділити 9 млн грн з міського бюджету, що становить 50% вартості робіт. Решту суми нібито мав дати Державний фонд регіонального розвитку. Наша фракція і раніше висловлювала незгоду щодо доцільності таких витрат з бюджету, у той час як у Броварах є чимало об'єктів, які дійсно потребують ремонту. Також депутати ДемАльянсу спільно з фахівцями та активістами провели детальне вивчення існуючого стану парку та проаналізували перелік запропонованих у кошторисі робіт, і виявили чимало розбіжностей. Наприклад, частина доріжок, які не мають твердого покриття, по документах проходять як такі, що його мають. Відтак на бюджетній комісії депутат **Аліна Дяченко** [виступила] https://www.youtube.com/watch?v=unHGyVLrhNQ  з аргументами проти підтримки проекту.

[![12095042_1683438241907584_5603516677926545972_o](https://mpz.brovary.org/wp-content/uploads/2016/04/12095042_1683438241907584_5603516677926545972_o.jpg)](https://mpz.brovary.org/wp-content/uploads/2016/04/12095042_1683438241907584_5603516677926545972_o.jpg)

**Удосконалення системи ProZorro у Броварах**

На сесії 15 березня депутат "ДемАльянсу" **Олег Берестовий** звернув увагу, що ще місяць тому він вносив проект рішення про запровадження системи ProZorro для проведення електронних закупівель у Броварах, однак міський голова перехопив ініціативу. Усе було б добре, якби Сапожко не допустив один суттєвий недолік у Положенні, який може призвести до корупційних втрат при використанні державних закупівель. Як відомо, ProZorro застосовується для закупівель товарів вартістю до 200 000 грн, а робіт та послуг до 1 500 000 грн. Ці межі й потрібно було прописати в положенні про застосування. "_Однак міський голова, запроваджуючи систему електронних закупівель в Броварах для товарів, “забув” про найпопулярнішу та корупційно критичнішу гілку – роботи та послуги_” - [зазначив](https://mpz.brovary.org/neprozore-prozorro-v-brovarah-abo-trebapovazhatyvybirlyudej/) Берестовий. Відповідне звернення було подано до міського голови

https://youtu.be/KQn9M\_MzdNI

**Школа ОСББ Андрія Саука набирає обертів**

Започатковані у лютому регулярні зустрічі Школи ОСББ **Андрія Саука** набирають обертів і продовжують збирати небайдужих активістів, які готові брати на себе відповідальність за власні будинки. Зустрічі відбуваються щосереди о 19:00 в офісі ДемАльянсу. У березні відбулось 4 таких заходи, на яких побувало понад півсотні броварчан.

[![12493624_1127998393890943_3183907784684186474_o-768x576](https://mpz.brovary.org/wp-content/uploads/2016/04/12493624_1127998393890943_3183907784684186474_o-768x576.jpg)](https://mpz.brovary.org/wp-content/uploads/2016/04/12493624_1127998393890943_3183907784684186474_o-768x576.jpg)

**Спільними зусиллями - проти автомийки під вікнами жителів**

Вже кілька місяців активні мешканці ЖК “Шоколад” та навколишніх будинків в районі ТРЦ “Термінал” борються проти незаконного будівництва автомийки під їх вікнами та проти знищення зелених насаджень. Наші активісти та депутати підтримали кілька акцій протесту, які проводили мешканці. Також помічник депутата, архітектор та громадський експерт в галузі містобудування **Ірина Нікітчина**  долучилась до фахової допомоги мешканцям та обгрунтування їхніх вимог. Разом було проведено низку зустрічей, зокрема, з керівником управління містобудування та архітектури, подано депутатське звернення до інспекції ДАБК з вимогою скасувати містобудівні умови та обмеження та зупинити будівництво, [скарги до прокуратури](https://brovary.net.ua/aktualno/aktyvisty-zvernulysya-do-prokuratury-shhodo-budivnytstva-avtomyjky-na-kyyivskij/). За інформацією активіста Пилипа Духлія, міський голова Ігор Сапожко пристав на вимоги громади і обіцяє скасувати надані містобудівні умови на мийку та ініціювати відкликання декларації на будівництво.

[![12378093_1688256891425719_8024142655656577555_o](https://mpz.brovary.org/wp-content/uploads/2016/04/12378093_1688256891425719_8024142655656577555_o.jpg)](https://mpz.brovary.org/wp-content/uploads/2016/04/12378093_1688256891425719_8024142655656577555_o.jpg)

**Збереження зелених насаджень біля “Зеленого кварталу”**

Громада нового житлового комплексу по вул.Чорновола стурбована порушенням норм щодо щільності житлової забудови та щодо намірів забудовника знищити багаторічні соснові насадження з метою зведення нових будинків. Депутат **Андрій Саук** та архітектор **Ірина Нікітчина** разом з активними мешканцями намагаються довести порушення містобудівних норм з метою попередження можливих негативних наслідків для броварчан. Зокрема, подали ряд депутатських звернень з цього приводу до міського голови та до інспекції ДАБК.

[![zvern](https://mpz.brovary.org/wp-content/uploads/2016/04/zvern.jpg)](https://mpz.brovary.org/wp-content/uploads/2016/04/zvern.jpg)

**Пожежна безпека в новозбудованих житлових кварталах**

Команда "ДемАльянсу" звернула увагу на критичну проблему пожежної безпеки у нових будинках підвищеної поверховості, висота яких досягає 75-80 метрів. У Броварах немає ані відповідних пожежних машин з драбинами, які можуть дотягнутися такої висоти, тим паче пожежних гелікоптерів для порятунку людей. Для розгляду відповідного депутатського звернення **Андрія Саука** було [проведено нараду](https://video.brovary.org/zustrich-mns-nykiv-ta-zabudovnykiv-shhodo-pozhezhnoyi-drabyny-brovary-18-bereznya-2016-roku/) у броварського міського голови, на якій представники МНС та забудовників обговорили можливі варіанти придбання такого обладнання. Поки що консенсусу досягнуто не було. Рятівники пропонують придбати 50-метрову автодрабину, посилаючись на те, що в новозбудованих кварталах автодрабина на 70 метрів не проїде і не розвернеться, а вартість її, близько 1,2 млн. євро. Наша команда переконанан, що потрібно підвищувати вимоги щодо планування та благоустрою прибудинкових територій з боку пожежної інспекції та інспекції архбудконтролю. В іншому випадку - припинити будівництво будинків вище рівня досяжності пожежної спецтехніки.

[![1933375_1688270518091023_8371296675147639504_o](https://mpz.brovary.org/wp-content/uploads/2016/04/1933375_1688270518091023_8371296675147639504_o.jpg)](https://mpz.brovary.org/wp-content/uploads/2016/04/1933375_1688270518091023_8371296675147639504_o.jpg)

**Відкритий оргкомітет кампанії “Зробимо Бровари чистими”**

24 березня в офісі ДемАльянсу відбулись збори оргкомітету “Зробимо Бровари чистими 2016”. Таким чином наше місто долучається до всеукраїнської ініціативи “Let’s Do It, Ukraine”. Активісти спланували заходи в рамках наймаштабнішого прибирання нашого міста разом з суботниками по всій країні, які відбудеться 23 квітня 2016 року.

[![5438_984501614919936_9100460439085026289_n](https://mpz.brovary.org/wp-content/uploads/2016/04/5438_984501614919936_9100460439085026289_n.jpg)](https://mpz.brovary.org/wp-content/uploads/2016/04/5438_984501614919936_9100460439085026289_n.jpg)

**Зустрічі з виборцями**

Протягом березня депутати ДемАльянсу провели ряд зустрічей з виборцям, допомогаючи вирішувати проблеми та відстоювати свої права. Зокрема, відбулась розширена зустріч з мешканцями будинку по вул.Незалежності, 11-А, які потребували підтримки заради усунення порушень громадського спокою.

[![12524402_984315758271855_2803033416583240472_n](https://mpz.brovary.org/wp-content/uploads/2016/04/12524402_984315758271855_2803033416583240472_n.jpg)](https://mpz.brovary.org/wp-content/uploads/2016/04/12524402_984315758271855_2803033416583240472_n.jpg)

**Боротьба за покращення сервісів у броварській поліклініці**

У рамках розгляду [петиції щодо впровадження електронних черг](https://petition.brovary.org/39-Vprovadzhennya-sistemi-elektronnix-cherg-u-brovarskix-poliklinikax) у поліклініці, небайдужі громадяни спільно з активістами ДемАльянсу [ініціювали збір підписів](https://www.facebook.com/photo.php?fbid=1061278433934300&set=gm.1220929257937038&type=3&permPage=1) серед відвідувачів поліклініки щодо величезних черг біля рентгенкабінету. Відповідне звернення спільно з депутатським зверненням депутата Андрія Саука буде надіслано до міського голови та керівництва броварської поліклініки.

[![1202_1061278433934300_826536542294769494_n](https://mpz.brovary.org/wp-content/uploads/2016/04/1202_1061278433934300_826536542294769494_n.jpg)](https://mpz.brovary.org/wp-content/uploads/2016/04/1202_1061278433934300_826536542294769494_n.jpg)
