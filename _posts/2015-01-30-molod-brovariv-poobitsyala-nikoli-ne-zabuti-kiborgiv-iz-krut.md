---
title: "Молодь Броварів пообіцяла ніколи не забути \"кіборгів\" із Крут"
date: 2015-01-30
author: 
  username: "shako"
  display_name: "Тарас Шако"
categories: 
  - "aktsiyi-zahodi"
tags: 
  - "yevgen-karpenko"
  - "brovary"
  - "vibir-redaktsiyi"
  - "vshanuvannya-geroyiv-krut"
  - "maydan-svobodi"
  - "novini"
  - "onum"
  - "sokil"
  - "fakelna-hoda"
coverImage: "wp-content/uploads/2015/01/fakelna-hoda-kruti17.jpg"
---

**[![факельна хода крути16](https://mpz.brovary.org/wp-content/uploads/2015/01/fakelna-hoda-kruti16.jpg)](https://mpz.brovary.org/wp-content/uploads/2015/01/fakelna-hoda-kruti16.jpg)Холодний Майдан Свободи та головні вулиці міста 29 січня спалахнули вогнем та наповнились запахом диму від смолоскипів. Молоді патріоти Броварів надвечір зібрались на центральній площі, аби віддати шану Героям Крут, що поклали свої життя на олтар Вітчизни. Тримаючи в руках запалені факели, активісти з місцевих молодіжних організацій «Сокіл», «ОНУМ», "Молодь Демальянсу" представники ультрас, броварські «свободівці»  рушили вперед бульваром Незалежності, вшановуючи героїв трикратним «Слава!»**

Незадовго до початку акції біля лавки поряд з пам’ятним хрестом Героям Небесної сотні кипить робота. Кілька десятків юнаків та дівчат поспішають домайструвати смолоскипи: до дерев’яних палиць зверху міцно прив’язують ґноти з резервуварами із запалювальною сумішшю.

[![факельна хода крути01](https://mpz.brovary.org/wp-content/uploads/2015/01/fakelna-hoda-kruti01.jpg)](https://mpz.brovary.org/wp-content/uploads/2015/01/fakelna-hoda-kruti01.jpg)

[![факельна хода крути04](https://mpz.brovary.org/wp-content/uploads/2015/01/fakelna-hoda-kruti04.jpg)](https://mpz.brovary.org/wp-content/uploads/2015/01/fakelna-hoda-kruti04.jpg)

[![факельна хода крути03](https://mpz.brovary.org/wp-content/uploads/2015/01/fakelna-hoda-kruti03.jpg)](https://mpz.brovary.org/wp-content/uploads/2015/01/fakelna-hoda-kruti03.jpg)

Як тільки все було готово, лідер броварської молодіжки "Соколу" **Євген Карпенко** закликав запалити факели. Молодий активіст наголосив, що сьогоднішня хода приурочена до дня Героїв Крут - студентів, які стали в нерівний бій з російськими військами генерала Муравйова. Героїзм української молоді навіки ввійшов в історію як подвиг – 300 студентів ціною власного життя зупинили 4-тисячну армію ворога.

\[caption id="attachment\_32933" align="aligncenter" width="600"\][![факельна хода крути08](https://mpz.brovary.org/wp-content/uploads/2015/01/fakelna-hoda-kruti08.jpg)](https://mpz.brovary.org/wp-content/uploads/2015/01/fakelna-hoda-kruti08.jpg) Євген Карпенко\[/caption\]

[![факельна хода крути05](https://mpz.brovary.org/wp-content/uploads/2015/01/fakelna-hoda-kruti05.jpg)](https://mpz.brovary.org/wp-content/uploads/2015/01/fakelna-hoda-kruti05.jpg)

Вшанувавши героїв хвилиною мовчання та заспівавши гімн, броварська молодь вишикувалась в колону та попрямувала маршем центральним вулицями міста.

Важливу місію – нести державний прапор на чолі маршу – організатори доручили зовсім юному школяру, що разом з друзями теж прийшов вшанувати пам’ять полеглих під Крутами. Хлопчак неабияк зрадів, що йому довірили таке відповідальне завдання, та міцно стиснув стяг в руках.

\[caption id="attachment\_32935" align="aligncenter" width="600"\][![факельна хода крути10](https://mpz.brovary.org/wp-content/uploads/2015/01/fakelna-hoda-kruti10.jpg)](https://mpz.brovary.org/wp-content/uploads/2015/01/fakelna-hoda-kruti10.jpg) Друзі прапороносця отримали від організаторів по запаленому смолоскипу\[/caption\]

[![факельна хода крути07](https://mpz.brovary.org/wp-content/uploads/2015/01/fakelna-hoda-kruti07.jpg)](https://mpz.brovary.org/wp-content/uploads/2015/01/fakelna-hoda-kruti07.jpg)

Полум’я та дим факелів, а також вигуки гасел та патріотичні пісні приворожували перехожих броварчан. Дехто з них приєднувався до колони.

«_А давай «Воїнів світла!»_ - «_Давай!_» - і композиція, що стала символом для українців під час Майдану, зазвучала дзвінко та голосно. В поєднанні з гарячим вогнем в руках та серцях броварської молоді хіт «Ляпісів» неабияк підсилив атмосферу пам'ятної ходи.

[![факельна хода крути09](https://mpz.brovary.org/wp-content/uploads/2015/01/fakelna-hoda-kruti09.jpg)](https://mpz.brovary.org/wp-content/uploads/2015/01/fakelna-hoda-kruti09.jpg)

[![факельна хода крути15](https://mpz.brovary.org/wp-content/uploads/2015/01/fakelna-hoda-kruti15.jpg)](https://mpz.brovary.org/wp-content/uploads/2015/01/fakelna-hoda-kruti15.jpg)

Час від часу, немов випадково, поряд з колоною вибухала піротехніка. «Хлопці, обережніше!», - прошипів один з активістів після того, як від вибуху петарди спрацювала сигналізація авто, що стояло неподалік.

Також активісти згадали про Київську Русь та про так звану «Новоросію»: першу прославляли, іншій - дали рекомендації, що робити.

[![факельна хода крути16](https://mpz.brovary.org/wp-content/uploads/2015/01/fakelna-hoda-kruti16.jpg)](https://mpz.brovary.org/wp-content/uploads/2015/01/fakelna-hoda-kruti16.jpg)

«**Ніколи не забудем «кіборгів» із Крут!**» - скандували молоді патріоти, порівнюючи відчайдушний подвиг студентства з героїчними оборонцями Донецького аеропорту. Цим самим молодь підкреслює - вшанування Героїв Крут, що боролись за Україну проти російських окупантів майже сотню років тому, нині як ніколи символічне та актуальне, адже багато таких же молодих хлопців сьогодні боронять державу від російського агресора на Донбасі.

![факельна хода крути11](https://mpz.brovary.org/wp-content/uploads/2015/01/fakelna-hoda-kruti11.jpg)

[![факельна хода крути06](https://mpz.brovary.org/wp-content/uploads/2015/01/fakelna-hoda-kruti06.jpg)](https://mpz.brovary.org/wp-content/uploads/2015/01/fakelna-hoda-kruti06.jpg)

[![факельна хода крути17](https://mpz.brovary.org/wp-content/uploads/2015/01/fakelna-hoda-kruti17.jpg)](https://mpz.brovary.org/wp-content/uploads/2015/01/fakelna-hoda-kruti17.jpg)

З вулиці Марії Лагунової колона молоді з факелами в руках повернула на Гагаріна і завершила ходу на Майдані Свободи виконанням державного гімну.

**Фото - [Миколи Кожемяка](https://fotokray.com.ua/)**
