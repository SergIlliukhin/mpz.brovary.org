---
title: "Хто ми, які маємо плани та проекти для Броварів? Приходьте у четвер і дізнайтесь!"
date: 2014-07-08
author: 
  username: "demalliance"
  display_name: "ДемАльянс Бровари"
categories: 
  - "kolonka-avtora"
tags: 
  - "demalyans"
  - "demokratichniy-alyans"
  - "zustrich"
  - "odnodumtsi"
  - "prezentatsiya"
---

**[![Демократичний Альянс](https://mpz.brovary.org/wp-content/uploads/2012/08/405492_4351618870435_1892298199_n.jpg)](https://mpz.brovary.org/wp-content/uploads/2012/08/405492_4351618870435_1892298199_n.jpg)У четвер, 10 липня, о 20:00 броварська команда "Демократичного Альянсу" запрошує всіх активних та свідомих броварчан на зустріч-знайомство. Насамперед ми хочемо розповісти про те, хто ми такі, що ми плануємо робити в Броварах, які проекти хочемо реалізувати та для чого шукаємо однодумців. Зустріч відбудеться за адресою: вул. Гагаріна, 16, оф. 39 (3-й поверх офісного центру "Ліза").**

Ми розпочинаємо новий етап у діяльності нашого осередку у Броварах, бо, по-перше, хочемо активно змінювати "правила гри" влади і громади у місті, по-друге, прагнемо впливати на ухвалення рішень органами влади, по-третє, маємо чимало пропозицій щодо розвитку Броварів у найближчі роки і готові робити реальні кроки для їх втілення.

> Вже у найближчому майбутньому ми плануємо йти у владу, щоб показати броварчанам  нову якість політики - молоду, інноваційну, креативну, компетенту та чутливу до потреб громади. Але перш ніж балотуватись, ми хочемо реалізувати низку проектів та ініціатив, показати, на що здатна команда активних та професійних людей, а не просто обіцяти цікаві стратегії та програми.

На сьогоднішній день своїми основними напрямками діяльності ми бачимо:

1) Розвиток міста; 2) Контроль за владою; 3) Освіта громадських активістів.

По кожному напрямку ми маємо низку ідей та проектів, про які власне й плануємо розповісти під час зустрічі: "_**Еко-місто**_", "_**Безпечне місто**_", "_**Красиве місто**_", "_**Веломісто**_", _**Форум ідей розвитку міста**_, _**Громадський ко-воркінг**_, _**Школа громадського активіста, "Твій місцевий депутат: оціни роботу"**_ тощо.

Звісно, ми шукаємо нових однодумців та потенційних членів команди, у яких можуть бути свої задуми та ініціативи, ми відкриті до нового, ефективного, креативного, дієвого. При цьому на зустріч ми запрошуємо й тих, кому просто цікаво дізнатись про наші проекти, про наших активістів, про те, як ми мислимо, як діємо, чого прагнемо - щоб краще орієнтуватись у політичному середовищі м. Бровари та бути в курсі, чий займаються різні партійні осередки.
