---
title: "Електронні петиції: боротьба опозицій - не пройшли обидва рішення"
date: 2016-11-04
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "andrij-lopatyuk"
  - "brovary"
  - "vibir-redaktsiyi"
  - "golosuvannya"
  - "deputati"
  - "elektronni-petytsiyi"
  - "novini"
  - "oleg-berestoviy"
  - "sesiya"
coverImage: "wp-content/uploads/2016/11/14938382_1135909803163046_4281418713384223599_n.jpg"
---

**Сприяти співпраці громадян із владою міста покликаний сервіс електронних петицій, який планували запустити на сайті Броварської міської ради. На вчорашню чергову 20-ту сесію міськради винесли аж два проекти рішення по впровадженню петицій: від депутата Андрія Лопатюка та депутата Олега Берестового. Проте обидва проекти депутати Броварської міської ради не підтримали: голосування було майже дзеркальним.**

[Проект](https://brovary-rada.gov.ua/documents/24574.html) рішення від депутата Лопатюка, який голосували першим, **не був прийнятий**. Депутат не зміг запропонувати та привести аргументи щодо правок в свій проект. Результати: "за" - **12** (мер, фракція Єдність, УКРОП, РПЛ), "проти" - **4** (фракція ДемАльянс, депутат Батюк (БПП) та депутат Мутило), "утрималися" - **11** (фракція Самопоміч та БПП).

[![0108](https://mpz.brovary.org/wp-content/uploads/2016/11/0108.jpg)](https://mpz.brovary.org/wp-content/uploads/2016/11/0108.jpg)

Так само депутати **не підтримали** [проект](https://brovary-rada.gov.ua/documents/24576.html) впровадження електронних петицій, поданий від пана Берестового:  "за" проголосували лише **11** депутатів (ДемАльянс, БПП, Самопоміч, позафракційний депутат Мутило), "проти" - **1** (Тетяна Тоцька, фракція Єдність), "утрималися" - **14** (зокрема, мер, фракція Єдність, УКРОП, РПЛ плюс депутати Лопатюк, Семенов, Кочубей, Чередник, а також депутат Скотніков із Самопомочі).

[![0111](https://mpz.brovary.org/wp-content/uploads/2016/11/0111.jpg)](https://mpz.brovary.org/wp-content/uploads/2016/11/0111.jpg)

_"Ще перед початком чергової сесії була узгодженна усна домовленість з Андрієм Лопатюком про внесення його правок у мій проект,_ \- зазначає депутат міської ради **Олег Берестовий**. - _Технічно це було б легше зробити, об'єднавши два проекти. Щоб внести мої правки в [його](https://brovary-rada.gov.ua/documents/24574.html) рішення треба було міняти цілі розділи, а щоб внести його правки, достатньо було змінити одну цифру. Але під час сесії Андрій передумав."_ Як повідомляє депутат Берестовий, він буде продовжувати роботу над проектом і буде подавати його ще раз, на наступну чергову сесію.

**Фото - Олег Берестовий (FB)**
