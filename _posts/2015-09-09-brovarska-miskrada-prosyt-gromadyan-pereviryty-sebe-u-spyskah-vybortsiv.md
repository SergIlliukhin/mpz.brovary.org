---
title: "Броварська міськрада просить громадян перевірити себе у списках виборців"
date: 2015-09-09
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "vibori"
  - "derzhavniy-reyestr-vibortsiv"
  - "mistsevi-vybory-2015"
  - "novini"
  - "personalni-dani"
coverImage: "wp-content/uploads/2012/07/Tablichka-reyestru-viborts_v-1.jpg"
---

**25 жовтня 2015 року в Україні відбудуться чергові місцеві вибори. З метою підготування актуальних та достовірних списків виборців Броварська міська рада [звертається](http://docs.brovary.org/p27256/09.09.2015) до громадян з проханням уточнити свої персональні дані. Чиновники закликають зробити це як онлайн в інтернеті, так і відвідавши броварське відділення Державного реєстру виборців.**

На сайті міськради зазначають, що кожен виборець має право знати про включення або невключення себе чи інших осіб до Державного реєстру виборців. Чиновники закликають броварчан перевірити свої персональні дані у відділі ведення реєстру за адресою: **м. Бровари, вул. Гагаріна, 15, кімн. 112**. Зробити це можна з понеділка до четверга з **8:00** до **17:00** та щоп'ятниці з **8:00** до **16:00**. При собі необхідно мати паспорт громадянина України або тимчасове посвідчення громадянина України.

Як зазначають в міськраді, аби перевірити свої персональні дані в інтернеті, необхідно зайти на офіційний сайт Державного реєстру виборців за посиланням [**drv.gov.ua**](https://www.drv.gov.ua/portal/!cm_core.cm_index), перейти на вкладку “Особистий кабінет виборця”, зареєструватись, внести свої персональні дані та відправити запит. Через певний час має надійти інформація про включення до реєстру.

Для уточнення персональних даних чиновники запрошують виборців:

- яким  виповнилось 18 років;
- які ставали на консульський облік у відомчих установах МЗС;
- які проходили строкову військову службу та демобілізувались;
- які звільнились з установ виконання покарань;
- які під час останніх виборів у списках виборців виявили неточності в своїх персональних даних або взагалі були відсутні в них та не звернулись до відділу ведення Державного реєстру виборців особисто.

**Джерело: [Броварська міська рада](http://docs.brovary.org/p27256/09.09.2015).**
