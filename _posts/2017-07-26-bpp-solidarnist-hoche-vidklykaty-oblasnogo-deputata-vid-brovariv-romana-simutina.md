---
title: "БПП «Солідарність» хоче відкликати обласного депутата від Броварів Романа Сімутіна"
date: 2017-07-26
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "bpp"
  - "brovary"
  - "vidklykannya"
  - "vita-poshtova"
  - "vibir-redaktsiyi"
  - "deputat"
  - "kyyivshhyna"
  - "kor"
  - "novini"
  - "oblast"
  - "simutin"
  - "solidarnist"
coverImage: "wp-content/uploads/2013/11/Diktant04.jpg"
---

**Партія БПП «Солідарність» підтримує ініціативу виборців Київщини щодо відкликання двох депутатів облради, зокрема обранця від Броварів Романа Сімутіна. Така [заява](http://kyiv-oblast.solydarnist.org/?p=2381) з’явилась вчора на офіційному сайті партії. Сам Роман Сімутін вказує, що ініціатива з його відкликання є зачищенням рядів, організованим обласним керівництвом президентської політсили. Зокрема, нібито хочуть позбутися «ударівців»  та нелояльних депутатів, які не хочуть «кнопкодавити» та мають власну позицію.**

Як ідеться в заяві БПП «Солідарність», 15 липня відбулися збори виборців, на яких вони обговорили діяльність двох депутатів обласної ради – **Романа Сімутіна** та **В’ячеслава Соболєва** – та визнали її незадовільною. Збори ухвалили рішення ініціювати процедуру відкликання обранців за народною ініціативою.

\[caption id="attachment\_24785" align="aligncenter" width="600"\][![](https://mpz.brovary.org/wp-content/uploads/2014/03/narodna-rada_simutin05.jpg)](https://mpz.brovary.org/wp-content/uploads/2014/03/narodna-rada_simutin05.jpg) Роман Сімутін\[/caption\]

Як зазначив Роман Сімутін, збори щодо відкликання проводили потайки, причому аж у Віті-Поштовій, яка дуже далеко від Броварів (_на правому березі Дніпра, на південь від Києва – **ред.**_). Участь у зібранні брали звезені представники обухівської картонно-паперової фабрики та Трипільської ТЕС, а також тітушки, - зазначає обранець. З його слів, молодики не пускали депутата на засідання. Це частково [підтверджують](https://www.facebook.com/bykova.anne/posts/1414939778593597?pnref=story) інші свідки подій.

_Фото із зібрання у Віті-Поштовій_

\[caption id="attachment\_72602" align="aligncenter" width="600"\][![](https://mpz.brovary.org/wp-content/uploads/2017/07/20046768_1249468661842802_4570549139528878580_n.png)](https://mpz.brovary.org/wp-content/uploads/2017/07/20046768_1249468661842802_4570549139528878580_n.png) Фото - "Київ - Київщина Тайм"\[/caption\]

\[caption id="attachment\_72603" align="aligncenter" width="600"\][![](https://mpz.brovary.org/wp-content/uploads/2017/07/20031907_1249468665176135_2009509284869133756_n.png)](https://mpz.brovary.org/wp-content/uploads/2017/07/20031907_1249468665176135_2009509284869133756_n.png) Фото - "Київ - Київщина Тайм"\[/caption\]

\[caption id="attachment\_72604" align="aligncenter" width="600"\][![](https://mpz.brovary.org/wp-content/uploads/2017/07/1.png)](https://mpz.brovary.org/wp-content/uploads/2017/07/1.png) Фото - Анна Бикова\[/caption\]

Роман Сімутін, пояснюючи причини ініціювання його відкликання, вказує, що є неугодним керівництву обласного осередку БПП «Солідарність». З його слів, зараз з організації витісняють колишніх членів «Удару». Також одним із факторів нібито стало голосування депутата під час сесії облради 19 травня "проти дерибану майна", яке пішло у розріз із позицією керівництва обласного осередку партії.

Слід зазначити, що в обласному осередку БПП «Солідарність» журналістам «Маєш право знати» не змогли прокоментувати позицію партії та пообіцяли надати докладнішу інформацію згодом. Втім, протягом тривалого часу цього не зробили. Відповідей ми так і не отримали.
