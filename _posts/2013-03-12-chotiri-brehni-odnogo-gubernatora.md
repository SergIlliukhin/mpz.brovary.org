---
title: "Чотири брехні одного губернатора"
date: 2013-03-12
categories: 
  - "kolonka-avtora"
  - "video"
tags: 
  - "vibir-redaktsiyi"
---

\[caption id="attachment\_14836" align="alignleft" width="300"\][![783781_3](https://mpz.brovary.org/wp-content/uploads/2013/03/783781_3.jpg "Анатолій Присяжнюк")](https://mpz.brovary.org/wp-content/uploads/2013/03/783781_3.jpg) Анатолій Присяжнюк\[/caption\]

**_Відеодокази цинічної брехні голови Київської обласної держадміністрації Анатолія Присяжнюка у справі скандального візиту Азарова в Бровари._**

У броварській «справі 20 жовтня» вже стільки написано-переписано, знято-показано по ТБ та в Мережі, що досить важко додати до цієї історії щось нове. Хіба що раз-по-раз доводиться писати про [черговий етап](https://mpz.brovary.org/militsiya-ignoruye-sudove-rishennya-u-rezonansniy-zhurnalistskiy-spravi/) затягування слідства (яке ігнорує вже навіть судові рішення) та інколи нагадувати, що головний фігурант справи Павло Чепура, на секундочку, досі [перебуває в розшуку](https://mpz.brovary.org/napadnika-na-brovarskih-zhurnalistiv-ogolosheno-v-rozshuk/), що, втім, не заважає йому спокійно працювати водієм голови броварської РДА.

Але інколи життя робить неочікувані подарунки. Ось і тепер, варто було підготувати [матеріал](https://mpz.brovary.org/militsiya-ignoruye-sudove-rishennya-u-rezonansniy-zhurnalistskiy-spravi/) про новий гальмівний виток в розслідуванні, як добрі люди на правах анонімності надіслали інтригуюче відео.

Вже за кілька днів після [інциденту](http://www.pravda.com.ua/news/2012/10/20/6975080/) поблизу МКЦ «Прометей», глава облдержадміністрації Присяжнюк мусив давати коментарі з цього приводу журналістам на одному з брифінгів. Вочевидь, вірнопідданий Януковича у столичній області на той момент ще не знав, що в нашому розпорядженні є [вичерпне відео](http://www.youtube.com/watch?v=wT7SeNc1I4k) усіх епізодів 20 жовтня, тому й дозволив собі нестримний політ фантазії. Можливо, пан Присяжнюк сильно перенервував злощасної суботи у Броварах, а відтак просто заплутався у свідченнях. Проте думається мені, що колишній заступник голови СБУ Анатолій Йосипович тоді ще  занадто вірив в перемогу «масажиста Азарова» у Броварах, що вирішив скеруватись принципом «переможців не судять», і саме тому вирішив погратися з реальністю «на повну».

Далі відео без коментарів.

<iframe src="http://www.youtube.com/embed/XpOO5AxBrvI" height="315" width="420" allowfullscreen frameborder="0"></iframe>

Цікаво було б почути коментарі з цього приводу самого Присяжнюка. Хоча б для того, аби ще раз щиро подивуватись багатій уяві губернатора.
