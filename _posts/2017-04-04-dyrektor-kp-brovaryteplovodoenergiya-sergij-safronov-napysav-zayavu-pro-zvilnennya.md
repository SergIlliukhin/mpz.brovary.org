---
title: "Директор КП «Броваритепловодоенергія» Сергій Сафронов написав заяву про звільнення"
date: 2017-04-04
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "kp-brovaryteplovodoenergiya"
  - "novini"
  - "sergij-safronov"
---

**Сергій Сафронов - очільник одного із найбільших і найпотужніших комунальних підприємств міста, яке відповідає в Броварах за водо- та теплопостачання, написав заяву на звільнення.**

_«Так, це правда, що я написав заяву за власним бажанням, -_ підтвердив інформацію нашим журналістам **Сергій Сафронов**. – _Чому так  учинив - без коментарів. Коментувати не можу, бо все може повернутися проти мене»._ Що послужило причиною для звільнення пана Сафронова з посади директора КП, яку він обіймав із 2011 року, - поки невідомо. Сам екс-очільник «Броваритепловодоенергія» лише сказав, що в його професійності не може сумніватися жоден броварчанин.

Для колег по роботі звістка про звільнення Сергія Сафронова стала несподіванкою. _«Його викликали сьогодні вранці в міську раду і сказали написати заяву»,_ - прокоментували вони. Колеги кажуть, що останнім часом із боку керівництва міста відкритих нарікань на роботу директора підприємства та і всього КП не було.

Звільнення із займаної посади свого підлеглого заступник міського голови **Григорій Голубовський** прокоментував так: _«Людина захотіла перейти на іншу роботу. Це його рішення»_.

«_З підприємства я не йду, лише перейшов на дільницю теплових мереж»,_ \- повідомив Сергій Сафронов.
