---
title: "Депутати «скасували» рішення виділити 14 мільйонів на реконструкцію мосту на Торгмаш"
date: 2016-03-11
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "demontazh"
  - "mist"
  - "novini"
  - "sesiya"
  - "shlyahoprovid"
coverImage: "wp-content/uploads/2016/03/IMG_4869.jpg"
---

**Сьогодні, під час другого дня VII сесії Броварської міської ради депутати не підтримали внесення змін до бюджету щодо фінансування реконструкції шляхопроводу на вул. Оникієнка.**

Рішення про внесення змін задля фінансування реконструкції шляхопроводу йшло «пакетом» разом із ще низкою правок, поданих депутатами з голосу. Зокрема в проект рішення [зі слів секретаря](https://www.facebook.com/permalink.php?story_fbid=202673740096968&id=100010630301645&pnref=story) міської ради **Олексія Здоровця** («Свобода») були внесенні питання про виділення коштів на утеплення фасадів деяких багатоповерхових будинків, виділення коштів на реалізацію програми інклюзивної освіти, придбання апарату для гемодіалізу у міську лікарню. Водночас на офіційному сайті Броварської міської ради, де згідно із законом мають бути оприлюднені відповідні проекти рішення за 20 робочих днів до проведення сесії, [у відповідному проекті](http://brovary-rada.gov.ua/proekt-r%D1%96shen-m%D1%96sko%D1%97-radi-pro-vnesennya-zm%D1%96n-do-r%D1%96shennya-brovarsko%D1%97-m%D1%96sko%D1%97-radi-v%D1%96d-12012016-roku-%E2%84%96) ні про гемодіаліз, ні про утеплення фасадів, ні про програму інклюзивної освіти не йдеться.

[![12](https://mpz.brovary.org/wp-content/uploads/2016/03/12-1.jpg)](https://mpz.brovary.org/wp-content/uploads/2016/03/12-1.jpg)

Депутати фракцій «ДемАльянс», «Солідарність» та «Самопоміч» ще перед голосуванням закликали міського голову не вносити на розгляд ради дані питання «пакетом», а голосувати кожне з них окремо. Однак мер Ігор Сапожко поставив питання на голосування саме пакетом. В результаті рішення не набрало підтримки депутатського корпусу: «за» проголосувало 17 депутатів (при необхідних 19), 15 – «утрималося», «проти» - 0.

[![12809633_202673723430303_7776521927164460977_n](https://mpz.brovary.org/wp-content/uploads/2016/03/12809633_202673723430303_7776521927164460977_n.jpg)](https://mpz.brovary.org/wp-content/uploads/2016/03/12809633_202673723430303_7776521927164460977_n.jpg)

[![12802787_202673690096973_1144730346507556922_n](https://mpz.brovary.org/wp-content/uploads/2016/03/12802787_202673690096973_1144730346507556922_n-1.jpg)](https://mpz.brovary.org/wp-content/uploads/2016/03/12802787_202673690096973_1144730346507556922_n-1.jpg)

Підтримали «пакетне» голосування міський голова **Ігор Сапожко**, секретар міськради **Олексій Здоровець** («Свобода»), увесь склад фракцій «Єдність», УКРОП та Радикальної партії Ляшка та позафракційний **Андрій Лопатюк**. До «сапожківського» табору цього разу приєдналась і вся фракція «Свободи».

Не голосували за дане рішення у повному складі фракція «Батьківщини» (яка була відсутня під час розгляду питання), фракція «Самопомочі» та «Демократичного Альянсу». З восьми фракції «Солідарності» семеро не підтримали дане рішення. «За» пропозицію Сапожка з фракції президентської партії проголосував лише **Юрій Чередник.**

[![IMG_4869](https://mpz.brovary.org/wp-content/uploads/2016/03/IMG_4869.jpg)](https://mpz.brovary.org/wp-content/uploads/2016/03/IMG_4869.jpg)

[![IMG_4870](https://mpz.brovary.org/wp-content/uploads/2016/03/IMG_4870.jpg)](https://mpz.brovary.org/wp-content/uploads/2016/03/IMG_4870.jpg)

[![IMG_4904](https://mpz.brovary.org/wp-content/uploads/2016/03/IMG_4904.jpg)](https://mpz.brovary.org/wp-content/uploads/2016/03/IMG_4904.jpg)

Відразу після оголошення результатів голосування у залі розпочалась бурхлива суперечка: міський голова Сапожко та депутати промерських фракцій звинувачували «демократів» у тому, що ті «зарубали» інклюзивну освіту, апарат для гемодіалізу тощо. Водночас депутати, котрі не підтримали «пакетне» голосування звертали увагу опонентів на те, що вносити правки до проекту рішення з голосу є порушенням регламенту, та нагадали, що пропонували міському голові розділити кілька взаємонеповязаних питань під час голосування.

[![07D_3152](https://mpz.brovary.org/wp-content/uploads/2016/03/07D_3152.jpg)](https://mpz.brovary.org/wp-content/uploads/2016/03/07D_3152.jpg)

[![IMG_4888](https://mpz.brovary.org/wp-content/uploads/2016/03/IMG_4888.jpg)](https://mpz.brovary.org/wp-content/uploads/2016/03/IMG_4888.jpg)

На думку депутатів, рішення мера об'єднати ці питання у «пакет» було продуманою схемою взяти незгідних з цим депутатів у заручники. Що ж стосується реконструкції шляхопроводу, депутати запропонували вивчити це питання грунтовно, зокрема прорахувати вартість його цілковитого демонтажу.

Нагадаємо, що вчора, у перший день проведення восьмої сесії депутати підтримали програму реконструкції шляхопроводу на вул. Оникієнка, задекларувавши готовність виділення на ремонт [ще 14 мільйонів з міського бюджету](https://mpz.brovary.org/deputaty-vydilyly-shhe-14-miljoniv-na-remont-mostu-na-torgmash/), збільшивши загальну вартість реконструкції до майже 28 мільйонів. Однак після сьогоднішнього голосування щодо внесення змін до бюджету, вказані 14 мільйонів на реконструкцію виділені не будуть.

Фото Світлани Яцив
