---
title: "Сапожко розпорядився припинити опалювальний сезон у Броварах"
date: 2014-04-11
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "gaz"
  - "novini"
  - "opalyuvalniy-sezon"
  - "sapozhko"
coverImage: "wp-content/uploads/2014/03/sapozhko_pidpriyemtsi_narodna-rada08.jpg"
---

**[![a6e85590c33d](https://mpz.brovary.org/wp-content/uploads/2014/04/a6e85590c33d.jpg)](https://mpz.brovary.org/wp-content/uploads/2014/04/a6e85590c33d.jpg)З 7 квітня в Броварах припинили подачу тепла зі збереженням підігріву води. Відповідне [розпорядження](http://www.brovary.kiev.ua/rozporyadzhennya-m%D1%96skogo-golovi-338) підписав міський голова Ігор Сапожко на виконання розпорядження голови КОДА "Про завершення опалювального сезону в населених пунктах Київської області". Опалювальний сезон 2013-2014 завершили, так як середньодобова температура повітря зросла до 8 градусів та тривала впродовж 3 днів, а також з метою економії природного газу.**

Сапожко дав доручення директору КП "Броваритепловодоенергія" Сафронову погодити закінчення опалювального сезону з керівниками об’єктів дошкільних, загальноосвітніх навчальних закладів та дитячої лікарні. Начальнику Броварської філії ПАТ „Київоблгаз” Ковтонюк І.І. міський голова доручив забезпечити подачу газу необхідних параметрів для роботи котелень комунального підприємства „Броваритепловодоенергія” в міжопалювальний період, зазначається в розпорядженні.
