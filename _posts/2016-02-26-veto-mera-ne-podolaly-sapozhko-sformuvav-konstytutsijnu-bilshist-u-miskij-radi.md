---
title: "Вето мера не подолали, Сапожко сформував «конституційну більшість» у міській раді"
date: 2016-02-26
author: 
  username: "kachor"
  display_name: "Андрій Качор"
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "deriban"
  - "novini"
  - "sesiya"
coverImage: "wp-content/uploads/2016/02/IMG_4347.jpg"
---

**Сьогодні Броварська міська рада поставила рекорд у номінації «найдовший розгляд одного питання». Сесія, порядок денний якої складався лише з п’яти питань, тривала понад шість годин з трьома перервами. Одна з причин подібного – вимоги нового законодавства, згідно з яким голосування депутатів місцевих рад тепер відбувається поіменно.**

Однак через те, що у броварській міськраді не встигли вчасно підготуватися до виконання закону, відповідну автоматизовану електронну систему у сесійні залі так і не встановили. Тож усі депутати по кожному, в т.ч. технічному питанні, по кожній пропозиції при обговоренні мусили ставити власний підпис та позначку «за», «проти» чи «утримався» на спеціальному листочку, який передавали по залі. Відповідно кожне голосування, яке раніше тривало хвилину-дві, сьогодні розтягувалося на 10, а то й більше хвилин. Зате саме відсьогодні броварчани офіційно знатимуть результати голосування кожного депутата по кожному питанню.

**Вето лишається**

Проте не лише поіменне голосування «вручну» так сильно затягнуло проведення сесії. Адже хоч питань було всього п’ять, принаймні три з них були потенційно дуже дискусійними.

І перше з них – спроба подолати вето міського голови **Ігоря Сапожка**, [накладене ним раніше](https://mpz.brovary.org/sapozhko-naklav-veto-na-vchorashnye-rishennya-miskrady-ta-sklykaye-sesiyu-na-zavtra/) на попереднє рішення депутатів про затвердження нового складу виконкому. Сьогодні аналогічний проект рішення знову був винесений на розгляд депутатів, однак у зв’язку з мерським вето, тепер для його ухвалення потрібно була не проста більшість голосів, а «конституційна», тобто дві третини депутатських «за».

[![07D_3045](https://mpz.brovary.org/wp-content/uploads/2016/02/07D_3045.jpg)](https://mpz.brovary.org/wp-content/uploads/2016/02/07D_3045.jpg)

Прогнозовано, подібної підтримки це рішення не набрало: «проти» нього голосував в т.ч. і міський голова, який ще кілька днів тому за це ж саме рішення голосував «за». Таким чином чергова схема міського голови з лобіювання власних кадрових інтересів руками депутатів була реалізована. Нижче – поіменні результати голосування:

[![1](https://mpz.brovary.org/wp-content/uploads/2016/02/1-8.jpg)](https://mpz.brovary.org/wp-content/uploads/2016/02/1-8.jpg)

[![2](https://mpz.brovary.org/wp-content/uploads/2016/02/2-8.jpg)](https://mpz.brovary.org/wp-content/uploads/2016/02/2-8.jpg)

Для подолання вето Сапожка свої голоси у повному складі дала фракція «Демократичного Альянсу» та Олег Шевчук зі «Свободи». Решта з присутніх 28 депутатів голосували «проти» або утримувалися або не голосували взагалі. Відтак голоси за рішення, яке депутати ухвалили три дні тому, сьогодні переформатувалися практично у прямо протилежному порядку: тоді 28 депутатів його підтримали, сьогодні – 28 не підтримали.

[![07D_3081](https://mpz.brovary.org/wp-content/uploads/2016/02/07D_3081.jpg)](https://mpz.brovary.org/wp-content/uploads/2016/02/07D_3081.jpg)

Так Ігор Сапожко досягнув цього дня першого, але не останнього політичного успіху. Завдяки голосам «Солідарності», «Єдності», УКРОПу, «РПЛ», «Самопомочі» та «Батьківщини» оперативне керування містом і надалі здійснюватиме старий склад виконкому, сформований ще у 2010-му році.

**Учора – «дерибан!», сьогодні – «підтримайте будь ласка!»**

Наступним у порядку денному стояло питання виділення 9 мільйонів гривень з міського бюджету на реконструкцію центрального міського парку «Перемога». Історія з його реконструкцією тягнеться ще з осені минулого року: тоді, менш ніж за два місяці до виборів, міська влада хотіла провести торги на перший транш обсягом понад 4 мільйони. У вересні 2015-го такі плани міської ради викликали бурхливу реакцію тодішніх громадських активістів, багато з яких нині стали депутатами. Тодішній депутат міської ради, а сьогодні – обласної – Роман Сімутін, активісти (а сьогодні депутати) Сергій Батюк, Юрій Скотніков, Аліна Дяченко, Андрій Саук та Олег Берестовий, фактично, зірвали тендерні торги на проведення реконструкції. Головна претензія протестувальників тоді полягала в тому, що всупереч закону проект реконструкції не те, що не був винесений на громадське обговорення, але й навіть не був оприлюднений. Завдяки тиску громади торги на «таємну» реконструкцію (яку активісти тоді називали не інакше, як «дерибаном») вдалося зупинити та зберегти в бюджеті мільйони. Однак отримавши статус депутата, частина вчорашніх «борців за законність» власними голосами підтримали те, що до виборів називали «дерибаном».

<iframe src="https://www.youtube.com/embed/H6uKmefXq0o" width="560" height="315" frameborder="0" allowfullscreen="allowfullscreen"></iframe>

Виступаючи перед міською радою, обласний депутат від «Солідарності» Роман Сімутін (котрий був одним з організаторів протесту проти тодішнього «дерибану»), сьогодні закликав своїх броварських колег підтримати виділення коштів. Свою позицію Сімутін аргументував складністю бюрократичних процесів: мовляв, якщо саме сьогодні міська рада не проголосує за виділення коштів, обласна рада більше ніколи не візьме участі у співфінансуванні будь-яких броварських проектів.

[![IMG_4305](https://mpz.brovary.org/wp-content/uploads/2016/02/IMG_4305.jpg)](https://mpz.brovary.org/wp-content/uploads/2016/02/IMG_4305.jpg)

Окрім того Роман Сімутін розповів, скільки йому довелося «оббити порогів» та пройти владних кабінетів, аби вибити згадане співфінансування на рівні Київщини, і попросив депутатів дати йому можливість «бодай щось зробити». Серед іншого Сімутін кинув фразу: «Я розумію, що бути опозиційним депутатом легко, можна просто кричати і нічого більше не робити», чим викликав бурхливу реакцію вчорашніх однодумців, котрі ще нещодавно перебували з ним в одному «опозиційному човні». Паралельно з цим на підтримку Романа Сімутіна виступив традиційний «пул Сапожка»: активісти Ірина Нілова, Авксентій Гранат, сам міський голова та навіть колишній опонент, колега по обласній раді Олег Кищук.

[![IMG_4367](https://mpz.brovary.org/wp-content/uploads/2016/02/IMG_4367.jpg)](https://mpz.brovary.org/wp-content/uploads/2016/02/IMG_4367.jpg)

Наприкінці свого виступу Сімутін попросив депутатів підтримати проект рішення, «щоб не втрачати можливість».

> Під час обговорення даного питання в сесійній залі трапилося НП: одна з традиційних прихильниць Ігоря Сапожко з кулаками накинулася на матір лідера фракції «ДемАльянс» Аліни Дяченко – Тетяну Дяченко. Автору цих рядків довелося самому викликати поліцеський наряд, позаяк перейняті розподілом коштів депутати майже не відреагували на цей випадок, а присутні на місці правоохоронці спочатку відмовилися втручатися в ситуацію.
> 
> [![07D_3073](https://mpz.brovary.org/wp-content/uploads/2016/02/07D_3073.jpg)](https://mpz.brovary.org/wp-content/uploads/2016/02/07D_3073.jpg)
> 
> Зрештою, поліція приїхала протягом десяти хвилин, прийняла заяву від постраждалої та відібрала пояснення у нападниці

Зрештою, депутати перейшли до обговорення. Представники «ДемАльянсу» продовжували гнути свою лінію: якщо не було громадського обговорення, якщо проект реконструкції не  оприлюднений навіть депутатам, якщо він не розглядався на профільній комісії міськради, голосування за нього буде незаконним.

[![IMG_4259](https://mpz.brovary.org/wp-content/uploads/2016/02/IMG_4259.jpg)](https://mpz.brovary.org/wp-content/uploads/2016/02/IMG_4259.jpg)

Слово взяв голова фракції «Самопоміч» Андрій Василенко, який звернув увагу на те, що за останні понад 10 років у Броварах не збудовано жодної школи та жодного дитсадку, а сьогодні депутатам пропонують виділити 9 мільйонів на реконструкцію парку, проекту якої тримається в таємниці.

[![IMG_4204](https://mpz.brovary.org/wp-content/uploads/2016/02/IMG_4204.jpg)](https://mpz.brovary.org/wp-content/uploads/2016/02/IMG_4204.jpg)

Обговорення тривало понад годину, однак зрештою депутати перейшли до голосування. Знову по депутатським рядам пустили листочок для поіменного голосування, який на виході показав наступні результати:

[![1](https://mpz.brovary.org/wp-content/uploads/2016/02/1-9.jpg)](https://mpz.brovary.org/wp-content/uploads/2016/02/1-9.jpg)

[![2](https://mpz.brovary.org/wp-content/uploads/2016/02/2-9.jpg)](https://mpz.brovary.org/wp-content/uploads/2016/02/2-9.jpg)

Очевидно незаконне рішення про виділення бюджетних коштів без оприлюдненого проекту, без розгляду в депутатських комісіях та без громадського обговорення підтримали усі фракції, крім «ДемАльянсу» - усі їхні депутати голосували «проти». Утрималося троє: Олексій Здоровець та Олег Шевчук від «Свободи» та Валерій Іваненко від «Солідарності».

**Багмут forever**

Після перерви депутати почали розгляд питання, яке ризикувало паралізувати нинішнє засідання: заслуховування п’ятирічного звіту начальниці відділу культури Наталії Багмут. Як і завжди, Наталія Андріївна підготувалася до звітування більш, ніж ґрунтовно: на екрані в сесійній залі вже красувалися фото з проведених нею заходів.

[![IMG_4395](https://mpz.brovary.org/wp-content/uploads/2016/02/IMG_4395-1.jpg)](https://mpz.brovary.org/wp-content/uploads/2016/02/IMG_4395-1.jpg)

Однак на початку свого виступу начальниця відділу культури відразу розставила юридичні крапки над «і»: звіт начальниці відділу культури був затверджений міською радою ще 28 січня, а інших «методів впливу» на чиновницю закон не передбачає. Таким чином було пролито світло на очевидний піар-хід депутатів «Солідарності», частина з яких спочатку визнала звіт Багмут «задовільним» (коли приймалося офіційне рішення), а потім інша частина цієї ж фракції ініціювала збір підписів за «позачерговий» звіт Багмут, який, втім, не мав і не міг мати жодних юридичних наслідків.

\[caption id="attachment\_52572" align="aligncenter" width="600"\][![IMG_4475](https://mpz.brovary.org/wp-content/uploads/2016/02/IMG_4475.jpg)](https://mpz.brovary.org/wp-content/uploads/2016/02/IMG_4475.jpg) Багмут та її прихильниці намагаються переконати депутата Берестового у своїй правоті\[/caption\]

Однак театр ім. Наталії Багмут у сесійній залі набирав обертів. Після понад півгодинної полум’яної промови Наталії Андріївни, на захист «міністра культури Броварів» виступили підлеглі їй хорові колективи, працівники відділу культури, «активістки», які нині позиваються проти міськради щодо перейменування вулиць в рамках декомунізації та відверті маргінали дуже літнього віку.

[![IMG_4499](https://mpz.brovary.org/wp-content/uploads/2016/02/IMG_4499.jpg)](https://mpz.brovary.org/wp-content/uploads/2016/02/IMG_4499.jpg)

Окремо варто згадати виступ депутата від «Солідарності» Володимира Опалька, котрий згадав Наталії Андріївні всебічну і надто активну підтримку режиму Януковича, застосування адмінресурсу та корупцію на користь цілої родини Багмутів.

[![IMG_4417](https://mpz.brovary.org/wp-content/uploads/2016/02/IMG_4417.jpg)](https://mpz.brovary.org/wp-content/uploads/2016/02/IMG_4417.jpg)

Бажаючих сказати свою думку про Багмут мала цього разу рекордна кількість присутніх, одна головуючий, аби пришвидшити і так надто затягнутий процес, поставив питання на голосування: хто «за» рішення «Заслуховування звіту про роботу начальника відділу культури» – саме так було сформульовано проект рішення.

\[caption id="attachment\_52575" align="aligncenter" width="600"\][![IMG_4577](https://mpz.brovary.org/wp-content/uploads/2016/02/IMG_4577.jpg)](https://mpz.brovary.org/wp-content/uploads/2016/02/IMG_4577.jpg) Наталія Багмут недвозначно просила депутата Берестового задовольнити її звіт\[/caption\]

Пропозиція Опалька переформулювати проект рішення на «визнати звіт незадовільним» у депутатів підтримки не знайшла. Зрештою, рішення, яке несло відверто формальний характер, не набрало необхідної кількості голосів.

[![1](https://mpz.brovary.org/wp-content/uploads/2016/02/1-10.jpg)](https://mpz.brovary.org/wp-content/uploads/2016/02/1-10.jpg)

[![2](https://mpz.brovary.org/wp-content/uploads/2016/02/2-10.jpg)](https://mpz.brovary.org/wp-content/uploads/2016/02/2-10.jpg)

За тим події розвивалися вже відверто нудно: місце Багмут за трибуною зайняв начальник відділу молоді та спорту Дмитро Рожков, який прозвітувався значно більш стисло за свою візаві з відділу культури.  Після нетривалих обговорень звіт Рожкова був підтриманий переважною більшістю голосів, а міський голова запропонував забрати у Рожкова частину відповідальності та повноважень, що стосуються молодіжної політики та перевести їх під егіду управління освіти.

Сесія добігла кінця лише по шостій годині вечора. Її результатом можна вважати новий рекорд із середньої тривалості розгляду кожного питання та формування Сапожком власної «конституційної більшості» у міськраді, у яку віднині входять фракції «Солідарності», «Єдності», «Самопомочі», «Батьківщини», УКРОПу та Радикальної партії Ляшка. Епоха законності та Майдану протривала у новій міській раді менше чотирьох місяців.

_Фото Світлани Яцив_
