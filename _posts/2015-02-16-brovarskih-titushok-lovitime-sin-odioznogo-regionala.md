---
title: "Броварських тітушок \"ловитиме\"... син одіозного регіонала?"
date: 2015-02-16
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "ivanenko"
  - "adminresurs"
  - "antimaydan"
  - "brovary"
  - "byudzhetniki"
  - "vibir-redaktsiyi"
  - "nebesna-sotnya"
  - "olefirenko"
  - "prokuror"
  - "revolyutsiya"
  - "svidchennya"
  - "titushki"
  - "shokin"
coverImage: "wp-content/uploads/2015/02/ppivanenko-770x433.jpg"
---

**[![z](https://mpz.brovary.org/wp-content/uploads/2015/02/z.jpg)](https://mpz.brovary.org/wp-content/uploads/2015/02/z.jpg)Як відомо, днями броварська прокуратура [оголосила про початок полювання на місцевих тітушок](https://mpz.brovary.org/polyuvannya-na-titushok-2015-brovarska-prokuratura-zbiraye-svidchennya-pro-antimaydanivtsiv/), а також тих, хто в Броварах та районі зганяв бюджетників на антимайдани до Києва.**

Відсьогодні й до 20 лютого триває [масований збір інформації про посадовців та чиновників різних рівнів, які брали участь у цьому злочині режиму Януковича.](https://mpz.brovary.org/polyuvannya-na-titushok-2015-brovarska-prokuratura-zbiraye-svidchennya-pro-antimaydanivtsiv/) Операція відбувається згідно з розпорядження новопризначеного Генерального прокурора Шокіна по всій країні. Мета таких заходів: з’ясувати схеми та вертикаль адмінресурсу, по яким відбувався збір бюджетників і тітушок на мітинги в підтримку Януковича.

Кожен з нас може по-різному ставитись до нового Генпрокурора, його мотивів та завдань. Але ефектний крок Шокіна із затримання Єфремова на третій день після свого призначення вселяє оптимізм.

 

<iframe src="https://www.youtube.com/embed/CmtM7Lhbtsc" width="420" height="315" frameborder="0" allowfullscreen="allowfullscreen"></iframe>

Наразі ми можемо лише здогадуватися, чи досягне ця спецоперація по відлову «тітушок» та організаторів антимайданів реальних результатів. Чи розпочнуться у Броварах допити високопоставлених чиновників, гучні звільнення та судові процеси, а відтак – довгоочікувані «посадки». Але очевидно одне: цього тижня ми отримали шанс розпочати «зачистку» міста від недобитків режиму Януковича, що досі перебувають у владних кабінетах.

[![Kupava-Alina](https://mpz.brovary.org/wp-content/uploads/2015/02/Kupava-Alina.jpg)](https://mpz.brovary.org/wp-content/uploads/2015/02/Kupava-Alina.jpg)

> **А тепер – особлива увага.** Щойно отриманого шансу на очищення влади від «тітушководів» та «погоничів» бюджетників на антимайдан нас хочуть позбавити уже сьогодні, так би мовити – на злеті. При чому робиться це в дуже цинічний та збочений спосіб.
> 
> Як стало відомо, у зв’язку з відрядженням діючого броварського міжрайонного прокурора **Романа Олефіренка**, виконуючим обов’язки керівника місцевої прокуратури станом на сьогодні є нещодавно призначений обласною прокуратурою заступник броварського прокурора – **Олександр Петрович Іваненко.** Пан Олександр Іваненко, на превеликий жаль,  не однофамілець «стовпа» режиму Януковича  на Броварщині, екс-голови РДА **Петра Іваненка.** **Він – його рідний син.**
> 
> Сьогодні прокуратура пропонує броварчанам надавати інформацію про злочини місцевих посадовців тим, хто до цих злочинів мало не найбільшим чином причетний. Мешканцям Броварів та району добре відомо, що саме [на керівництві РДА зав’язувалось більшість схеми постачання «тітушок» та бюджетників на антимайдан.](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/)  І, безумовно, колишній очільник Райдержадміністрації Петро Іваненко, який обіцяв «бути з Януковичем до кінця», не міг не брати участь в цих схемах, або принаймні – не знати про них.
> 
> \[caption id="attachment\_33568" align="aligncenter" width="600"\][![ppivanenko-770x433](https://mpz.brovary.org/wp-content/uploads/2015/02/ppivanenko.jpg)](https://mpz.brovary.org/wp-content/uploads/2015/02/ppivanenko-770x433.jpg) Петро Петрович Іваненко\[/caption\]
> 
> Навряд чи потрібно пояснювати, що інформація про броварських «тітушководів» та антимайданівців, надана родині Іваненка (яка тепер має представництво у прокуратурі) не те, що не розслідуватиметься, а буде використане виключно проти тих, хто її надав. Відтак сьогоднішній заклик броварської прокуратури при наявності там сина Іваненка звучить як запрошення на заклання.  А ще  – як витончене знущання над пам’яттю Небесної сотні напередодні її роковин і смачний плювок з боку влади на всіх, хто підтримав Майдан та добивався покарання співучасників злочинів Януковича.
> 
> Однак все це не означає, що ми маємо «підняти лапки» та припинити збір інформації про тітушководів та антимайданівців. У ситуації, що склалася, ми пропонуємо броварчанам надавати всю наявну інформацію, про яку йдеться в розпорядженні Шокіна, проте не на адресу броварської прокуратури (читай – в руки Іваненка), а на адресу нашої редакції – [info@mpz.brovary.org](mailto:info@mpz.brovary.org). Уся зібрана інформація буде проаналізована та систематизована  нашими журналістами – як у «старі добрі часи» - та передана безпосередньо до керівництва Київської обласної прокуратури або генеральної прокуратури. Анонімність гарантована - в цьому ми також ще жодного разу не підводили.  Разом з даною інформацією ми також доведемо до відома обласної прокуратури, чому саме ми не віддали зібрані відомості їхнім броварським колегам і з яких причин броварчани не мають жодних підстав довіряти окремим її працівникам. Ми сподіваємось, що Генпрокурор Шокін проявить в цьому питанні принциповість, як і у випадку арешту Єфремова і таким чином ми уникнемо пастки, поставленої броварчанам регіоналами в місцевій прокуратурі.

Зрозуміло, що в даному випадку не йдеться про покарання усіх, хто мусив брати участь в організованих адмінресурсом антимайданах – це неможливо та й немає сенсу. Найпевніше, за свідченнями очевидців, зокрема тих самих бюджетників, що їх під різними загрозами змушували їздити на антимайдани, прокуратура хоче з’ясувати злочинну вертикаль та алгоритми: хто саме приймав рішення, хто віддавав розпорядження, хто за це платив, хто передавав кошти. Позитивним результат можна буде вважати тоді, коли будуть з’ясовані схеми, за якими бюджетників збирали та відправляли на антимайдан. А головне - коли будуть виявлені та притягнуті до відповідальності ключові учасники: посадовці, що користувались власним службовим становищем для виконання злочинних наказів режиму Януковича.

[![2816_main_1](https://mpz.brovary.org/wp-content/uploads/2015/02/2816_main_1.jpg)](https://mpz.brovary.org/wp-content/uploads/2015/02/2816_main_1.jpg)

Якщо все відбудеться саме так, то значення цієї «спецоперації» для Броварів та країни загалом важко буде переоцінити. Покарання посадовців за подібні злочини – це щеплення від повторення такого в майбутньому. Відтак кожен чиновник в адміністрації, кожен клерк міськвиконкому в подальшому тисячу разів подумає: а чи варто робити щось подібне, знаючи, що попередник за такі дії вже не перший рік гріє нари в тюрмі? Кожна людина – а тим більше держслужбовець – в нормальній країні завжди пам'ятатиме: відповідальність за скоєне рано чи пізно настане, злочинець буде покараний, правда і справедливість завжди переможе.

Я закликаю усіх броварчан, хто має будь-яку достовірну та підтверджену інформацію про зловживання місцевих чиновників (і не тільки) під час організації антимайданів на підтримку Януковича, тих,  хто має відомості про формування тітушок, що збирались вчиняти злочини або провокації проти патріотів – дайте свідчення за телефонами **5-22-24, (044) 513-22-83**. Поставтесь до цього з великою відповідальністю – це наш шанс почати будувати нову державу в якій усі рівні перед законом незалежно від посад, в якій існуватиме правило невідворотності покарання за злочини. Це наш бій на внутрішньому фронті проти злочинців у владі, які готові були гнати власних підлеглих  на співгромадян, зіштовхувати лобами українців між собою і свідомо провокувати криваве громадянське протистояння. До таких чиновників, як і до найманців-тітушок не може бути співчуття і в їхніх злочинах немає строку давності.

Окремо хочу звернутися до броварських бюджетників, яких керівництво змушувало брати участь в антимайданах. Сьогодні у вас є шанс назавжди позбавитись гніту та приниження з боку начальства, що ставиться до вас як до худоби, яку можна зганяти в стойло проплачених мітингів. Ваші свідчення  проти злочинного керівництва сьогодні – гарантія того, що подібне не повториться завтра.
