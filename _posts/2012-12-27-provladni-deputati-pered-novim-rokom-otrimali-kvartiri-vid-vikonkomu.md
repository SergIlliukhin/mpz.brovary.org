---
title: "Родини провладних депутатів перед Новим Роком отримали квартири від виконкому"
date: 2012-12-27
author: 
  username: "sergilliukhin"
  display_name: "Сергій Іллюхін"
tags: 
  - "brovary"
  - "vibir-redaktsiyi"
  - "vykonkom"
  - "deputati"
  - "zagumennyj"
  - "kvartiri"
  - "novini"
  - "nuzhnenko"
  - "rishennya-vikonkomu"
  - "sluzhbove-zhitlo"
coverImage: "wp-content/uploads/2012/12/15-main.jpg"
---

[![](https://mpz.brovary.org/wp-content/uploads/2012/12/15-main.jpg)](https://mpz.brovary.org/wp-content/uploads/2012/12/15-main.jpg)**Депутат Броварської міської ради Юрій Нужненко та син начальника управління економіки, депутата Миколи Загуменного перед Новим Роком отримали постійні ордери на двокімнатні квартири у Броварах.**

Згідно з рішенням виконавчого комітету від 24.12.2012 [№612](http://docs.brovary.org/p6352/24.12.2012/612) вирішено виключити житлову площу із числа "службова" та видати постійні ордери на квартири наступним особам:

\- **Нужненку Юрію Івановичу** - на 2-кімнатну квартиру житловою площею 29,6 кв.м. за адресою: вул.Черняховсього, 25, кв.58 (колишнє службове житло відділу фізичної культури і спорту міської ради); - **Загуменному Дмитру Миколайовичу** - на 2-кімнатну квартиру житловою площею 30,6 кв.м. у новобудові за адресою: вул.Грушевсього, 17-г, кв.14 (колишнє службове житло управління житлово-комунального господарства міської ради); - **Слісаренку Ігорю Васильовичу** - на 1-кімнатну квартиру житловою площею 12,0 кв.м. за адресою: бул.Незалежності, 10-а, кв.26 (колишнє службове житло  ДП “Житло” ОП “Броварипромжитлобуд”).

> Зазначені квартири були надані Нужненку та Загуменному кілька місяців тому: рішеннями виконкому [№487](http://docs.brovary.org/p5644/23.10.2012/487) від 23.10.2012 та [№316](http://docs.brovary.org/p3610/10.07.2012/316) від 10.07.2012. **Обидві квартири надавалися на період роботи.** Слісаренко користується своєю службовою квартирою набагато довше - з 1990 року.

Нагадаємо, що схожа схема переведення службового житла у приватне вже [неодноразово використовувалась](https://mpz.brovary.org/kudi-u-brovarah-znikaye-sluzhbove-zhitlo/ "Куди у Броварах зникає службове житло?") у Броварах.
