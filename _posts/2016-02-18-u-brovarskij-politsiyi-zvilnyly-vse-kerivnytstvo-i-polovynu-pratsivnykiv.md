---
title: "У броварській поліції звільнили все керівництво і половину працівників"
date: 2016-02-18
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "vibir-redaktsiyi"
  - "zvilnennya"
  - "novini"
  - "pereatestatsiya"
  - "politsiya"
coverImage: "wp-content/uploads/2016/02/Sud-Styagov-13.jpg"
---

**Днями завершилась переатестація співробітників броварського міськвідділку нової поліції. Її планували закінчити ще до нового року, потім продовжили до середини грудня, за тим – до лютого. Проте остаточно завершився процес лише нещодавно – занадто багато апеляцій було від уже колишніх правоохоронців. Про це стало відомо під час учорашнього представлення нових заступників начальника поліції – Євгена Тетерука та Ярослава Мазуренка. Детальніше про саме представлення читайте на нашому сайті незабаром.**

Наразі відомо, що переатестації не пройшов жоден із заступників начальника поліції: нагадаємо, що з моменту початку реформи на самій посаді начальника вже змінилося два правоохоронці – сьогодні це крісло займає Олег Янчинський, який пройшов переатестацію.

Окрім того, стало відомо, що зі **217-ти** броварських правоохоронців, які підлягали переатестації, за рішенням атестаційної комісії займаним посадам відповідає лише **151** працівник.

**Детальні результати переатестації виявились наступними:**

\-  не відповідають займаним посадам – **27**

\- понижено в посадах – **11**

\- звільнено за власним бажанням – **18**

\- звільнено через службову невідповідність – **10**

\- не запрошувалися на співбесіду - **29** співробітників (патрульна  служба та водії).

**Тестування не пройшли:**

\-  керівництво – **4** співробітники

\- слідство - **5**

\- карний розшук – **7**

\- ізолятор тимчасового тримання – **4**

\- інші служби (в т.ч. чергова частина) – **16**.

Згідно з новим штатним розписом, склад буде сформовано з **263** співробітників. Наразі проходить процес комплектування, адже не вистачає **62** працівників.
