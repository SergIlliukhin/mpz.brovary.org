---
title: "АНОНС: Чемпіонат України з УШУ 2016 у Броварах"
date: 2016-02-25
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "novini"
  - "chempionat-ukrayiny-z-ushu"
coverImage: "wp-content/uploads/2016/02/12596289_1093354664049412_1026228216_n.jpg"
---

**Протягом місяця в три етапи в Броварах пройде Чемпіонат України з УШУ. Участь в ньому братимуть юніори, юнаки та дорослі. Свою майстерність спортсмени покажуть у таких видах ушу як таолу та саншоу (саньда). Виступи відбуватимуться у спортивному комплексі "Світлотехнік", вхід вільний.**

**27-28 лютого** пройде чемпіонат України з УШУ (таолу) серед юніорів та юнаків. Швидкість, сила, грація, неймовірні акробатичні елементи у спортивних стилях чанцюань, наньцюань, тайцзицюань, а також виступи спортсменів зі зброєю: меч, палка, спис. По результатам цього чемпіонату буде сформована збірна України, яка представлятиме країну на Чемпіонаті Європи з УШУ (таолу).

**05-06 березня** відбудеться чемпіонат України з УШУ (саньшоу) серед дорослих, юніорів та юнаків. Безкомпромісні двобої; потужні удари руками та ногами, захоплення та карколомні кидки, нокдауни та нокаути - це саншоу (саньда).

Завершить низку заходів чемпіонат України з ушу (таолу) серед дорослих **26-27 березня**. Це змагання найкращих спортсменів України: майстри спорту, майстри спорту міжнародного класу, заслужені майстри спорту, чемпіони Європи та призери чемпіонату світу 2015 року.

Місце проведення змагань: **вул. Чкалова, 9, спортивний комплекс "Світлотехнік"**. Початок змагань о **9:00**. Вхід - вільний.
