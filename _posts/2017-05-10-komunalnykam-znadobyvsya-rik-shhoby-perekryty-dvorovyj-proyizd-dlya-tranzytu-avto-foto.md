---
title: "Комунальникам знадобився рік, щоби перекрити дворовий проїзд для транзиту авто - ФОТО"
date: 2017-05-10
author: 
  username: "trydence"
  display_name: "Дмитро Карпій"
categories: 
  - "brovary"
  - "novyny"
tags: 
  - "avto"
  - "bezpeka"
  - "brovary"
  - "vibir-redaktsiyi"
  - "dytyachyj"
  - "zagazovanist"
  - "kiyivska"
  - "maydanchik"
  - "novini"
  - "proyizd"
  - "rozvilka"
  - "transport"
  - "yaroslava-mudrogo"
coverImage: "wp-content/uploads/2017/05/Rozvylka-proyizd-perekryly_00201.jpg"
---

**Вже декілька років автомобілісти скорочують собі шлях, «зрізаючи» між вулицями Київською та Ярослава Мудрого дворами, що на Розвилці. Втім, неодноразові скарги до міської ради не призвели до вирішення проблеми. Про це розповіли жителі сусідніх будинків, місцеві торговці та працівники. Однак, нещодавно на проїзді таки встановили два залізобетонні блоки, таким чином закривши можливість для транзиту.**

Як зазначають у колективній скарзі мешканці будинку по вул. Ярослава Мудрого, 1, датованій ще серпнем 2016 року, у 2013 році службами міста був знесений блокувальний паркан поблизу будівлі котельні на пл. Шевченка, 4. Ще тоді жителі, які зібрали близько 50 підписів, вказали: для дітлахів існує значна небезпека, адже поруч розташований дитячий майданчик, а автотранспорт часто втрапляє у аварії. Мешканці попросили перекрити наскрізний проїзд через двір.

[![](https://mpz.brovary.org/wp-content/uploads/2017/05/img070.jpg)](https://mpz.brovary.org/wp-content/uploads/2017/05/img070.jpg)

У відповідь на колективне звернення міський голова пообіцяв, що до кінця 2016 року проїзд обмежать, встановивши шлагбаум. Як розповідають перехожі, місцеві торговці та мешканці, обіцянку з того часу так і не виконали, ніякого шлагбаума не встановлювали, тому автівки продовжували рух через дворовий проїзд.

\[caption id="attachment\_70063" align="aligncenter" width="600"\][![](https://mpz.brovary.org/wp-content/uploads/2017/05/Rozvylka-proyizd-perekryly_00013.jpg)](https://mpz.brovary.org/wp-content/uploads/2017/05/Rozvylka-proyizd-perekryly_00013.jpg) Бабусі, що торгують тут постійно, також скаржаться на транзитний трафік: дихати нема чим, усе здригається навколо од тих машин\[/caption\]

У березні цього року мешканці знову почали писати «листи щастя» до Броварської міської ради. Тоді влада міста пообіцяла встановити бетонний блок. У середині квітня проїзд був уже перекритий, причому двома блоками. Однак, як запевняли мешканці та місцеві продавчині, автівки все одно їздили транзитом, оскільки проїзд не закрили повністю. Більше того, нашим журналістам вдалося побачити зруйновану кладку комунікаційного колодязя. Судячи зі слідів шин, на нього неодноразово наїжджали, об’їжджаючи бетонні блоки.

[![](https://mpz.brovary.org/wp-content/uploads/2017/05/Rozvylka-proyizd-perekryly_00010.jpg)](https://mpz.brovary.org/wp-content/uploads/2017/05/Rozvylka-proyizd-perekryly_00010.jpg)

[![](https://mpz.brovary.org/wp-content/uploads/2017/05/Rozvylka-proyizd-perekryly_00008.jpg)](https://mpz.brovary.org/wp-content/uploads/2017/05/Rozvylka-proyizd-perekryly_00008.jpg)

Як розповів прибиральник сусіднього дитячого садочка «Зірочка», основна маса автівок все одно прямує через двори, однак відбувається це переважно у ранкову годину пік, близько 9:00. Водії таким чином «зрізають» шлях від вул. Ярослава Мудрого до вул. Київської. Інші свідки вказують як на найбільш інтенсивний період руху також вечірню годину пік.

\[caption id="attachment\_70057" align="aligncenter" width="600"\][![](https://mpz.brovary.org/wp-content/uploads/2017/05/Rozvylka-proyizd-perekryly_00005.jpg)](https://mpz.brovary.org/wp-content/uploads/2017/05/Rozvylka-proyizd-perekryly_00005.jpg) Водій "Газельки" намагався проїхати, але не зміг. Він був єдиним незадоволеним встановленням блоків з-поміж тих, із ким вдалося поспілкуватися нашим журналістам\[/caption\]

Наші журналісти подали до Броварської міської ради запит із проханням надати інформацію про звернення громадян щодо проблемної ділянки. Виявилось, що за останній рік таких листів було три. Через два дні після подання нашого запиту (21 квітня) місцеві мешканці повідомили: блоки нарешті посунули таким чином, що через них ніхто не може проїхати, проблему вирішили.

[![](https://mpz.brovary.org/wp-content/uploads/2017/05/Rozvylka-proyizd-perekryly_00201.jpg)](https://mpz.brovary.org/wp-content/uploads/2017/05/Rozvylka-proyizd-perekryly_00201.jpg)

**Фото - Дмитро Карпій**
