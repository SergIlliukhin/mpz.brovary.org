---
title: "Дружина броварського бійця: частина 25 батальйону в оточенні під Дебальцевим"
date: 2015-02-04
author: 
  username: "pravoZnaty"
  display_name: "Маєш право знати"
tags: 
  - "25-batalyon"
  - "brovarchani-na-fronti"
  - "debaltsevo"
  - "debeltseve"
  - "novini"
  - "otochennya"
coverImage: "wp-content/uploads/2015/02/44444444444444444444444.jpg"
---

[![44444444444444444444444](https://mpz.brovary.org/wp-content/uploads/2015/02/44444444444444444444444.jpg)](https://mpz.brovary.org/wp-content/uploads/2015/02/44444444444444444444444.jpg)**Частина бійців 25 батальйону, серед яких є броварчани, потрапила в оточення в районі Дебальцевого. Про це «Маєш право знати» повідомила дружина бійця броварчанка Тетяна Сичова.**

За її словами, солдати перебувають в оточенні вже чотири дні. Її чоловік, командир розвідувальної групи батальйону «Київська Русь», телефоном розповів, що боєприпаси та їжа закінчуються. Їх позиції постійно обстрілює ворог, однак обіцяного підкріплення нема. Разом з групою військових 25 батальйону, за словами п. Тетяни, в оточенні також перебувають також частина бійців 128-ї бригади.

Цю інформацію підтвердив один з бійців «Київської Русі» телефоном: «_На даний момент я можу сказати вам: так, вони були в оточенні. Чи вдалось їм вийти, мені наразі невідомо_», - зазначив співрозмовник.

Про оточення частини бійців 128-ї бригади [напередодні повідомляли](http://panorama-mukachevo.com/2015/02/03/124720/) низка інтернет-ресурсів з посиланням на волонтерів та самих бійців. Але підтвердження чи спростування від офіційних органів про оточення немає.

Як зазначила Тетяна, остання надія на порятунок бійці вважають розголос ситуації в ЗМІ, адже всі звернення про підмогу командування ігнорує.

> "Маєш право знати" й надалі відстежуватиме ситуацію та оперативно повідомлятиме читачів про розвиток подій.
