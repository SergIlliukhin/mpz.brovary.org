---
title: "Стартувало повторне голосування за кандидатів на посаду директора «Купави»"
date: 2014-04-15
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "kupava"
  - "novini"
coverImage: "wp-content/uploads/2014/04/Kupava.png"
---

**[![Купава](https://mpz.brovary.org/wp-content/uploads/2014/04/Kupava.png)](https://mpz.brovary.org/wp-content/uploads/2014/04/Kupava.png)Сьогодні, 15 квітня, о 12:00 розпочалось повторне голосування за визначення найпопулярнішої кандидатури на посаду директора басейну «Купаву». Опитування відбувається на спеціально створеному веб-сайті [kupava.cobat.com.ua.](https://kupava.cobat.com.ua/) Як запевняють розробники, система обліку голосів, встановлена на ресурсі,  відповідає найвищим вимогам з точки зору захисту від несанкціонованого впливу.**  

Голоси за кандидатів окрім голосування на сайті також приймаються шляхом телефонного опитування  за номером 044 339 96 39. Телефонні дзвінки здійснюються без додаткової плати, голосування телефоном відбувається також в автоматичному режимі: респонденту достатньо вибрати порядковий номер кандидата на своєму телефоні та повідомити свої реєстраційні дані – за аналогією голосування на сайті kupava.cobat.com.ua.

[![kupava_bord_2](https://mpz.brovary.org/wp-content/uploads/2014/04/kupava_bord_2.jpg)](https://mpz.brovary.org/wp-content/uploads/2014/04/kupava_bord_2.jpg)

Для того, аби максимально убезпечитись від спроб фальсифікації, система голосування передбачає повідомлення респондентом низки своїх контактних даних, що у свою чергу дасть можливість додатково перевірити кожен відданий голос. Відтак усі, хто бажає проголосувати, мусить вказати своє справжнє ім’я та прізвище, повідомити адресу проживання (лише вулицю), номер мобільного телефону та адресу телефонної пошти – для верифікації респондента та зворотного зв’язку.

Як повідомляє автор технічної системи з підрахунку голосів **Олександр Тарасов**, під час опитування на сайті kupava.cobat.com.ua в режимі реального часу відображатиметься лише сумарна кількість проголосувавши як телефоном, так і за допомогою сайту – без відображення проміжних результатів. Прізвище переможця буде оприлюднено міністром молоді та спорту **Дмитром Булатовим** під час запланованого візиту до Броварів цієї п’ятниці, 18 квітня – в день завершення голосування. Міністр має привселюдно розпечатати конверт з іменем кандидата, котрий набрав найбільше голосів броварчан.

Нагадаємо, що дане голосування – вже друга спроба обрати директора ФОЗ «Купава» шляхом відкритого громадського обговорення. Попереднє голосування, що відбувалося на сайті Броварської міської ради, вочевидь виявилось сфальсифікованим, [про що заявляли як громадські активісти](https://mpz.brovary.org/publichne-priznachennya-direktora-kupavi-vlada-prodovzhuye-grati-v-naperstki/), так і окремі депутати міської ради. Факт зловмисного втручання в систему голосування [визнав](https://mpz.brovary.org/kupava-zapratsyuvala-nove-golosuvannya-za-direktora-baseynu-pid-kontrolem-gromadskosti/) і міністр Дмитро Булатов, який запропонував провести повторне голосування, цього разу організоване громадськістю. Координатором від громадськості було обрано [Олександра Тарасова](https://www.facebook.com/tavib2) – громадського активіста та фахівця ІТ-галузі, котрий має досвід організації подібних онлайн-опитувань на всеукраїнському рівні. В рамках громадського обговорення також [було записано відео звернення всіх кандидатів](https://mpz.brovary.org/narodovladdya-onlayn-pochnimo-z-kupavi/), в яких вони тезово оприлюднили своє бачення розвитку басейну «Купава». Крім того, в день старту голосування активісти [організували круглий стіл](https://mpz.brovary.org/ochna-stavka-kandidativ-zavtra-vidbudetsya-vidkrita-diskusiya-pretendentiv-na-posadu-direktora-kupavi/), в якому взяли участь кандидати на посаду директора, журналісти, представники громадськості та працівники «Купави» - онлайн-трансляція круглого столу відбулася на нашому сайті. Голосування триватиме чотири доби та завершиться 18 квітня о 12:00
