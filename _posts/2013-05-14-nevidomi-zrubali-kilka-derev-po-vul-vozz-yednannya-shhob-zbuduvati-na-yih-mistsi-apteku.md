---
title: "Невідомі зрубали кілька дерев по вул. Возз'єднання, щоб збудувати на їх місці аптеку?"
date: 2013-05-14
author: 
  username: "Aleechka"
  display_name: "Аліна Дяченко"
tags: 
  - "vibir-redaktsiyi"
  - "virubka-derev"
  - "vozzyednannya"
  - "dereva"
  - "zeleni-nasadzhennya"
  - "zrizannya-derev"
  - "melnik-sergiy"
  - "novini"
  - "torgivelniy-kiosk"
coverImage: "wp-content/uploads/2013/05/Dereva-na-Vozzyednannya-10.jpg"
---

[![Дерева на Воззєднання 7](https://mpz.brovary.org/wp-content/uploads/2013/05/Dereva-na-Vozzyednannya-7.jpg)](https://mpz.brovary.org/wp-content/uploads/2013/05/Dereva-na-Vozzyednannya-7.jpg)**Вчора ввечері неподалік від супермаркету "Форум" біля будинку № 7 по вул. Возз'єднання невідомі особи зрізали кілька дерев та почали огороджувати деревяним парканом земельну ділянку посеред газону. Помітивши, що хтось спиляв дерева, які багато років росли під вікнами їхньої багатоповерхівки, мешканці вибігли до місця подій та викликали міліцію. Згодом з'ясувалось, що на цьому місці планують збудувати аптеку.**

Обурені люди ніяк не могли втямити, як це їхній прибудинковій території хтось міг ось так свавільно вирубати багаторічні дерева та почати щось будувати. Мешканці одразу ж організували громадське чергування та написали коротке, але просте звернення до міського голови, під яким почали збирати підписи.

[![Дерева на Воззєднання 2](https://mpz.brovary.org/wp-content/uploads/2013/05/Dereva-na-Vozzyednannya-2.jpg)](https://mpz.brovary.org/wp-content/uploads/2013/05/Dereva-na-Vozzyednannya-2.jpg)

[![Дерева на Воззєднання 1](https://mpz.brovary.org/wp-content/uploads/2013/05/Dereva-na-Vozzyednannya-1.jpg)](https://mpz.brovary.org/wp-content/uploads/2013/05/Dereva-na-Vozzyednannya-1.jpg)

[![Дерева на Воззєднання 8](https://mpz.brovary.org/wp-content/uploads/2013/05/Dereva-na-Vozzyednannya-8.jpg)](https://mpz.brovary.org/wp-content/uploads/2013/05/Dereva-na-Vozzyednannya-8.jpg) [![Дерева на Воззєднання 9](https://mpz.brovary.org/wp-content/uploads/2013/05/Dereva-na-Vozzyednannya-9.jpg)](https://mpz.brovary.org/wp-content/uploads/2013/05/Dereva-na-Vozzyednannya-9.jpg)

Незабаром на місце подій прибув депутат Броварської міської ради Роман Сімутін. З власних джерел обранець з'ясував, що дана земельна ділянка була надана в оренду броварському підприємцю - директору мережі ТЦ "Форум" Сергію Мельнику і що той планує будувати тут аптечний павільйон.

[![Дерева на Воззєднання 4](https://mpz.brovary.org/wp-content/uploads/2013/05/Dereva-na-Vozzyednannya-4.jpg)](https://mpz.brovary.org/wp-content/uploads/2013/05/Dereva-na-Vozzyednannya-4.jpg)

[![Дерева на Воззєднання 5](https://mpz.brovary.org/wp-content/uploads/2013/05/Dereva-na-Vozzyednannya-5.jpg)](https://mpz.brovary.org/wp-content/uploads/2013/05/Dereva-na-Vozzyednannya-5.jpg)

Виявляється, дану земельну ділянку минулого року було [виставлено на аукціон](http://docs.brovary.org/p1264/12.04.2012/592-20-06) з продажу права оренди . Стартова ціна лоту була визначена у розмірі 23 431,22 гривень. Аукціон відбувся 22 травня 2012 року. За результатами торгів право оренди земельної ділянки площею 0,0150 га,  розташованої по вул. Возз’єднання в районі будинків №5 та №7, на 25 років [було продано](http://docs.brovary.org/p3038/07.06.2012/651-21-06) фізичній особі-підприємцю Мельнику Сергію Богдановичу.

> 1\. Затвердити укладений договір купівлі-продажу права оренди земельної ділянки  №  2-45/21    від 25.05.2012 року між Броварською міською радою та фізичною особою-підприємцем Мельником  Сергієм Богдановичем. 2. Надати в оренду за рахунок земель міської ради земельну ділянку фізичній особі-підприємцю Мельнику Сергію Богдановичу площею  0,0150 га  для розміщення об’єкту комерційного використання – землі комерційного використання, розташованої  по вул. Возз’єднання в районі будинків №5 та №7   терміном на 25 років. 3. Договір оренди земельної ділянки укласти з включенням всіх істотних умов договору оренди, відповідно до п.п.8.1,8.2 Порядку проведення аукціону з продажу права оренди земельної ділянки. 4. Попередити фізичну особу-підприємця Мельника Сергія Богдановича про необхідність укладення договору оренди земельної ділянки  до 07.07.2012 року та проведення  державної реєстрації до 07.08.2012 року. У випадку не оформлення договору оренди землі,  міська рада буде розглядати  питання про припинення права користування землею.

Щоправда, Сергій Мельник не поспішав укладати договір оренди на дану земельну ділянку і депутат двічі йому продовжували термін для укладання договору (п. 16.14 [рішення міськради від 26.07.2012](http://docs.brovary.org/p3725/26.07.2012/692-22-06) та п. 18.10 [рішення міськради від 01.11.2012](http://docs.brovary.org/p5716/01.11.2012/753-24-06)). Та, схоже, нарешті приватний підприємець та влада дійшли згоди, і орендар взявся встановлювати свій  "об’єкту комерційного використання". От тільки на заваді йому стали дерева листяної породи, які й були вчора зрізані невідомими людьми, що відмовились назватись на прохання нашого журналіста, який за кілька годин до того випадково проходив повз це місце.

[![Дерева на Воззєднання 10](https://mpz.brovary.org/wp-content/uploads/2013/05/Dereva-na-Vozzyednannya-10.jpg)](https://mpz.brovary.org/wp-content/uploads/2013/05/Dereva-na-Vozzyednannya-10.jpg)

Мешканці буд. № 7 по вул. Возз'єднання рішуче налаштовані не дозволяти будувати будь-які споруди на території біля свого будинку, а тому готові вдатись до радикальних дій. "Маєш право знати" стежитиме за розвитком ситуації та повідомлятиме читачів про найважливіше.
