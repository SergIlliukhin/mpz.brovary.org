---
title: "Як і обіцяв Булатов, 11 квітня басейн «Купава» відкрив свої двері для відвідувачів"
date: 2014-04-14
author: 
  username: "shako"
  display_name: "Тарас Шако"
tags: 
  - "bulatov"
  - "vibir-redaktsiyi"
  - "direktor-baseynu"
  - "kupava"
  - "novini"
  - "sapozhko"
  - "tarasov"
---

**[![булатов купава09](https://mpz.brovary.org/wp-content/uploads/2014/04/bulatov-kupava09.jpg)](https://mpz.brovary.org/wp-content/uploads/2014/04/bulatov-kupava09.jpg)Минулої п'ятниці Міністр молоді та спорту України Дмитро Булатов знову приїжджав до Броварів: запустити в роботу плавальний басейн «Купава» та поговорити з громадськістю про майбутнього директора спортивного об’єкта. Нагадаємо, 3 квітня [Булатов заявляв](https://mpz.brovary.org/ministr-molodi-i-sportu-bulatov-kupava-mozhe-zapratsyuvati-cherez-tizhden/) про намір запустити «Купаву» всього за тиждень і тоді ж роздав доручення місцевим чиновникам. Обіцянку міністр виконав: відтепер плавальний заклад справді відкрито і він дійсно може приймати відвідувачів. Що стосується онлайн-голосування на сайті міськради щодо директора «Купави», що не обійшлось не фальсифікації результатів, Булатов порадив провести його повторно – на незалежній та надійній платформі.**

11 квітня у холі «Купави» Булатова зустріли активісти, журналісти, спортсмени, місцева влада та персонал басейну. Міністр разом з міським головою Сапожком повідомили, що басейн нарешті [може приймати відвідувачів](http://www.brovary.kiev.ua/rozporyadzhennya-m%D1%96skogo-golovi-346). «Купава» отримала відповідний сертифікат від Держархбудконтролю України, відсутність якого раніше не дозволяла запусти в роботу плавальний заклад. Відтепер басейн прийматиме відвідувачів згідно із [затвердженими тарифами](http://www.brovary.kiev.ua/r%D1%96shennya-vikonavchogo-kom%D1%96tetu-1056): дорослому одне відвідування коштуватиме 45 грн, для дітей - 25 грн. Також можна придбати абонементи  на певну кількість відвідувань. Безкоштовно ходити в "Купаву" мають право пільговики - учні загальноосвітніх навчальних закладів, ветерани та спортсмени Київського регіонального центру з фізичної культури і спорту інвалідів «Інваспорт» та «Київської обласної школи вищої спортивної майстерності».

[![булатов купава05](https://mpz.brovary.org/wp-content/uploads/2014/04/bulatov-kupava05.jpg)](https://mpz.brovary.org/wp-content/uploads/2014/04/bulatov-kupava05.jpg)

Міністр наголосив, що відкриття не хотіли перетворювати на публічне шоу з перерізанням стрічок і музикою. На думку Булатова, найголовніше, що басейн запрацював і зайвого пафосу з цього робити не потрібно. Урядовець подякував Сапожку за виконану роботу та потис руку міському голові.

[![булатов купава02](https://mpz.brovary.org/wp-content/uploads/2014/04/bulatov-kupava02.jpg)](https://mpz.brovary.org/wp-content/uploads/2014/04/bulatov-kupava02.jpg)

Далі перейшли до питання призначення нового директора «Купави». Минулого тижня з ініціативи міністра на сайті міськради стартувало онлайн-голосування стосовно кандидатів на пост очільника басейну. Опитування в мережі тривало 4 дні – з 7 по 10 квітня включно, однак його результати, як з’ясувалось, були [спотворені фальсифікаціями](https://mpz.brovary.org/publichne-priznachennya-direktora-kupavi-vlada-prodovzhuye-grati-v-naperstki/). Про це міністру та присутнім повідомив депутат міськради Олег Іваненко.

<iframe src="//www.youtube.com/embed/bE9q7xqaU-c" height="315" width="560" allowfullscreen frameborder="0"></iframe>

Враховуючи зауваження стосовно голосування, Булатов порадив провести його повторно, використавши платформу Facebook. Для організації процесу вибрали одного з присутніх активістів – Олександра Тарасова.

Гостроту питання щодо непрозорого проведення громадського обговоренням кандидатів на сайті мерії хотів зам’яти Ігор Сапожко: мовляв, голосування ще не завершене і продовжується. Проте це не переконало присутніх і більшість виступила за проведення так званого «другого туру». [Голосування](http://kupava.cobat.com.ua/programs/kershov?fb_action_ids=659080414129864&fb_action_types=og.likes&fb_source=aggregation&fb_aggregation_id=288381481237582) стартує у вівторок, 15 квітня, і триватиме тиждень – в п’ятницю о 12:00 будуть підведені підсумки.

[![булатов купава04](https://mpz.brovary.org/wp-content/uploads/2014/04/bulatov-kupava04.jpg)](https://mpz.brovary.org/wp-content/uploads/2014/04/bulatov-kupava04.jpg)

[![булатов купава10](https://mpz.brovary.org/wp-content/uploads/2014/04/bulatov-kupava10.jpg)](https://mpz.brovary.org/wp-content/uploads/2014/04/bulatov-kupava10.jpg)

[![булатов купава09](https://mpz.brovary.org/wp-content/uploads/2014/04/bulatov-kupava09.jpg)](https://mpz.brovary.org/wp-content/uploads/2014/04/bulatov-kupava09.jpg)

Попілкувавшись з громадськістю та журналістами, Дмитро Булатов заглянув до зали з басейном, де якраз відбувалось заняття з плавання, після чого міністр покинув заклад. То ж відтепер усі охочі броварчани за досить помірну ціну можуть відвідувати "Купаву", яка майже 7 років була на реконструкції.
