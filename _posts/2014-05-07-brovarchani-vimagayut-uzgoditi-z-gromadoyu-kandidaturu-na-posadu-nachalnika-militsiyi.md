---
title: "Броварчани вимагають узгодити з громадою кандидатуру на посаду начальника міліції"
date: 2014-05-07
author: 
  username: "pravoznaty"
  display_name: "Маєш право знати"
tags: 
  - "brovarska-narodna-rada"
  - "vibir-redaktsiyi"
  - "golomsha"
  - "gromadske-obgovorennya"
  - "kandidati"
  - "militsiya"
  - "nachalnik-militsiyi"
  - "novini"
  - "obgovorennya"
  - "obgovorennya-kandidatur"
coverImage: "wp-content/uploads/2014/05/Militsiya.jpg"
---

**[![Голомша](https://mpz.brovary.org/wp-content/uploads/2014/05/Golomsha.jpg)](https://mpz.brovary.org/wp-content/uploads/2014/05/Golomsha.jpg)Минулого тижня члени Броварської Народної Ради звернулись до новопризначеного керівника обласного управління міліції [Ярослава Голомші](https://mvs.gov.ua/mvs/control/main/uk/publish/article/1025140) з вимогою провести громадське обговорення кандидатур на посаду начальника броварського відділку. Нагадаємо, призачення Голомші також відбувалось [через проведення відкритого конкурсу та обговорення](https://mvs.gov.ua/mvs/control/main/uk/publish/article/1030497).**

Громада Броварів пропонує керівництву ГУ МВС України в Київській області зробити наступні кроки:

1)    здійснити відбір кандидатів на вакантну посаду шляхом оголошення відкритого конкурсу; 2)    оприлюднити перелік кандидатів на посаду на офіційному веб-сайті ГУ МВС України в Київській області; 3)    визначити терміни для проведення громадського обговорення кандидатур на посаду начальника Броварського МВ; 4)    врахувати думку громади під час ухвалення рішення про призначення начальника Броварського МВ.

[![Звернення до Голомші](https://mpz.brovary.org/wp-content/uploads/2014/05/Zvernennya-do-Golomshi.jpg)](https://mpz.brovary.org/wp-content/uploads/2014/05/Zvernennya-do-Golomshi.jpg)

За інформацією “[Сайту громади Приірпіння](https://www.kotsubynske.com.ua/2014/04/18/%D0%BD%D0%BE%D0%B2%D0%B8%D0%B9-%D0%BE%D1%87%D1%96%D0%BB%D1%8C%D0%BD%D0%B8%D0%BA-%D0%BC%D1%96%D0%BB%D1%96%D1%86%D1%96%D1%97-%D0%BA%D0%B8%D1%97%D0%B2%D1%89%D0%B8%D0%BD%D0%B8-%D1%8F%D1%80%D0%BE/)”  очільник люстраційного комітету та член кадрової комісії Єгор Соболєв назвав Ярослава Голомшу гідною кандидатурою: “_У першому турі кандидатури, які подались на конкурс були відверто слабкими. У другому турі – було вже краще й ми спинилися на Голомші. Його єдиний недолік – це те, що брат Микола Голомша є заступником Генпрокурора України. Але тут не було кумівства. Я перевіряв про нього інформацію за своїми джерелами. Захаров (Харківський правозахисник, який колись претендував на посаду омбудсмена) як член комісії – теж перевіряв інформацію по ньому. Київщина – це насамперед зловживання в земельній сфері. Тому тут кандидатура була особливо стратегічно важливою_”.

**Довідка “Сайту громади Приірпіння”:** Ярослав Голомша – народився у Сколівському районі Львівської області. Закінчив Тернопільський фінансово-економічний інститут. Далі здобув освіту у Львівському Інституті внутрішніх справ. Починав кар’єру з “опера”. Був заступником начальника служби внутрішньої безпеки ГУБОЗ МВС України. З 2008 року став керівником міліції [Рівненської області з 2007 році, де спершу винаймав кімнату у відділку міліції](https://www.ogo.ua/articles/view/2008-12-11/15240.html). У 2010 році, коли було обрано президентом Віктора Януковича, [Ярослав Голомша у віці 49-ти років подав рапорт про відставку й попросився на пенсію](https://www.rivnepost.rv.ua/showarticle.php?art=023690).
