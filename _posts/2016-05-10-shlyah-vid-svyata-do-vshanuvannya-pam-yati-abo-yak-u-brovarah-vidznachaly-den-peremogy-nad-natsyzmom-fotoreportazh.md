---
title: "Шлях від свята до вшанування пам’яті, або Як у Броварах відзначали День перемоги над нацизмом - ФОТОРЕПОРТАЖ"
date: 2016-05-10
categories: 
  - "brovary"
tags: 
  - "9-travnya"
  - "brovary"
  - "vidznachennya"
  - "vibir-redaktsiyi"
  - "den-peremogi"
  - "komunizm"
  - "natsyzm"
  - "novini"
  - "park-peremogy"
  - "svyato"
  - "symvolika"
  - "skorbota"
  - "traur"
---

**У порівнянні із минулим, день 9-го травня цього року відзначали набагато скромніше: не було ані польових кухонь, ані веселих танців, ані радісних привселюдних «вітань зі святом». А у промовах чиновників почали з’являтися скорботні нотки, лейтмотивом яких стала думка: ми вшановуємо пам’ять тих, хто загинув у роки Другої світової війни, і тих, хто загинув у сьогоднішній війні на Сході України. Кількість людей, які цього дня вийшли на ранковий мітинг до меморіалу загиблим броварцям, теж помітно зменшилась. Втім, під час відзначення у місті досі можна було зустріти заборонену символіку комуністичного тоталітарного режиму. Знайшлися і люди, які почепили собі георгіївські стрічки.**

Окрім меморіальних заходів цього дня відбулося і декілька спортивних: грали у футбол, змагалися за шаховими столами та наздоганяли одне одного під час велопробігу.

**Покладання квітів більшовикам та жертвам нацизму**

Як і [анонсував](https://mpz.brovary.org/ofitsijni-zahody-dnya-peremogy-kontsert-u-prometeyi-sportyvni-turniry-ta-pokladannya-kvitiv/) броварський відділ культури, пам’ятні заходи почалися із самого ранку. Із 8-ої години мало відбутися покладання квітів до пам’ятників. До яких саме – чиновники не уточнили. Наші журналісти відшукали делегацію із очільників міста, священнослужителів і ймовірних ветеранів біля монумента загиблим за радянську владу в парку Слави.

[![Дєнь_Пабєди_00313](https://mpz.brovary.org/wp-content/uploads/2016/05/Dyen_Pabyedy_00313.jpg)](https://mpz.brovary.org/wp-content/uploads/2016/05/Dyen_Pabyedy_00313.jpg)

Біля пам'ятника священники різних конфесій провели молебень, одразу після цього учасники вклонилися до пам’ятника та поклали до нього квіти. Серед присутніх були заступниця міського голови **Лариса Виноградова**, очільниця відділу освіти **Оксана Мельник** та секретар міськради **Олексій Здоровець**.

[![Дєнь_Пабєди_00011](https://mpz.brovary.org/wp-content/uploads/2016/05/Dyen_Pabyedy_00011.jpg)](https://mpz.brovary.org/wp-content/uploads/2016/05/Dyen_Pabyedy_00011.jpg)

[![Дєнь_Пабєди_00025](https://mpz.brovary.org/wp-content/uploads/2016/05/Dyen_Pabyedy_00025.jpg)](https://mpz.brovary.org/wp-content/uploads/2016/05/Dyen_Pabyedy_00025.jpg)

[![Дєнь_Пабєди_00325](https://mpz.brovary.org/wp-content/uploads/2016/05/Dyen_Pabyedy_00325.jpg)](https://mpz.brovary.org/wp-content/uploads/2016/05/Dyen_Pabyedy_00325.jpg)

Учасники вшанування не уточнювали, кому саме покладають квіти. Як [відомо](https://mpz.brovary.org/brovarska-tserkva-peregorodila-prohid-do-pam-yatnika-zhertvam-golodomoru/) з розповідей броварських краєзнавців, під пам’ятником поховані декілька тіл більшовиків, які на початку ХХ ст. встановлювали радянську владу в Україні та Броварах. Водночас, приблизно у тому самому місці розташоване масове поховання Січових стрільців Армії УНР, які боролися проти більшовицької окупації.

[![Дєнь_Пабєди_00331](https://mpz.brovary.org/wp-content/uploads/2016/05/Dyen_Pabyedy_00331.jpg)](https://mpz.brovary.org/wp-content/uploads/2016/05/Dyen_Pabyedy_00331.jpg)

Одразу після вшанування делегація підійшла до хреста жертвам нацистського концентраційного табору, що у роки Другої світової війни був розташований на цьому місці.

[![Дєнь_Пабєди_00337](https://mpz.brovary.org/wp-content/uploads/2016/05/Dyen_Pabyedy_00337.jpg)](https://mpz.brovary.org/wp-content/uploads/2016/05/Dyen_Pabyedy_00337.jpg)

**Мітинг біля меморіалу жертвам «Великої Вітчизняної війни»**

Після покладання квітів автобусами місцевих маршруток делегація рушила далі. На 10-ту годину усі з’їхалися до меморіалу загиблим броварцям по вулиці Ярослава Мудрого. Усього на вшанування прибули дві-три сотні учасників: переважно міські чиновники і люди у військових формах різних поколінь. Були і звичайні громадяни.

[![Дєнь_Пабєди_00041](https://mpz.brovary.org/wp-content/uploads/2016/05/Dyen_Pabyedy_00041.jpg)](https://mpz.brovary.org/wp-content/uploads/2016/05/Dyen_Pabyedy_00041.jpg)

[![Дєнь_Пабєди_00086](https://mpz.brovary.org/wp-content/uploads/2016/05/Dyen_Pabyedy_00086.jpg)](https://mpz.brovary.org/wp-content/uploads/2016/05/Dyen_Pabyedy_00086.jpg)

[![Дєнь_Пабєди_00168](https://mpz.brovary.org/wp-content/uploads/2016/05/Dyen_Pabyedy_00168.jpg)](https://mpz.brovary.org/wp-content/uploads/2016/05/Dyen_Pabyedy_00168.jpg)

За даними джерел «Маєш право знати», броварські чиновники «отримали згори рознарядку» прибути на вшанування цього дня. Окрім того, до меморіалу організовано зайшла група із хлопців шкільного віку із українськими прапорами. Один із них спочатку зізнався, що хлопцям попередньо сказали прийти. Однак згодом став запевняти, що молоді люди самі організувалися.

[![Дєнь_Пабєди_00348](https://mpz.brovary.org/wp-content/uploads/2016/05/Dyen_Pabyedy_00348.jpg)](https://mpz.brovary.org/wp-content/uploads/2016/05/Dyen_Pabyedy_00348.jpg)

Варто зазначити, що у попередні роки на традиційний мітинг приходили врази більше людей. Окрім того, загальний настрій ледь не вперше можна було охарактеризувати як скорботний, а не святковий.

Перед присутніми виступили бійці Червоної армії та Збройних сил України, слово брав міський голова **Ігор Сапожко**. А священнослужителі провели молебень за загиблими. В цілому, суть усіх промов зводилась переважно до одного: сьогодні ми вшановуємо пам’ять загиблих у Другій світовій та в сучасній Російсько-українській війнах.

[![Дєнь_Пабєди_00195](https://mpz.brovary.org/wp-content/uploads/2016/05/Dyen_Pabyedy_00195.jpg)](https://mpz.brovary.org/wp-content/uploads/2016/05/Dyen_Pabyedy_00195.jpg)

[![Дєнь_Пабєди_00177](https://mpz.brovary.org/wp-content/uploads/2016/05/Dyen_Pabyedy_00177.jpg)](https://mpz.brovary.org/wp-content/uploads/2016/05/Dyen_Pabyedy_00177.jpg)

[![Дєнь_Пабєди_00160](https://mpz.brovary.org/wp-content/uploads/2016/05/Dyen_Pabyedy_00160.jpg)](https://mpz.brovary.org/wp-content/uploads/2016/05/Dyen_Pabyedy_00160.jpg)

[![Дєнь_Пабєди_00359](https://mpz.brovary.org/wp-content/uploads/2016/05/Dyen_Pabyedy_00359.jpg)](https://mpz.brovary.org/wp-content/uploads/2016/05/Dyen_Pabyedy_00359.jpg)

Попри помітну зміну формату, до меморіалу прийшли щонайменше двоє прокомуністично настроєних людей. У руках вони тримали червоні прапори із написами «Наша мета – соціалізм».

[![Дєнь_Пабєди_00164](https://mpz.brovary.org/wp-content/uploads/2016/05/Dyen_Pabyedy_00164.jpg)](https://mpz.brovary.org/wp-content/uploads/2016/05/Dyen_Pabyedy_00164.jpg)

[![Дєнь_Пабєди_00080](https://mpz.brovary.org/wp-content/uploads/2016/05/Dyen_Pabyedy_00080.jpg)](https://mpz.brovary.org/wp-content/uploads/2016/05/Dyen_Pabyedy_00080.jpg)

Варто зазначити, що ці стяги пов’язують із колишніми членами забороненої Комуністичної партії України. Нещодавно в Житомирі під такими прапорами [виступав](http://vn.depo.ua/ukr/zhitomir/v-zhitomiri-komunisti-vlashtuvali-miting-z-rosiyskimi-lozungami-01052016164700) екс-лідер КПУ Петро Симоненко. Під час заходів на 9-те травня [у попередні роки](https://mpz.brovary.org/den-peremogi-u-brovarah-korotkiy-miting-oberezhni-promovi-ta-torgivlya-v-tsentralnomu-parku/) ці двоє осіб [тримали в руках](https://mpz.brovary.org/chervoniy-mak-vs-georgiyivska-strichka-yak-9-travnya-u-brovarah-peretvoryuyetsya-z-dnya-peremogi-na-den-pam-yati/) прапори із комуністичною символікою.

\[caption id="attachment\_37570" align="aligncenter" width="600"\][![день памяті перемоги 057](https://mpz.brovary.org/wp-content/uploads/2015/05/den-pamyati-peremogi-057.jpg)](https://mpz.brovary.org/wp-content/uploads/2015/05/den-pamyati-peremogi-057.jpg) Фото 9 травня 2015 року\[/caption\]

Не обійшлося під час цьогорічного вшанування у Броварах і без використання георгіївських стрічок. Наші журналісти віднайшли двох людей, на яких був почеплений такий атрибут. Один із чоловіків мав на собі парадну військову форму. Однак, судячи з медалей та нагород, військовик не має стосунку до Другої світової війни. Опитані історики зазначили, що він був кадровим військовослужбовцем в СРСР.

[![Дєнь_Пабєди_00022_колорад](https://mpz.brovary.org/wp-content/uploads/2016/05/Dyen_Pabyedy_00022_kolorad.jpg)](https://mpz.brovary.org/wp-content/uploads/2016/05/Dyen_Pabyedy_00022_kolorad.jpg)

[![Дєнь_Пабєди_00039](https://mpz.brovary.org/wp-content/uploads/2016/05/Dyen_Pabyedy_00039.jpg)](https://mpz.brovary.org/wp-content/uploads/2016/05/Dyen_Pabyedy_00039.jpg)

Примітно, що жодних конфліктів через використання георгіївських стрічок чи радянської символіки нашим журналістам побачити не вдалось. Варто також зауважити, що символи комунізму досі лишаються [на стендах та в пам’ятних знаках](https://mpz.brovary.org/dekomunizatsiya-po-brovarsky-za-9-misyatsiv-demontuvaly-lyshe-odnu-memorialnu-tablychku-fotoreportazh/) у парку «Перемога». Цього дня там теж відбувалися заходи, присвячені Дню перемоги.

**Велопробіг до Дня перемоги**

На 11:30 відділ культури анонсував першість Броварів із велотуризму. Організовував спортивний захід броварський велоклуб «Атлас». Його давній керівник **Володимир Зотов** на початку турніру мав намір скасувати змагання. Чоловік жалівся журналістам на владу, мовляв керівниця відділу освіти Оксана Мельник обіцяла організувати команди від броварських шкіл, але ніхто так і не з’явився.

\[caption id="attachment\_56050" align="aligncenter" width="600"\][![Дєнь_Пабєди_00434](https://mpz.brovary.org/wp-content/uploads/2016/05/Dyen_Pabyedy_00434.jpg)](https://mpz.brovary.org/wp-content/uploads/2016/05/Dyen_Pabyedy_00434.jpg) Володимир Зотов\[/caption\]

Однак, згодом необхідну кількість команд таки зібрали. Змагання полягало в подоланні заїзду парком від стадіону до пам’ятника літаку. Після фінішу команда мала якомога швидше розкласти туристичний намет.

[![Дєнь_Пабєди_00467](https://mpz.brovary.org/wp-content/uploads/2016/05/Dyen_Pabyedy_00467.jpg)](https://mpz.brovary.org/wp-content/uploads/2016/05/Dyen_Pabyedy_00467.jpg)

[![Дєнь_Пабєди_00469](https://mpz.brovary.org/wp-content/uploads/2016/05/Dyen_Pabyedy_00469.jpg)](https://mpz.brovary.org/wp-content/uploads/2016/05/Dyen_Pabyedy_00469.jpg)

[![Дєнь_Пабєди_00479](https://mpz.brovary.org/wp-content/uploads/2016/05/Dyen_Pabyedy_00479.jpg)](https://mpz.brovary.org/wp-content/uploads/2016/05/Dyen_Pabyedy_00479.jpg)

[![Дєнь_Пабєди_00489](https://mpz.brovary.org/wp-content/uploads/2016/05/Dyen_Pabyedy_00489.jpg)](https://mpz.brovary.org/wp-content/uploads/2016/05/Dyen_Pabyedy_00489.jpg)

**Турнір серед ветеранів футболу**

Ще раніше на стадіоні 9-ої школи розпочався футбольний турнір. Участь у ньому взяли ветерани цього виду спорту. Як розповіли присутні на змаганні, усього провели три гри. А суддею турніру був відомий український арбітр, родом із Броварів, – **Дмитро Кутаков**.

[![Дєнь_Пабєди_00216](https://mpz.brovary.org/wp-content/uploads/2016/05/Dyen_Pabyedy_00216.jpg)](https://mpz.brovary.org/wp-content/uploads/2016/05/Dyen_Pabyedy_00216.jpg)

[![Дєнь_Пабєди_00225](https://mpz.brovary.org/wp-content/uploads/2016/05/Dyen_Pabyedy_00225.jpg)](https://mpz.brovary.org/wp-content/uploads/2016/05/Dyen_Pabyedy_00225.jpg)

[![Дєнь_Пабєди_00428](https://mpz.brovary.org/wp-content/uploads/2016/05/Dyen_Pabyedy_00428.jpg)](https://mpz.brovary.org/wp-content/uploads/2016/05/Dyen_Pabyedy_00428.jpg)

**Бліц-турнір із шахів серед ветеранів**

Завершальним спортивним заходом цього дня став шаховий турнір. Його планували провести у куточку для ветеранів у парку «Перемога». Саме там розташовані шахові столи. Однак вони виявились «окуповані». Декілька десятків відвідувачів використовували спецінвентар задля організації вживання їжі та алкогольних напоїв.

[![Дєнь_Пабєди_00497](https://mpz.brovary.org/wp-content/uploads/2016/05/Dyen_Pabyedy_00497.jpg)](https://mpz.brovary.org/wp-content/uploads/2016/05/Dyen_Pabyedy_00497.jpg)

[![Дєнь_Пабєди_00499](https://mpz.brovary.org/wp-content/uploads/2016/05/Dyen_Pabyedy_00499.jpg)](https://mpz.brovary.org/wp-content/uploads/2016/05/Dyen_Pabyedy_00499.jpg)

Варто зазначити, що шахові столи у парку раніше вже [неодноразово](https://mpz.brovary.org/antyalkogolnyj-rejd-u-brovarah-zavershyvsya-oblavoyu-na-gralni-avtomaty-v-monte-karlo/) ставали [місцем конфлікту](https://mpz.brovary.org/antyalkogolnyj-rejd-v-parku-peremoga-sutychky-skandaly-ta-pershi-zatrymani-hromadskebro-tv/) між тими, хто вживає там алкогольні напої, та активістами, громадськими формуваннями, міліцією і журналістами.

Отож, «ветеранський» турнір перенесли до міського шахового клубу по бульвару Незалежності, 2. Участь у змаганні взяли не лише люди пенсійного віку. Усього записалися близько 15-ти шахістів.

[![Дєнь_Пабєди_00508](https://mpz.brovary.org/wp-content/uploads/2016/05/Dyen_Pabyedy_00508.jpg)](https://mpz.brovary.org/wp-content/uploads/2016/05/Dyen_Pabyedy_00508.jpg)

[![Дєнь_Пабєди_00517](https://mpz.brovary.org/wp-content/uploads/2016/05/Dyen_Pabyedy_00517.jpg)](https://mpz.brovary.org/wp-content/uploads/2016/05/Dyen_Pabyedy_00517.jpg)

[![Дєнь_Пабєди_00531](https://mpz.brovary.org/wp-content/uploads/2016/05/Dyen_Pabyedy_00531.jpg)](https://mpz.brovary.org/wp-content/uploads/2016/05/Dyen_Pabyedy_00531.jpg)

Варто зазначити, що цьогоріч основні офіційні події у Броварах до Дня пам’яті та примирення та до Дня перемоги над нацизмом у Другій світовій війні відбулися саме 9-го травня. Однак, відділ культури міськради [анонсував](https://mpz.brovary.org/ofitsijni-zahody-dnya-peremogy-kontsert-u-prometeyi-sportyvni-turniry-ta-pokladannya-kvitiv/) проведення декількох заходів 6-8 травня: спортивних турнірів і святкового концерту у «Прометеї».

Слід зауважити, що броварська влада, ймовірно, проігнорувала цьогорічні рекомендації Українського інституту національної пам’яті з тематичного [вшанування жінок](http://www.memory.gov.ua/news/viina-ne-robit-vinyatkiv-zhinochi-istorii-drugoi-svitovoi-informatsiini-materiali-dlya-zmi-do-v), які брали участь у Другій світовій війні. А також – не врахувала попередні рекомендації інституту, згідно з якими [пам’ятні заходи мали би відбуватися 8-го травня](http://www.memory.gov.ua/news/metodichni-materiali-do-vidznachennya-dnya-pam-yati-ta-primirennya-ta-70-i-richnitsi-dnya-perem).

_Фото - Світлани Яцив_
