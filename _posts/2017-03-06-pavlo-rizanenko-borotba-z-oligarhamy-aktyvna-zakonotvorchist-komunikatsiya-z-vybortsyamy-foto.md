---
title: "Павло Різаненко: боротьба з олігархами, активна законотворчість, комунікація з виборцями - ФОТО"
date: 2017-03-06
author: 
  username: "mizina"
  display_name: "Дарина Мізіна"
categories: 
  - "vlada"
  - "aktsiyi-zahodi"
tags: 
  - "97-okrug"
  - "usaid-rada"
  - "alyans-novobud"
  - "bank-myhajlivskyj"
  - "brovary"
  - "viktor-polishhuk"
  - "vibir-redaktsiyi"
  - "zvit"
  - "krona-park"
  - "myhajlivskyj"
  - "narodniy-deputat"
  - "novini"
  - "pavlo-rizanenko"
  - "polishhuk"
  - "fond-shidna-yevropa"
coverImage: "wp-content/uploads/2017/03/zvit-pavla-rizanenka-11.jpg"
---

**3 березня у приміщенні Броварської РДА [відзвітував](https://mpz.brovary.org/anons-pavlo-rizanenko-prozvituye-pered-gromadskistyu-3-bereznya-u-brovarah/) про результати своєї роботи народний депутат Павло Різаненко, обраний від 97-го виборчого округу, до складу якого входять Бровари. Всі охочі мали змогу відвідати зустріч та задати питання народному обранцю.**

Захід відбувся в рамках проекту "Модельний округ" Програми USAID РАДА, що має на меті створення відповідального, підзвітного й демократичного Парламенту України та покращення комунікації між депутатом та громадою, виконання якої покладене на Фонд Східна Європа. Звіт депутата проходить щорічно, минулого року захід [відбувався](https://mpz.brovary.org/pavlo-rizanenko-malo-de-v-ukrayini-ye-taka-aktyvna-gromada-yak-u-brovarah/) також за підтримки USAID.

> **Павло Різаненко** — народний депутат України 7-го та 8-го скликань, колишній депутат Броварської міської ради VI скликання, безпартійний, у Верховній Раді України входить до депутатської фракції “Блок Петра Порошенка”, член міжфракційного об'єднання "Єврооптимісти".

[![](https://mpz.brovary.org/wp-content/uploads/2017/03/zvit-pavla-rizanenka-19.jpg)](https://mpz.brovary.org/wp-content/uploads/2017/03/zvit-pavla-rizanenka-19.jpg)

[![](https://mpz.brovary.org/wp-content/uploads/2017/03/zvit-pavla-rizanenka-5.jpg)](https://mpz.brovary.org/wp-content/uploads/2017/03/zvit-pavla-rizanenka-5.jpg)

На зустрічі також були присутні заступник директора Програми USAID РАДА **Тетяна Бібік** та експерт Програми **Євген Радченко.** У вступному слові пані Бібік підкреслила роль виборців у політичній ситуації країни. _«Ми відповідаємо за тих, кого обираємо»_, — наголосила вона.

Наступним слово взяв модератор зустрічі експерт Євген Радченко. Він навів порівняльну характеристику Павла Різаненка з його колегами. Відповідно до неї:

- **присутність** депутата на засіданнях за даними електронної реєстрації склала 87%, показник відвідуваності засідань комітетів — 88%, голосування — також 88%;
- з початку каденції депутат подав 85 **депутатських запитів** до органів державної влади (з них розглянуто 83, а 2 - в процесі розгляду), за 2016 рік - 28 запитів та 271 **депутатське звернення**;
- за каденцію Павло Різаненко став автором 70 **законопроектів** (8 стали законами), за 2016 рік - 31 законопроекту (із яких 3 стали законами);
- за 2016 рік депутат провів 13 особистих **зустрічей** із громадянами (7 з них - із залученням посадових осіб) та отримав 2066 **звернень громадян**.

За словами експерта, ці дані свідчать про належне виконання депутатом своїх обов’язків. Також він підкреслив, що депутати Київщини взагалі відрізняються високим рівнем дисципліни, а Павло Різаненко за показниками реєстрації, відвідуваності та голосування посідає друге та третє місце. Результативність законотворчої діяльності експерт також оцінив як високу. Сам народний обранець додав, що входить у 10% законотворчо активних депутатів.

[![](https://mpz.brovary.org/wp-content/uploads/2017/03/zvit-pavla-rizanenka-15.jpg)](https://mpz.brovary.org/wp-content/uploads/2017/03/zvit-pavla-rizanenka-15.jpg)

Розповідаючи про свою роботу у Парламенті, Павло Різаненко зазначив: _"Депутат не може добре знатися на всьому, тому моя діяльність здебільшого профільна - мої законопроекти в основному пов’язані з фінансами та економікою"_.

> Павло Різаненко є заступником голови Спеціальної контрольної комісії  Верховної Ради України з питань приватизації та Головою підкомітету з питань цінних паперів, фондового ринку, діяльності рейтингових агентств та електронної комерції Комітету Верховної Ради України з питань фінансової політики і банківської діяльності. Профільну фінансову та економічну освіту здобував у США.

За словами народного депутата, його найважливішим завданням на наступний рік буде прийняття законопроекту про регулятор - Національну комісію з цінних паперів і фондового ринку.

Павло Різаненко також зазначив, що є прихильником політики роздержавлення та акцентував увагу на тому, що державні підприємства подекуди знаходяться під контролем приватних інтересів: _"Під час моєї роботи в комісії я займався поверненням у державну власність незаконно переданих в оренду гірничо-збагачувальних комбінатів пана Фірташа. Вони були повернуті у 2014 році та сьогодні працюють на інтереси держави. А останнє засідання нашої комісії стосувалося ЗТМК, який до сих пір знаходиться під контролем того ж олігарха Фірташа"._

[![](https://mpz.brovary.org/wp-content/uploads/2017/03/zvit-pavla-rizanenka-20.jpg)](https://mpz.brovary.org/wp-content/uploads/2017/03/zvit-pavla-rizanenka-20.jpg)

> Павло Різаненко є членом постійної делегації ВРУ у Парламентській Асамблеї ЄС - Східні сусіди (ПА ЄВРОНЕСТ) та членом групи з міжпарламентських зв'язків із США.

Депутат згадав про те, що уряд і парламент залучають його до міжнародної діяльності, та розповів про свої відрядження за кордон та спілкування з зарубіжними партнерами України. Зокрема повідомив, що за результатами останньої подорожі та спілкування з представниками Конгресу США, є абсолютно зрозумілим, що санкції щодо Росії будуть продовжені новою адміністрацією Трампа: як республіканці, так і демократи єдині в цьому питанні.

[![](https://mpz.brovary.org/wp-content/uploads/2017/03/zvit-pavla-rizanenka-2.jpg)](https://mpz.brovary.org/wp-content/uploads/2017/03/zvit-pavla-rizanenka-2.jpg)

[![](https://mpz.brovary.org/wp-content/uploads/2017/03/zvit-pavla-rizanenka-4.jpg)](https://mpz.brovary.org/wp-content/uploads/2017/03/zvit-pavla-rizanenka-4.jpg)

Велику увагу Павло Різаненко присвятив звітові про роботу з виборцями: _"У мене є три приймальні: у Баришівці, Броварах та Березані, які працюють з 2012 року і не один тиждень на місяць, як визначено законом, а щодня. Туди можна звернутися особисто, телефоном, електронною поштою тощо. Хто звертався до них, знає, що вони завжди доступні_, — запевнив депутат. - _Є ще соціальні мережі та електронна приймальня, однак особисті звернення більш популярні - близько 80%"_.

Окрім цього, Павло Різаненко став ініціатором запровадження такого інструменту комунікації, як **town hall meetings**. Він порівняв цей формат зустрічей із громадськими слуханнями. Це американська практика, що дозволяє проводити зібрання у вигляді організованих дискусій та приймати рішення щодо тих чи інших питань. _"Присутні на town hall meetings розбиваються на групи, 5-7 чоловік, вони можуть почути одне одного, висловити свої пропозиції, систематизувати їх і, зрештою, вивести якийсь оптимальний варіант вирішення нагальних питань. Цей механізм спрямовує зустріч у конструктивне русло"_, — коментує Павло Різаненко.

Таких town hall meetings було проведено 2 за 2016 рік: щодо сміттєзвалища в селі Коржі, а також із приводу доцільності будівництва нафтопереробного заводу поблизу населених пунктів.

[![](https://mpz.brovary.org/wp-content/uploads/2017/03/zvit-pavla-rizanenka-9.jpg)](https://mpz.brovary.org/wp-content/uploads/2017/03/zvit-pavla-rizanenka-9.jpg)

[![](https://mpz.brovary.org/wp-content/uploads/2017/03/zvit-pavla-rizanenka-8.jpg)](https://mpz.brovary.org/wp-content/uploads/2017/03/zvit-pavla-rizanenka-8.jpg)

Аналізуючи звернення громадян до своїх приймалень, Павло Різаненко зауважив, що більшість із них стосувалися не законотворчої діяльності - прямого обов'язку депутата, а інших питань, зокрема незадовільної роботи правоохоронних органів та судів. Народний депутат запевнив, що в таких випадках користується своїм правом висловлювати недовіру їх окремим працівникам, а також впливати на прискорення розслідувань.

Щодо депутатських запитів, пан Різаненко пояснив, що існують обмеження кількості таких документів (2 у пленарний тиждень), але він намагається використати цю квоту по максимуму. Також пояснив різницю між депутатським запитом (пряма вимога до органів державної влади) та зверненням (пропозиція).

[![](https://mpz.brovary.org/wp-content/uploads/2017/03/zvit-pavla-rizanenka-30.jpg)](https://mpz.brovary.org/wp-content/uploads/2017/03/zvit-pavla-rizanenka-30.jpg)

[![](https://mpz.brovary.org/wp-content/uploads/2017/03/zvit-pavla-rizanenka-1.jpg)](https://mpz.brovary.org/wp-content/uploads/2017/03/zvit-pavla-rizanenka-1.jpg)

Не оминув Павло Різаненко й теми децентралізації та утворення об'єднаних територіальних громад. За словами депутата, вже затверджені перспективні Придесінська, Рожівська та Великодимерська громади, окрім уже існуючої з 2015 року Калитнянської. В рамках реалізації політики децентралізації ростуть повноваження місцевих органів влади та бюджети міст та сел. Так, наприклад, Бровари в 2013 році мали **261 млн грн**, а в 2017-му - вже **951 млн грн**. Бюджети об'єднаних територіальних громад також будуть більше, ніж були б у відокремлених населених пунктів, а рішення прийматимуться "ближче до землі", тому це вигідно громаді, вважає депутат. Проте подекуди процесу об'єднання перешкоджають "місцеві князькі", яким вигідний статус-кво та які не хочуть втрачати вплив.

У той же час, депутат зазначив, що міста обласного значення, до яких належать і Бровари, наразі законодавчо не мають змоги об'єднуватися з адмінодиницями іншого статусу. Проте законодавство у цій сфері досить мобільне і законопроект №5520 у ВРУ у разі його прийняття зніме блокування процесу об'єднання.

[![](https://mpz.brovary.org/wp-content/uploads/2017/03/zvit-pavla-rizanenka-7.jpg)](https://mpz.brovary.org/wp-content/uploads/2017/03/zvit-pavla-rizanenka-7.jpg)

\[caption id="attachment\_67332" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-13.jpg)](https://mpz.brovary.org/wp-content/uploads/2017/03/zvit-pavla-rizanenka-13.jpg) Олег Кіщук\[/caption\]

Організатори зустрічі продемонстрували відеозвіт Павла Різаненка, згідно з яким за сприяння народного обранця на потреби населених пунктів 97-го виборчого округу з держбюджету було виділено **52 мільйони гривень**. Було реалізовано понад 40 проектів, серед яких: поліпшення медичного устаткування в лікарнях Баришівського району, асфальтування й покращення стану доріг окремих вулиць сіл і селищ Броварського району, а також ремонтні роботи у школах сіл Погреби та Лехнівка.

[![](https://mpz.brovary.org/wp-content/uploads/2017/03/zvit-pavla-rizanenka-24.jpg)](https://mpz.brovary.org/wp-content/uploads/2017/03/zvit-pavla-rizanenka-24.jpg)

Блок запитань від присутніх значно «розрядив» формальну атмосферу зустрічі. Звернення присутніх були різної тематики: питання, подяки, прохання, звинувачення. Так, депутат Броварської міської ради **Леонід Черепейнік** звернувся до головного гостя з питанням: чи збирається Павло Різаненко й надалі балотуватися від свого округу: _"Я бачу по Броварах багато бігбордів Олега Кіщука,_ \- іронічно почав депутат. - _Мене турбує, чи будуть в цьому році вибори до Верховної ради та чи будете Ви й далі нас представляти?"_ Народний депутат відповів, що виборів не очікується, а горизонт його планування - це 2019 рік, про подальші плани не повідомив.

\[caption id="attachment\_67342" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-23.jpg)](https://mpz.brovary.org/wp-content/uploads/2017/03/zvit-pavla-rizanenka-23.jpg) Леонід Черепейнік\[/caption\]

У контексті гасла народного депутата: «Дякую за довіру!» не обійшлося й без вдячних виступів депутатів Броварського району. Виступали та піднімали поточні питання голова Броварської районної ради **Сергій Гришко**, селищний голова Великої Димерки **Анатолій Бочкарьов**, колишній в.о. голови Броварської РДА **Юрій Плакся**. Виникло і питання у депутата Плосківської сільради щодо незаконного відсторонення депутатів через незгоду з сільським головою.

\[caption id="attachment\_67341" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-22.jpg)](https://mpz.brovary.org/wp-content/uploads/2017/03/zvit-pavla-rizanenka-22.jpg) Сергій Гришко\[/caption\]

\[caption id="attachment\_67340" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-21.jpg)](https://mpz.brovary.org/wp-content/uploads/2017/03/zvit-pavla-rizanenka-21.jpg) Анатолій Бочкарьов\[/caption\]

\[caption id="attachment\_67345" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-26.jpg)](https://mpz.brovary.org/wp-content/uploads/2017/03/zvit-pavla-rizanenka-26.jpg) Юрій Плакся\[/caption\]

Депутат Броварської міськради **Сергій Батюк** питав про медичну реформу, госпітальні округи та фінансування лікарні. Активіст **Павло Дубленич** задавав питання про пенсії та мінімальну заробітну плату. Журналіст видання "Трибуна-Бровари" **Олексій Комаровський** спитав про фінансування з держбюджету будівництва шкіл.

\[caption id="attachment\_67329" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-10.jpg)](https://mpz.brovary.org/wp-content/uploads/2017/03/zvit-pavla-rizanenka-10.jpg) Павло Дубленич\[/caption\]

[![](https://mpz.brovary.org/wp-content/uploads/2017/03/zvit-pavla-rizanenka-16.jpg)](https://mpz.brovary.org/wp-content/uploads/2017/03/zvit-pavla-rizanenka-16.jpg)

[![](https://mpz.brovary.org/wp-content/uploads/2017/03/zvit-pavla-rizanenka-27.jpg)](https://mpz.brovary.org/wp-content/uploads/2017/03/zvit-pavla-rizanenka-27.jpg)

Під час брифінгу пролунали також скарги від пересічних громадян на затримку заробітної плати на ДП "Завод Порошкової Металургії", неповернення грошей банком "Михайлівський", підвищення тарифів, відсутність належного освітлення та проблеми зі сміттям в селі Зоря. Народний депутат пообіцяв надати допомогу, а помічниця депутата взяла контакти тих громадян, які звернулися з проханнями.

[![](https://mpz.brovary.org/wp-content/uploads/2017/03/zvit-pavla-rizanenka-18.jpg)](https://mpz.brovary.org/wp-content/uploads/2017/03/zvit-pavla-rizanenka-18.jpg)

[![](https://mpz.brovary.org/wp-content/uploads/2017/03/zvit-pavla-rizanenka-14.jpg)](https://mpz.brovary.org/wp-content/uploads/2017/03/zvit-pavla-rizanenka-14.jpg)

На зустрічі були присутні депутати "Блоку Петра Порошенка" **Олег Іваненко** (область), міські депутати **Ірина Веремчук, Галина Негода, Володимир Опалько** та вже зазначені **Леонід Черепейнік** та **Сергій Батюк**. Також захід відвідали [новопризначений](https://mpz.brovary.org/mykola-klymenko-vidsogodni-stav-golovoyu-brovarskoyi-rda/) голова Броварської РДА **Микола Клименко** та обласний депутат **Олег Кіщук**.

\[caption id="attachment\_67348" align="aligncenter" width="600"\][![](https://mpz.brovary.org/wp-content/uploads/2017/03/zvit-pavla-rizanenka-29.jpg)](https://mpz.brovary.org/wp-content/uploads/2017/03/zvit-pavla-rizanenka-29.jpg) Бажен Левковець\[/caption\]

Насамкінець міський активіст **Бажен Левковець** підняв питання [вирубки зелених насаджень](https://mpz.brovary.org/pid-nizh-63-sosny-ubyly-te-shho-davalo-zhyttya-foto/) для будівництва нового житлового комплексу "Крона парк" від забудовника "Альянс Новобуд", а саме: із приводу закороткого терміну дії кримінальної відповідальності за неправомірні дії порушників. Щодо цього Павло Різаненко висловився доволі відверто: _"Така ситуація склалася через позицію Броварської міської влади, яка вирішила сприяти будівництву. У міськради є безліч повноважень, аби не дати провести ті чи інші роботи. І справа тут не в терміні дії кримінальної відповідальності чи розмірах штрафів. Адже поки немає незворотності покарання, порушники і далі будуть відкуповуватися від будь-якої відповідальності. Всі прекрасно знають, що за цією забудовою стоїть пан Поліщук, який в тому ж банку "Михайлівський" вкрав коштів вкладників на мільярди гривень та відкуповується направо і наліво. Але ключовою в цій ситуації, наголошую, є позиція міської ради_".

**Фото - Світлана Яцив**
