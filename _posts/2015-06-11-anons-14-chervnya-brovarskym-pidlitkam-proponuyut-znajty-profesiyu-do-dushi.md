---
title: "АНОНС: 14 червня броварським підліткам пропонують знайти \"Професію до душі\""
date: 2015-06-11
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "mayster-klas"
  - "novini"
  - "profesiya"
  - "samopomich"
---

**Цієї неділі, 14 червня, броварських підлітків запрошують на безкоштовний майстер-клас "Професія до душі", який проведуть тренери методу інтегрального мислення (коучі Литовського Інституту "Insocium"). Завдяки застосуванню унікальних методик юним учасникам допоможуть розкрити свої таланти, знайти своє покликання і місію. Початок майстер-класу о 18:00. Місце проведення: бул. Незалежності, 14.** 

Як сказано у [повідомленні](https://www.facebook.com/groups/607262956074041/permalink/690753451058324/) організаторів події -  ініціативної групи "Об'єднання "Самопоміч" - у  соцмережах: "_Всі ми знаємо, що один у полі не воїн, але певні системні цінності школи та університету продовжують закликати нас до конкуренції. Часто, під час змагань за щось ефемерне, ми забуваємо хто ми і про те, що ми можемо бути щасливими, коли займемося розкриттям своїх талантів! Вони не можуть бути у всіх однаковими, бо кожен з нас унікальний! Ви вже зробили вибір у житті з професією, цінностями, місією? Прийдіть 14 червня і зробіть кращими себе і світ навколо!_"

Реєстрація учасників здійснюється за [**цим посиланням**.](https://docs.google.com/forms/d/1G13b0LF60QUYwYbu0gPy1J6-Tzd2AFCqKp9UJnbMkWA/viewform?c=0&w=1)

[![11400989_854985557910129_8127419100371002236_n](https://mpz.brovary.org/wp-content/uploads/2015/06/11400989_854985557910129_8127419100371002236_n.jpg)](https://mpz.brovary.org/wp-content/uploads/2015/06/11400989_854985557910129_8127419100371002236_n.jpg)

\[quote\]Завдяки методу колективного розуму Ви: - розкриєте свою креативність - ефективно використаєте свої таланти - метод win/win - отримаєте навички співробітництва - зможете генерувати ідеї - зумієте втілювати задуми - дізнаєтесь про людську природу. Ваше життя зміниться на всіх рівнях: особистому, соціальному, діловому. Зрештою, Ви отримаєте навички до ефективної та гармонійної комунікації.\[/quote\]

Тренери: Ірина Бардакова, Олена Гладких, Оксана Жолонська, Світлана Самко, Олена Лесная, Алла Ярова, Дарья Таранова та ін.

\[quote\]Хто наші тренери? Серед нас люди різних професій: лікарі, актори, чемпіони, спеціалісти з міжнародних інвестицій , дегустатори, ветеринари та навіть головний бухгалтер). Нас об'єднує бажання поділитися своїми знаннями і посіяти у людей віру в себе та свої сили. Завдяки методу колективного розуму, не потрібно більше напружуватися, щоб вирішити питання, влаштовувати розводняк, договорняк чи просто істерію... Достатньо відкинути шаблони і наблизитися до цивілізаційного підходу вирішення питання! Колективний Разум іде в Бровари, щоб молоді люди віком від 13-25 років змогли сісти у коло, як колись це робили їхні пращури і методом інтегрального спілкування знайшли свій спосіб і бачення у спокійній, доброзичливій атмосфері.\[/quote\]
