---
title: "Василя Кочубея збираються зняти з посади голови земельної комісії"
date: 2016-07-20
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vo-svoboda"
  - "komisiya"
  - "kochubej"
  - "novini"
  - "reglamentna-komisiya"
coverImage: "wp-content/uploads/2016/03/IMG_4267.jpg"
---

**Комісія з питань регламенту, правопорядку, депутатської етики та інформаційної політики, що [засідає](https://mpz.brovary.org/anons-oprylyudneno-grafik-zasidan-postijnyh-komisij-v-ramkah-16-yi-chergovoyi-sesiyi-miskrady/) сьогодні в рамках підготовки до чергової 16-ї сесії Броварської міської ради, рекомендувала змінити голову земельної комісії Василя Кочубея.**

Депутати розглянули [питання](http://brovary.kiev.ua/proekt-r%D1%96shen-m%D1%96sko%D1%97-radi-pro-vnesennya-zm%D1%96n-do-r%D1%96shennya-brovarsko%D1%97-m%D1%96sko%D1%97-radi-v%D1%96d-22122015-roku-0) "Про внесення змін до рішення Броварської міської ради від 22.12.2015 року №08-02-07 «Про утворення  комісій, затвердження кількісного та персонального складу постійних комісій Броварської міської ради VIІ скликання»". Даний проект рішення закріплює виведення **Петра Бабича** зі складу земельної комісії у зв'язку зі зміною його статусу на секретаря міської ради.

Присутні вирішили внести в документ також питання щодо зміни голови земельної комісії **Василя Кочубея**, як цього [вимагали](https://mpz.brovary.org/u-svobodi-rozpovily-yak-vidklykatymut-zdorovtsya-ta-kochubeya-z-posad-u-miskradi/) однопартійці пана Кочубея (ВО "Свобода"). Результати голосування на комісії: 2 за (депутати **Батюк** та **Скотніков**), 1 проти (депутат **Оксютенко**). Це питання буде розглядатися на сесії 4 серпня.
