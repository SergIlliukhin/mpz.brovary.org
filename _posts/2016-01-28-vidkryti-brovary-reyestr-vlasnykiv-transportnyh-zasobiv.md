---
title: "Відкриті Бровари: реєстр власників транспортних засобів"
date: 2016-01-28
author: 
  username: "SergIlliukhin"
  display_name: "Сергій Іллюхін"
categories: 
  - "brovary"
tags: 
  - "andriyevskyj"
  - "babich"
  - "brovary"
  - "vidkryti-dani"
  - "vibir-redaktsiyi"
  - "dai"
  - "derzhavnyj-reyestr"
  - "novini"
coverImage: "wp-content/uploads/2016/01/bg800426337_2.jpg"
---

**21 грудня 2015 року, із запізненням на кілька місяців, Міністерство Внутрішніх Справ [оголосило](http://www.pravda.com.ua/news/2015/12/21/7093264/) про відкриття реєстру власників транспортних засобів. Віднині можна дізнатись, яким транспортом володіє будь-яка фізична або юридична особа.**

> Доступ до реєстру інтегрований до сервісу iGov і знаходиться за адресою [https://igov.org.ua/service/1397/general](https://igov.org.ua/service/1397/general)

**Вхід в систему**

Для входу в систему вже традиційно можна використати або BankID, або електронний цифровий підпис:

[![Вхід в iGov](https://mpz.brovary.org/wp-content/uploads/2016/01/mvs1.png)](https://mpz.brovary.org/wp-content/uploads/2016/01/mvs1.png)

[![BankID](https://mpz.brovary.org/wp-content/uploads/2016/01/mvs2.png)](https://mpz.brovary.org/wp-content/uploads/2016/01/mvs2.png)

**Надсилання запиту**

Форма запиту є надзвичайно простою. Потрібно обрати пошук за власником-фізичною особою (потрібні ІПН або ПІБ+дата народження) або за власником-юридичною особою (потрібні ЄДРПОУ або назва).

Запит є безкоштовним.

[![Форма запиту](https://mpz.brovary.org/wp-content/uploads/2016/01/mvs3.png)](https://mpz.brovary.org/wp-content/uploads/2016/01/mvs3.png) Обробка запиту займає до 5 хвилин. У відповідь запитувач отримає лист з інформацією про транспортні засоби, якими володіє особа. Або, як у випадку з броварським міським головою, повідомлення про відсутність у базі інформації про транспортні засоби у володінні.

[![mvs4](https://mpz.brovary.org/wp-content/uploads/2016/01/mvs4.png)](https://mpz.brovary.org/wp-content/uploads/2016/01/mvs4.png)

**Як використовувати?**

МВС звертає увагу, що послуга працює поки що в тестовому режимі. **База містить записи здебільшого за останні кілька років** та постійно наповнюється. Однак вже зараз активісти можуть отримати чимало корисної інформації про чиновників і депутатів міста.

Наприклад, у своїй декларації за 2014 рік депутат **Вадим Андрієвський** [вказує](http://brovary.net.ua/golovni-novyny/deklaratsiya-deputata-brovarskoyi-miskrady-vadyma-andriyevskogo/deklaratsiya-deputata-brovarskoyi-miskrady-vadyma-andriyevskogo/), що володіє лише автомобілем Subaru Forester 2007 року. Однак база даних МВС повідомляє, що Вадим Анатолійович володіє ще й автомобілем ОДИСЕЙ (очевидно, це Honda Odyssey) 2013 року випуску, який чомусь не був зазначений у декларації.

[![Андрієвський Вадим Анатолійович](https://mpz.brovary.org/wp-content/uploads/2016/01/mvs5.png)](https://mpz.brovary.org/wp-content/uploads/2016/01/mvs5.png)

А ось один з кандидатів на посаду секретаря - **Петро Бабич** навпаки [зазначив](http://brovary.net.ua/golovni-novyny/deklaratsiya-deputata-brovarskoyi-miskrady-petra-babycha/deklaratsiya-deputata-brovarskoyi-miskrady-petra-babycha/) у декларації аж 4 своїх авто. Щоправда, в декларації вказані МАЗи 1992 та 1993 років, а база МВС говорить, що Петро Іванович володіє ще й МАЗом 1987 року випуску.

[![Бабич Петро Іванович](https://mpz.brovary.org/wp-content/uploads/2016/01/mvs6.png)](https://mpz.brovary.org/wp-content/uploads/2016/01/mvs6.png)

На жаль, поки що немає можливості здійснювати пошук власника за номером автомобіля - ця функція була б дуже доречною. Однак у МВС [планують](http://www.radiosvoboda.org/content/news/27440788.html) в подальшому збільшити перелік інформаційних послуг, додавши інформацію про зміну кольору авто, кількість ДТП та інше. Надання такої інформації буде платним.
