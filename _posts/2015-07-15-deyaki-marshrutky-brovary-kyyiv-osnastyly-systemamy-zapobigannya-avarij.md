---
title: "Деякі маршрутки \"Бровари-Київ\" оснастили системами запобігання аварій"
date: 2015-07-15
categories: 
  - "novyny"
tags: 
  - "mobileye"
  - "avtoperevizniki"
  - "bezpeka-ruhu"
  - "brovary"
  - "marshrutki"
  - "novini"
  - "tov-soyuz-avto"
---

**Інноваційними системами запобігання аварії Mobileye оснастили 8 автомобілів у Київській області, серед яких авто броварського перевізника ТОВ "Союз-Авто", - повідомляє Київська обласна державна адміністрація. Система допомагає водієві уникати зіткнення з транспортним засобом, який рухається попереду, велосипедистом або пішоходом, попереджає про з'їзд зі смуги руху, а також контролює дотримання безпечної дистанції та розпізнає знаки обмеження швидкості.** 

\[caption id="attachment\_42448" align="aligncenter" width="320"\][![mobileye2](https://mpz.brovary.org/wp-content/uploads/2015/07/mobileye2.jpg)](https://mpz.brovary.org/wp-content/uploads/2015/07/mobileye2.jpg) Система Mobileye складається з відеокамери, дісплею та динаміку\[/caption\]

Зокрема у повідомленні сказано:

\[quote\]

В рамках пілотного проекту обласні автоперевізники освоюють сучасні технології управління корпоративним транспортом.

Системами запобігання аварій Mobileye в Київській області оснастили 8 автомобілів компаній ТОВ «Союз – Авто», ПАТ «АТАСС – Бориспіль», ТОВ «Ірпінське АТП» і ФОП «Орденко», які обслуговують траси слідування «Бровари – Київ», «Бориспіль – Київ», «Коцюбинське – Київ», «Підгірці – Київ» та «Креничі – Київ».

Пілотний проект триватиме до **20 вересня 2015 року**. Протягом цього часу буде проводитися аналіз, контроль і оцінювання водіїв та їх рівня безпеки управління громадським транспортом.

Інноваційне обладнання Mobileye допомагає водієві уникати зіткнення з транспортним засобом, який рухається попереду, велосипедистом або пішоходом, попереджає про з'їзд зі смуги руху, а також контролює дотримання безпечної дистанції та розпізнає знаки обмеження швидкості. Все це дозволяє на 80% знизити аварійність транспортного парку, підвищити безпеку на дорогах.

\[/quote\]
