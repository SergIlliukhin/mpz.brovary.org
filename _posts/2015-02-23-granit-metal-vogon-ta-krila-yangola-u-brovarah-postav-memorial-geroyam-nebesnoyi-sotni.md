---
title: "Граніт, метал, вогонь та крила янгола – у Броварах постав меморіал Героям Небесної Сотні"
date: 2015-02-23
author: 
  username: "shako"
  display_name: "Тарас Шако"
categories: 
  - "aktsiyi-zahodi"
tags: 
  - "brovary"
  - "vibir-redaktsiyi"
  - "vshanuvannya"
  - "maydan"
  - "maydan-svobodi"
  - "memorial"
  - "nebesna-sotnya"
  - "novini"
  - "pamt"
  - "pamyatniy-znak"
coverImage: "wp-content/uploads/2015/02/vidkrittya-memorial-nebesna-sotnya-0132.jpg"
---

**[![відкриття меморіал небесна сотня 0132](https://mpz.brovary.org/wp-content/uploads/2015/02/vidkrittya-memorial-nebesna-sotnya-0132.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0132.jpg)Вкриті лютневим снігом цифри Сонячного годинника на Майдані Свободи мовчали про час. Однак кожен з броварчан, що прийшов у суботу на центральну площу, знав – минув уже рік. Рік після трагічних днів з 18 по 21 лютого, коли найкращі з нас полягли в боротьбі за справедливість і гідність. В річницю цих кривавих, і водночас переломних подій в українській історії, броварські майданівці встановили в центрі Броварів меморіальний знак на честь Героїв Небесної Сотні.**

Понад двометровий пам’ятник закривала біла тканина. Кількасот броварчан, що тримали в руках квіти, чекали початку акції, тихо згадуючи буремні моменти Революції Гідності. Анонсований на 13:00 старт відкриття трохи затягувався.

[![відкриття меморіал небесна сотня 0127](https://mpz.brovary.org/wp-content/uploads/2015/02/vidkrittya-memorial-nebesna-sotnya-0127.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0127.jpg)

«_Мазуренко Павло Анатолійович, Вербицький Юрій Тарасович, Нігоян Сергій Гагікович_ …», - молоді активісти, двоє хлопців та дівчина, під глухий звук метронома по черзі почали промовляти імена Героїв Небесної Сотні. Чоловіки познімали головні убори, Майдан Свободи завмер.

[![відкриття меморіал небесна сотня 0126](https://mpz.brovary.org/wp-content/uploads/2015/02/vidkrittya-memorial-nebesna-sotnya-0126.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0126.jpg)

"_Цей пам’ятник, який ми сьогодні відкриваємо, - це, мабуть, найменше, що ми могли зробити для того, аби вшанувати їхню пам'ять. Аби їх життя, які вони поклали, не були даремними, кожен з нас кожен день має боротися за ту країну, за яку вони загинули. Вічна слава Героям!_» - звернувся до присутніх громадський активіст та журналіст **Андрій Качор**.

[![Андрій Качор](https://mpz.brovary.org/wp-content/uploads/2015/02/Andriy-Kachor.jpg)](https://mpz.brovary.org/wp-content/uploads/2015/02/Andriy-Kachor.jpg)

"_Найкращий спосіб вшанувати їхню пам'ять – це наші щоденні дії. Ми повинні будувати цю країну щодня, щоби ці герої, які поряд з нами завжди, бачили – їхня смерть була не марною_», - продовжила колега та однодумець Андрія **Аліна Дяченко**.

\[caption id="attachment\_33844" align="aligncenter" width="600"\][![Аліна Дяченко](https://mpz.brovary.org/wp-content/uploads/2015/02/Alina-Dyachenko.jpg)](https://mpz.brovary.org/wp-content/uploads/2015/02/Alina-Dyachenko.jpg) Аліна Дяченко\[/caption\]

Поруч зі стелою стоїть портрет Антоніни Дворянець, Героїні Небесної сотні з Броварів. «_Мама загинула 18 лютого. В цей день люди пішли до Верховної Ради вимагати відмінити кримінальні закони._ «_Беркут» почав розганяти людей_», - після хвилини мовчання до мікрофону підійшли донька та чоловік Антоніни Григорівни.

\[caption id="attachment\_33800" align="aligncenter" width="600"\][![відкриття меморіал небесна сотня 0104](https://mpz.brovary.org/wp-content/uploads/2015/02/vidkrittya-memorial-nebesna-sotnya-0104.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0104.jpg) Донька Антоніни Дворянець Світлана та чоловік Іван Григорович\[/caption\]

«_В цьому році ми зустрічались з людьми, які були тоді разом з мамою. Ці люди називають 18 лютого своїм другим днем народження. Мамі не пощастило в той день. Кажуть, що її били з усіх боків_… _Цим людям не буде прощення_», - голос жінки тремтить, вона не може приховати сліз. Багато хто в натовпі теж не зміг стриматись.

[![відкриття меморіал небесна сотня 0128](https://mpz.brovary.org/wp-content/uploads/2015/02/vidkrittya-memorial-nebesna-sotnya-0128.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0128.jpg)

[![відкриття меморіал небесна сотня 0117](https://mpz.brovary.org/wp-content/uploads/2015/02/vidkrittya-memorial-nebesna-sotnya-0117.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0117.jpg)

В цю кульмінаційну мить ініціатори створення меморіальної стели зняли з неї тканину, а молодь, що стояла поруч, випустила з рук до неба білих голубів. Птахи миру затріпотіли крильми, а перед броварчанами постала велика червоно-коричнева гранітна стела з двома табличками, стилізованими під крила янгола на огненному тлі. Вгорі однієї з табличок височів полум’яний тризуб. Поруч з рубленим кам’яним підніжжям поклали дві шини, що гармонійно увійшли до загальної композиції пам’ятного знаку.

[![відкриття меморіал небесна сотня 0129](https://mpz.brovary.org/wp-content/uploads/2015/02/vidkrittya-memorial-nebesna-sotnya-0129.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0129.jpg)

Свої майстерні руки до роботи, що тривала близько місяця, доклав броварський художник, автор стилістики меморіального знаку **Леонід Лебединець** (_праворуч на фото_)**.** Урочисту місію - відкрити меморіал - також вийшли виконати учасники ініціативної групи з його створення: Андрій Балабаєв, Ігор Мельничук, Володимир Кузнєцов, Андрій Качор та інші броварські активісти.

[![відкриття меморіал небесна сотня 0131](https://mpz.brovary.org/wp-content/uploads/2015/02/vidkrittya-memorial-nebesna-sotnya-0131.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0131.jpg)

[![відкриття меморіал небесна сотня 0132](https://mpz.brovary.org/wp-content/uploads/2015/02/vidkrittya-memorial-nebesna-sotnya-0132.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0132.jpg)

«_Рік тому ці люди загинули за майбутнє нашої країни. Вони дали шанс українському народу самостійно обирати свій шлях. Ми не можемо повернути їх життя, але ми можемо зберегти пам__’__ять про них. Пам__’__ять і славу про їх подвиг. Слава Україні!_» - лаконічно і без зайвого пафосу сказав громадський активіст **Андрій Балабаєв**, один з тих, хто доклав найбільше зусиль до створення цього пам’ятника.

\[caption id="attachment\_33802" align="aligncenter" width="600"\][![відкриття меморіал небесна сотня 0106](https://mpz.brovary.org/wp-content/uploads/2015/02/vidkrittya-memorial-nebesna-sotnya-0106.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0106.jpg) Андрій Балабаєв\[/caption\]

Під пісню «Плине кача» броварчани по черзі підходили до пам’ятного знаку і, схиливши коліно, покладали квіти та запалені лампадки.

[![відкриття меморіал небесна сотня 0133](https://mpz.brovary.org/wp-content/uploads/2015/02/vidkrittya-memorial-nebesna-sotnya-0133.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0133.jpg)

[![відкриття меморіал небесна сотня 0134](https://mpz.brovary.org/wp-content/uploads/2015/02/vidkrittya-memorial-nebesna-sotnya-0134.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0134.jpg)

[![відкриття меморіал небесна сотня 0111](https://mpz.brovary.org/wp-content/uploads/2015/02/vidkrittya-memorial-nebesna-sotnya-0111.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0111.jpg)

[![відкриття меморіал небесна сотня 0108](https://mpz.brovary.org/wp-content/uploads/2015/02/vidkrittya-memorial-nebesna-sotnya-0108.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0108.jpg)

[![відкриття меморіал небесна сотня 0101](https://mpz.brovary.org/wp-content/uploads/2015/02/vidkrittya-memorial-nebesna-sotnya-0101.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0101.jpg)

[![відкриття меморіал небесна сотня 0107](https://mpz.brovary.org/wp-content/uploads/2015/02/vidkrittya-memorial-nebesna-sotnya-0107.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0107.jpg)

Далі були виступи, короткі й не дуже, доречні і з надлишком емоцій, активних броварчан-учасників Майдану.

\[caption id="attachment\_33811" align="aligncenter" width="600"\][![відкриття меморіал небесна сотня 0115](https://mpz.brovary.org/wp-content/uploads/2015/02/vidkrittya-memorial-nebesna-sotnya-0115.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0115.jpg) Олег Іваненко: "Ми побудуємо державу, якою пишатимуться наші нащадки, державу, яку буде поважати весь світ, державу, за яку нам не буде соромно"\[/caption\]

\[caption id="attachment\_33812" align="aligncenter" width="600"\][![відкриття меморіал небесна сотня 0116](https://mpz.brovary.org/wp-content/uploads/2015/02/vidkrittya-memorial-nebesna-sotnya-0116.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0116.jpg) Леонід Черепейник: "Пам’ятайте людей, які загинули за те, щоби ми жили в чесній, справедливій, європейській державі"\[/caption\]

\[caption id="attachment\_33815" align="aligncenter" width="600"\][![Народний депутат України Павло Різаненко](https://mpz.brovary.org/wp-content/uploads/2015/02/vidkrittya-memorial-nebesna-sotnya-0119.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0119.jpg) Павло Різаненко: "Це наш не просто борг, це наш обов’язок – зберегти надію і збудувати ту країну, в якій ці люди хотіли жити, заради чого вони вийшли ризикувати життям"\[/caption\]

\[caption id="attachment\_33814" align="aligncenter" width="600"\][![відкриття меморіал небесна сотня 0118](https://mpz.brovary.org/wp-content/uploads/2015/02/vidkrittya-memorial-nebesna-sotnya-0118.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0118.jpg) Олег Шевчук: "Не переживайте, все буде добре, хай руки не опускаються. Революція Гідності насправді ще не закінчилась"\[/caption\]

\[caption id="attachment\_33817" align="aligncenter" width="600"\][![відкриття меморіал небесна сотня 0121](https://mpz.brovary.org/wp-content/uploads/2015/02/vidkrittya-memorial-nebesna-sotnya-0121.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0121.jpg) Євген Гредунов: "Це був тільки початок. Як дитина народжується в муках, так і держава наша почала народжуватися рік тому. Нам, видно, випав такий шлях – вибороти свою справжню незалежність, справжню свободу"\[/caption\]

\[caption id="attachment\_33809" align="aligncenter" width="600"\][![відкриття меморіал небесна сотня 0113](https://mpz.brovary.org/wp-content/uploads/2015/02/vidkrittya-memorial-nebesna-sotnya-0113.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0113.jpg) Роман Сімутін: "Минув рік, коли ми стали нацією, коли ми переосмислили слово «Гідність»"\[/caption\]

\[caption id="attachment\_33816" align="aligncenter" width="600"\][![відкриття меморіал небесна сотня 0120](https://mpz.brovary.org/wp-content/uploads/2015/02/vidkrittya-memorial-nebesna-sotnya-0120.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0120.jpg) Валентин Гаврищук: "Є така пісня «Героям не дякують». Героїв потрібно пам’ятати, пам’ятати вчинками. Кожен день, кожну хвилину"\[/caption\]

На завершення акції-відкриття меморіалу Небесній Сотні громаду закликали виконати пісню, що в найкритичніші моменти на Майдані ставала оберегом та вселяла віру у перемогу, – національний український гімн.

 

[![відкриття меморіал небесна сотня 0123](https://mpz.brovary.org/wp-content/uploads/2015/02/vidkrittya-memorial-nebesna-sotnya-0123.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0123.jpg)

[![відкриття меморіал небесна сотня 0124](https://mpz.brovary.org/wp-content/uploads/2015/02/vidkrittya-memorial-nebesna-sotnya-0124.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0124.jpg)

Акція підійшла до кінця, втім люди не поспішали розходитись. Навіть наступного дня, у неділю, багато мешканців міста, що пропустили офіційне відкриття, покладали квіти та запалювали свічки біля меморіалу Героям Небесної Сотні, «_які віддали життя за волю України у боротьбі із владою зла, брехні та жорстокості заради свободи, правди та справедливості_».

[![відкриття меморіал небесна сотня 0136](https://mpz.brovary.org/wp-content/uploads/2015/02/vidkrittya-memorial-nebesna-sotnya-0136.jpg)](https://mpz.brovary.org/wp-content/uploads/2015/02/vidkrittya-memorial-nebesna-sotnya-0136.jpg)

**Фото - Миколи Кожемяка**
