---
title: "Травневі свята не завадили підготовці проміжних виборів на Торгмаші"
date: 2013-05-02
tags: 
  - "vibir-redaktsiyi"
  - "vibori"
  - "miska-viborcha-komisiya"
  - "novini"
  - "promizhni-vibori"
  - "tvk"
---

[![Табличка виборчої комісії 5](https://mpz.brovary.org/wp-content/uploads/2013/04/Tablichka-viborchoyi-komisiyi-5.jpg)](https://mpz.brovary.org/wp-content/uploads/2013/04/Tablichka-viborchoyi-komisiyi-5.jpg)****У дні травневих свят** Броварська міська виборча комісія, яка нині займається підготовкою та проведенням [проміжних виборів у 20 виборчому окрузі](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/), працюватиме у режимі чергування, тобто по 4 години на день.**

Згідно з розкладом, розміщеним на дверях кімнати №421 у приміщенні виконавчого комітету Броварської міської ради, графік роботи комісії у будні - **з 08:00 до 17:00** (обідня перерва - з 12:00 до 13:00). У вихідні та святкові дні виборча комісія працює у режимі чергування - **з 10:00 до 14:00**. В останні дні прийому документів МВК працюватиме **до 24:00**.

Юридична адреса комісії: _07400, Київська область, м.Бровари, вул.Гагаріна, 15, каб.401_ Приймальня Броварської міської виборчої комісії розташована у **каб.421** (зал для засідань)

\[caption id="attachment\_17027" align="aligncenter" width="560"\][![Розклад роботи Броварської міської виборчої комісії](https://mpz.brovary.org/wp-content/uploads/2013/05/IMAG1887.jpg)](https://mpz.brovary.org/wp-content/uploads/2013/05/IMAG1887.jpg) Розклад роботи Броварської міської виборчої комісії\[/caption\]

Нагадаємо, проміжні вибори депутата Броварської міської ради по виборчому округу №20 (вул.Олімпійська) [призначені](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/ "Заміну Різаненку жителі Торгмашу обиратимуть на початку літа") на **2 червня 2013 року**.

Вже з завтрашнього дня (**з 3 по 6 травня**) міські організації політичних партій висуватимуть своїх кандидатів для участі у виборах. Про проведення загальних зборів вони повинні завчасно (мінімум за 1 день) попередити Броварську міську виборчу комісію, подавши відповідне повідомлення.

Прийом документів від кандидатів розпочнеться цієї суботи, **4 травня**, і триватиме **до 8 травня** включно. В останній день прийому документів (8 травня 2013 року) МВК працюватиме до 24:00.

> З повним календарним планом найважливіших подій виборчого процесу можна ознайомитись [за посиланням](https://mpz.brovary.org/kalendarniy-plan-vazhlivih-dat-promizhnih-viboriv-u-20-okruzi-m-brovari/ "Календарний план важливих дат проміжних виборів у 20 окрузі м. Бровари").
