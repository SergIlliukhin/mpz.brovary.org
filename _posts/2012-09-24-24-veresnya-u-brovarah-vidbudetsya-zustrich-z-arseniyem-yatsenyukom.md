---
title: "24 вересня у Броварах відбудеться зустріч з Арсенієм Яценюком"
date: 2012-09-24
categories: 
  - "announce"
tags: 
  - "agitatsiya"
  - "vibori-2012"
  - "zustrich-z-vibortsyami"
  - "kishhuk"
  - "novini"
  - "yatsenyuk"
---

![](https://mpz.brovary.org/wp-content/uploads/2012/09/YAtsenyuk.jpg "Яценюк")

Сьогодні, 24 вересня, о **18:00** на Майдані Свободи у Броварах відбудеться зустріч з головою ради Об'єднаної опозиції **Арсенієм Яценюком**. Про це "Маєш право знати" повідомила прес-служба кандидата у народні депутати у 97 виборчому окрузі, висунутого партією "Батьківщина", **[Олега Кищука](https://mpz.brovary.org/tag/kishhuk/)**.

Броварчан на агітаційну зустріч запрошував протягом дня у неділю, 23 вересня, спеціальний автомобіль із зображенням Олега Кищука, який курсував вулицями міста та через гучномовець повідомляв час та місце зустрічі з одним з лідерів опозиції. Крім того, по місту було поширено листівки із запрошенням на зустріч:

[![](https://mpz.brovary.org/wp-content/uploads/2012/09/YAtsenyuk_listivka.jpg "Яценюк_листівка")](https://mpz.brovary.org/wp-content/uploads/2012/09/YAtsenyuk_listivka.jpg)

А завтра, 25 вересня, до Броварів [завітає ще політичний лідер – **Богдан Бенюк**](https://mpz.brovary.org/25-veresnya-u-brovarah-vidbudetsya-zustrich-z-bogdanom-benyukom/), № 2 у виборчому списку політичної партії "Свобода". Він також планує зустрітись з виборцями на Майдані Свободи, щоправда, в інший час - о 10:00.

Нагадаємо, 30 липня 2012 року з броварчанами на Майдані Свободи [зустрічався](https://mpz.brovary.org/klichko-nazvav-im-ya-kandidata-vid-udaru-po-brovarskomu-viborchomu-okrugu-foto/) лідер політичної партії "УДАР" **Віталій Кличко**.

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, частина Броварського та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, робота виборчих комісій, день голосування, підрахунок голосів та оприлюднення результатів виборів.
