---
title: "Пропозиції щодо перейменування вулиць у Броварах винесено на громадське обговорення"
date: 2015-06-26
author: 
  username: "trydence"
  display_name: "Дмитро Карпій"
categories: 
  - "hromada"
  - "novyny"
tags: 
  - "bmr"
  - "brovary"
  - "vibir-redaktsiyi"
  - "komisiya"
  - "novini"
  - "perejmenuvannya"
  - "perejmenuvannya-vulyts"
  - "propozitsiyi"
  - "robocha-grupa"
coverImage: "wp-content/uploads/2015/06/Perejmenuvannya_23.06.201500017.jpg"
---

**Цього вівторка, 23 червня, відбулося засідання комісії Броварської міської ради з питань найменувань та пам’ятних знаків, на якому заслухали пропозиції робочої групи щодо перейменування вулиць. Краєзнавці та активісти, які увійшли до групи, зачитали підготовлені переліки назв доріг, які пропонують змінити. У напрацюваннях групи міститься і аргументація – чому таку назву треба прибрати і чому так варто назвати. Частина комісії з числа колишніх членів Партії регіонів і комуністів сприйняла не всі пропозиції, однак рішень щодо списків не ухвалювала. Лише висунула на громадське обговорення перелік із назвами, які потрібно замінити в першу чергу. Форми консультацій із громадськістю не конкретизували, але вирішили, що [слухатимуть думки людей до 10 серпня](https://brovary-rada.gov.ua/ogoloshennya-shchodo-nadannya-propozits%D1%96i-po-pereimenuvannyu-vulits-mbrovari).**

Робоча група подала два переліки із назвами вулиць, провулків, а також парку і скверу. У першому вказали назви, які, на думку дослідників, незаперечно підлягають перейменуванню. До нього потрапили 44 вулиці та провулки, а також один сквер.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/BD8295j9y8X2br" width="425" height="355" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**[Список № 1](//www.slideshare.net/DmytroKarpiy/1-49874362 "Список № 1")** from **[Dmytro Karpiy](//www.slideshare.net/DmytroKarpiy)**

 

До другого переліку потрапили 24 вулиці з провулками та один парк. Як зазначають учасники робочої групи, до списку віднесені назви, породжені підросійським колоніальним минулим України.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/Knt4zBVNSVbK9G" width="425" height="355" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

**[Список №2](//www.slideshare.net/DmytroKarpiy/2-49874413 "Список №2")** from **[Dmytro Karpiy](//www.slideshare.net/DmytroKarpiy)**

 

Зі слів представників робочої групи, у складанні другого переліку вони керувалися перш за все потребою комплексного підходу до іменувань броварських топонімів. На думку розробників, у вулицях нашого міста укорінено забагато назв, пов’язаних СРСР і Росією. До того ж, такі імена не доречні ще й тому, що проти України триває війна - з боку Російської Федерації.

[![Перейменування_23.06.201500019](https://mpz.brovary.org/wp-content/uploads/2015/06/Perejmenuvannya_23.06.201500019.jpg)](https://mpz.brovary.org/wp-content/uploads/2015/06/Perejmenuvannya_23.06.201500019.jpg)

Нагадаємо, що думку про комплексний підхід до перейменування [на попередньому засіданні комісії](https://mpz.brovary.org/start-dekomunizatsiyi-u-brovarah-krayeznavtsi-ta-istoriki-gotuyut-propozitsiyi-shhodo-pereymenuvannya-vulits/) висловив запрошений експерт із Інституту історії України Національної академії наук – **В’ячеслав Станіславський**. Він зауважив, що в іменах броварських вулиць є велика кількість назв, присвячених козацькій добі. Водночас, не представлені або мало представлені інші періоди історії України.

[![Перейменування_23.06.201500026](https://mpz.brovary.org/wp-content/uploads/2015/06/Perejmenuvannya_23.06.201500026.jpg)](https://mpz.brovary.org/wp-content/uploads/2015/06/Perejmenuvannya_23.06.201500026.jpg)

Зі слів учасників робочої групи, вони врахували аргументи історика. До списків потрапили назви на честь діячів і явищ княжої доби, Перших і Других визвольних змагань, дисидентського періоду тощо. Варто зазначити, що багато пропозицій стосуються увіковічення осіб, які мали стосунок до Броварів або Броварщини. Окрім того, краєзнавці та активісти запропонували повернути історичні назви тим вулицям, які їх втратили.

[![Перейменування_23.06.201500017](https://mpz.brovary.org/wp-content/uploads/2015/06/Perejmenuvannya_23.06.201500017.jpg)](https://mpz.brovary.org/wp-content/uploads/2015/06/Perejmenuvannya_23.06.201500017.jpg)

Слід зауважити, що комісія з питань найменувань і пам’ятних знаків складається переважно із колишніх членів Партії регіонів, колишніх комуністів і представників міської влади. Ця частина дорадчого органу не висловлювала негативу щодо перейменування вулиць «нейтральними» та історичними назвами. Водночас, пропонували не називати іменами людей. Очільниця броварського відділу культури **Наталя Багмут** висловлювалась за врахування імен лише митців (художників, письменників тощо).

[![Перейменування_23.06.201500014](https://mpz.brovary.org/wp-content/uploads/2015/06/Perejmenuvannya_23.06.201500014.jpg)](https://mpz.brovary.org/wp-content/uploads/2015/06/Perejmenuvannya_23.06.201500014.jpg)

Деякі пропозиції, зокрема назвати вулиці іменами Степана Бандери та Джеймса Мейса, представники комісії «взяли на сміх». Як можна було зрозуміти з дискусії, «регіонали» не знали, хто такий Мейс і який він зробив внесок у донесення правди світовій спільноті про Голодомор.

> _Слід зауважити, що представники робочої групи ще раніше заявляли про некомпетентність членів комісії. Також вони зазначали, що її діяльність має ознаки саботажу, зокрема саботажу [декомунізації](https://mpz.brovary.org/skilki-koshtuvatime-brovartsyam-dekomunizatsiya-nazv-vulits-nashogo-mista/) міста протягом останніх двадцяти років. Того ж дня частина учасників групи подала звернення до міського голови з проханням змінити склад комісії._
> 
>   _[![img316](https://mpz.brovary.org/wp-content/uploads/2015/06/img316.jpg)](https://mpz.brovary.org/wp-content/uploads/2015/06/img316.jpg)[![img317 - Копія](https://mpz.brovary.org/wp-content/uploads/2015/06/img317-Kopiya.jpg)](https://mpz.brovary.org/wp-content/uploads/2015/06/img317-Kopiya.jpg)_
> 
> _Окрім того, учасники робочої групи зазначають, що мають намір подати скаргу до прокуратури. Вони підозрюють комісію у фальсифікації документів. Зі слів краєзнавців та активістів, інформація у протоколі засідання 3 червня не відповідає озвученому та проголосованому на цьому засіданні._

Комісія запропонувала перейменувати вулицю Постишева не на Джеймса Мейса. Спочатку колишній комуніст Анатолій Лемпіцький порадив назвати цю вулицю іменем Олекси Алмазова. Інші члени комісії запропонували увіковічнити Миколу Лисенка – місцевого броварського діяча. Однак до голосування так і не дійшло. Засідателі вчасно схаменулися - у Броварах вже існує вулиця Миколи Лисенка – на честь відомого українського композитора.

[![Перейменування_23.06.201500021](https://mpz.brovary.org/wp-content/uploads/2015/06/Perejmenuvannya_23.06.201500021.jpg)](https://mpz.brovary.org/wp-content/uploads/2015/06/Perejmenuvannya_23.06.201500021.jpg)

На засіданні комісія також розглянула і пропозиції, які надійшли не від робочої групи. Зокрема, рекомендували міськраді назвати іменем требухівського діяча Миколи Сома вулицю Будьонного. А також відхилили пропозицію перейменувати вулицю Петровського на… вулицю Петровського. Зі слів голови комісії, саме так було написано у зверненні громадянина.

Рекомендацій щодо списків від робочої групи члени комісії не ухвалювали, лише вирішили виставити перший перелік на громадське обговорення – до 10 серпня. Як саме проходитиме обговорення, не уточнили. Зі слів учасників, потрібно подивитися на реакцію громадськості на ці пропозиції.

> _Окрім іншого, на робочу групу поклали обов’язок підготувати перелік пам’ятників і меморіальних дощок, які необхідно демонтувати відповідно до закону про декомунізацію._

**Фото - Бажен Левковець.**
