---
title: "Пилип Духлій: \"Я намагаюся дати людям шанс\". Частина 1 - ФОТО"
date: 2016-07-28
author: 
  username: "tatuuum"
  display_name: "Тетяна Панкратьєва"
categories: 
  - "interview"
  - "brovary"
tags: 
  - "brainbasket"
  - "brobots"
  - "biblioteka"
  - "bzbk"
  - "brovary"
  - "vibir-redaktsiyi"
  - "kursy-programuvannya"
  - "muzyka"
  - "novini"
  - "pylyp-duhlij"
  - "robototehnika"
coverImage: "wp-content/uploads/2016/07/duhlij-2.jpg"
---

**Пилип Духлій - відомий блогер та найвідоміший фрилансер України, мешкає в Броварах вже 7 років. Оpinion-лідер для одних, негативний персонаж для інших, різнобока особистість зі своїми поглядами та переконаннями. Ми поговорили з Пилипом про місто, про ініційовані ним проекти BroBots та курси BrainBasket в Броварах, про фриланс, про політику та про життєву філософію. Сьогодні до вашої уваги перша частина інтерв'ю, в якій мова піде про його броварські проекти: майстерню BroBots та курси програмування, що відкриються у місті вже восени.**

**"Я не розумію, як зараз діти живуть без технічних курсів"**

Я - корінний киянин, мої бабуся з дідусем - метробудівці. Жив все життя на Солом'янці, але оженився і останні 7 років як оселився у Броварах. Моя дружина тут мешкала, їй тут подобається, невеличке місто, повітря чисте. Наша дочка ходить до звичайного місцевого садочку, а в цьому році піде до броварської школи. Старша - навчається в Києві.

Все своє дитинство я провів в Києві на Станції юних техніків. Переходив там на всі гуртки, моделювання, електроніки, програмування. У 2-му класі вже зібрав детекторний приймач. І я не розумію, як діти зараз без цього живуть, руками нічого не роблять. У Броварах нічого такого для дітей немає: ні програмування, ні електроніки.

Я вважаю, що не потрібно чекати політиків чи ще когось, треба самим включатися, бачити якийсь фронт робіт біля себе і робити його. Ось я бачу, що мені під силу, наприклад, BroBots чи BrainBasket запустити, і я це роблю. А з'явиться можливість зробити більше, я зроблю більше.

[![духлій (2)](https://mpz.brovary.org/wp-content/uploads/2016/07/duhlij-2.jpg)](https://mpz.brovary.org/wp-content/uploads/2016/07/duhlij-2.jpg)

[**BroBots**](https://www.facebook.com/brobots.hub) **-** **Brovary** **IT** **Hub** **- Броварський центр технічного розвитку**

[Наш проект](https://mpz.brovary.org/brovarskyj-zabudovnyk-ta-vidomyj-frilanser-obitsyayut-vidkryty-sotsialni-it-kursy/), який одразу ми планували як IT-Hub, IT-курси, наближається до відкриття: ми вирішили зосередитися виключно на робототехніці. Вже майже закінчили ремонт у приміщенні: у нас буде основна аудиторія і майстерня, загалом на 100 кв.м. Встановили меблі. Плануємо купити лазерний верстат, 3D-принтер, паяльні станції, верстак, інструменти, проектор, комп'ютери. Нас спонсорують як коштами, так і матеріалами, комплектуючими, як прості громадяни, так і великі компанії. Компанія БЗБК надала нам приміщення, зробила ремонт та закупила меблі, броварська Самопоміч надала обладнання, комплектуючі та інструменти. Це наші два основні спонсори. Броварський гіпермаркет Епіцентр – інструменти, контейнери, броварський завод Алютех – інструменти та роутер. Але нам потрібно ще близько **150 тисяч гривень**, продовжуємо шукати допомогу.

Щодо викладачів, то до нас записалося чимало броварчан, майже половина, між іншим, жінки. Перед тим, як викладати дітям, вони пройдуть у нас навчальні курси. І восени ми вже плануємо стартувати. Працювати будемо за адресою: вул.Київська, 265/2, ЖК "Шоколад".

\[caption id="attachment\_58858" align="aligncenter" width="600"\][![духлій (1)](https://mpz.brovary.org/wp-content/uploads/2016/07/duhlij-1.jpg)](https://mpz.brovary.org/wp-content/uploads/2016/07/duhlij-1.jpg) Основне приміщення BroBots на фінальній стадії ремонту\[/caption\]

\[caption id="attachment\_58863" align="aligncenter" width="600"\][![духлій (6)](https://mpz.brovary.org/wp-content/uploads/2016/07/duhlij-6.jpg)](https://mpz.brovary.org/wp-content/uploads/2016/07/duhlij-6.jpg) А так зараз виглядає майбутня майстерня\[/caption\]

Завдяки новому технічному директору БроБотс [**Роману Фомову**](https://www.facebook.com/romovfoma?fref=ts) (інженер, закінчив Московський фізико-технічний інститут, займався робототехнікою, інтерактивною реальністю), що приїхав до нас з Луцька, маємо цілісну концепцію проекту. Отже, будемо працювати у **5** напрямках:

1. **Мейкерспейс.** Відкритий простір, майстерня, де можна втілювати свої ідеї за допомогою сучасних інструментів та обладнання. Ми створюємо в Броварах центр науки, техніки та мейкерства, навколо якого ми хочемо зібрати ком'юніті небайдужих людей. Мейкерспейс - це зовсім не кружок радіотехніки. Наші інструменти можуть помогти втілювати свої ідеї будь-кому - від художників та фермерів до місцевих підприємців  - всюди знадобляться розумні станки та розумна електроніка. 21 століття на дворі, як ніяк**.**
2. **Курси робототехніки.** Тут все просто: навчатимемо дітей, підлітків і дорослих.
3. **DIY online.** На сайті Броботсів буде окремий розділ, де будуть розміщуватися проекти з робототехніки. З відео, фотографіями, схемами, кодом програм, поясненнями. Будь-яка людина з доступом до Інтернету зможе зайти, вибрати проект, замовити в тому ж Китаї комплектуючі та покроково зібрати щось у себе вдома. Плюс онлайн лекції наших курсів.
4. **Онлайн магазин.** Для зручності ентузіастів будемо продавати комплектуючі, набори, надавати консультаційну підтримку. Заодно буде пару гривень на розвиток проекту.
5. **Інкубатор технічних стартапів.** Ми допоможемо людям з ідеями хороших та потрібних девайсів, втілити їхні ідеї в життя. 

**Курси програмування у броварській бібліотеці**

Це буде [викладання](https://mpz.brovary.org/bezkoshtovni-kursy-iz-programuvannya-u-brovarah-shukayut-vykladachiv-volonteriv/) всесвітньо відомого Гарвардського курсу "Основи програмування CS50" у Броварах. Навчання відбуватиметься, в тому числі, англійською, тому бажаючих (а зараз їх вже близько 200 осіб) будуть тестувати на знання мови (рівень Upper-Intermediate), також потрібне базове знання комп'ютера.

[BrainBasket Foundation](http://brainbasket.org/) дає нам комп'ютери, програму навчання, шукає і відбирає менторів. Уже подалося п’ятеро менторів з Броварів, якщо вони пройдуть, то будуть відкрито декілька груп по **15** чоловік. Чим більше буде менторів, тим більше паралельно працюватиме груп. Поки заняття плануємо **2** рази на тиждень, вечорами, з **19** до **21**. У серпні-вересні курси стартують.

\[caption id="attachment\_58873" align="aligncenter" width="600"\][![духлій (16)](https://mpz.brovary.org/wp-content/uploads/2016/07/duhlij-16.jpg)](https://mpz.brovary.org/wp-content/uploads/2016/07/duhlij-16.jpg) BrainBasket вже дали нам 10 комп'ютерів і 5 моніторів, ще чекаємо 5 комп'ютерів. Всього буде 15, комп'ютери не нові, вживані\[/caption\]

Як це починалося? Я прийшов до броварського мера з ідеєю відкриття комп'ютерного класу за програмою Брейн Баскета. Я знав, що така програма є, що вона йде в інших містах, а в Броварах її немає, і це несправедливо. Через деякий час мер підтримав ідею і ми почали співпрацю.

Комп'ютерний клас відкрили на базі бібліотеки, переобладнали приміщення, яке використовували як книгосховище. Всі організаційні питання, в тому числі щодо ремонту приміщення, матеріалів, меблів взяв на себе організатор "БебіБум Фест" [**Максим Музика**](https://www.facebook.com/maxim.muzika?fref=ts). Зробили опалення, поміняли підлогу, пофарбували стіни і стелю, поміняли лампи, електрику, проклали мережу.

[![духлій (7)](https://mpz.brovary.org/wp-content/uploads/2016/07/duhlij-7.jpg)](https://mpz.brovary.org/wp-content/uploads/2016/07/duhlij-7.jpg)

\[caption id="attachment\_58876" align="aligncenter" width="600"\][![духлій (19)](https://mpz.brovary.org/wp-content/uploads/2016/07/duhlij-19.jpg)](https://mpz.brovary.org/wp-content/uploads/2016/07/duhlij-19.jpg) Вхід до класу треба шукати у задньому фасаді будівлі бібліотеки для дорослих (Незалежності, 5)\[/caption\]

Все це за спонсорські гроші, стверджує сам Максим Музика, представник сімейного центру "Бебі Бум": _"Ми організовували вже масу заходів для міста. У нас багато партнерів, які брали участь в наших заходах, Епіцентр, Комкон, меблевики є одні, тощо. Ми їм запропонували допомогти, вони відгукнулися. Грошима ми нічого не брали, і підрахунок не вели, мене це не хвилювало, нам все привозили, столи, меблі, проектор, екран; а ремонт робили своїми силами. Інтернет зробив провайдер Brovary Online. Загалом ремонт зайняв, не поспішаючи, місяць роботи"._

\[caption id="attachment\_58881" align="aligncenter" width="600"\][![духлій (5)](https://mpz.brovary.org/wp-content/uploads/2016/07/duhlij-5-1.jpg)](https://mpz.brovary.org/wp-content/uploads/2016/07/duhlij-5-1.jpg) Пилип Духлій: "Всім, хто мені допомагає у відкритті курсів, я дякую, в тому числі і владі міста, і Максиму. Не всі сприйняли таку мою позицію, мені це не до кінця зрозуміло, я звик говорити "спасибі" за всі добрі справи"\[/caption\]

Продовження інтерв'ю читайте завтра на "Маєш право знати". Як Пилип вчився і працював, чи брав участь у революційних подіях, що він думає про реформи в Україні, що читає та слухає, ким працює його дружина, як він боровся проти будівництва автомийки біля його будинку, чи конфліктує Пилип з ДемАльянсом, все це і багато іншого, читайте у [наступній](https://mpz.brovary.org/pylyp-duhlij-ya-namagayusya-daty-lyudyam-shans-chastyna-2/) частині нашого матеріалу.

 **Фото - Світлана Яцив**
