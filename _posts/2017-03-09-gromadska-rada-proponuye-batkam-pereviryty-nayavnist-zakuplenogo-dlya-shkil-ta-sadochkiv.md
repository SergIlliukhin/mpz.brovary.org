---
title: "Громадська рада пропонує батькам перевірити наявність закупленого для шкіл та садочків"
date: 2017-03-09
categories: 
  - "hromada"
  - "novyny"
tags: 
  - "bmr"
  - "brovary"
  - "vibir-redaktsiyi"
  - "gromadska-rada-pri-upravlinni-osviti"
  - "dnz"
  - "kontrol"
  - "myyuchi-zasoby"
  - "novini"
  - "upravlinnya-osvity-i-nauky"
  - "shkoli"
---

**Громадська рада при броварському управлінні освіти та науки на своїй сторінці у ФБ [запропонувала](https://www.facebook.com/gromadska.rada.osvita/posts/1907654849470104) батькам, діти яких навчаються у дошкільних та шкільних освітніх закладах, проконтролювати наявність отриманих товарів, послуг та ремонтних робіт за минулий рік. Перелік витрачених коштів на роботи та придбання матеріальних цінностей оприлюднений на сторінці Громради.**

Як повідомляють активісти, вони отримали відповідь на запит від управління освіти щодо фінансування навчальних закладів у **2016 році**, джерел та напрямків фінансування.

![](https://mpz.brovary.org/wp-content/uploads/2017/03/GR_zapyt_1.jpg)

Відповідь містить додатки, в яких наведена наступна інформація по навчальних закладах за 2016 р.:

1. про фінансування управління освіти та науки Броварської міської ради;
2. про проведення ремонтних робіт за рахунок міського бюджету;
3. щодо придбання матеріальних цінностей за рахунок міського бюджету;
4. про надання матеріальних цінностей з державного бюджету.

Інформація щодо витрачених коштів надана в розрізі кожного закладу: як шкільних, так і дошкільних навчальних закладів.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/rEoyl3VAoBHukx" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Управління освіти відзвітувалося, що витратило за минулий рік **198 млн 428 тис**, серед яких **72%** (**143 млн 730 тис**) перераховано на зарплатню освітянам та **14%** (**28 млн 555 тис**) на оплату комунальних послуг. На товари та послуги пішло тільки **27%** (**53 млн 393 тис**), з яких на предмети, матеріали, обладнання та інвентар - лише **12%**. Інші витрати стосувались медикаментів, продуктів харчування, оплати послуг та відряджень. Окрема стаття витрат виділена на соцзабезпечення у вигляді стипендій — **2 млн 54 тис**.

Нагадаємо, **28** **лютого** на черговому [засіданні](https://mpz.brovary.org/gromrada-pry-upravlinni-osviti-myyuchi-zasoby-orenda-u-shkolah-inklyuziya-psyhologichnyj-suprovid-batkiv-ta-ditej/) Громради активісти заявляли, що не все закуплене дійшло до навчальних закладів. Тому запропонували батькам, чиї діти навчаються у школах та дитячих садочках міста, впевнитися у виконанні ремонтних робіт, їх якості та наявності товарів та послуг, що були закуплені.
