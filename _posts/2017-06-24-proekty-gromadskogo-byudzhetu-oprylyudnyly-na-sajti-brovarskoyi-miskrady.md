---
title: "Проекти Громадського бюджету оприлюднили на сайті Броварської міськради"
date: 2017-06-24
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "vibir-redaktsiyi"
  - "golosuvannya"
  - "gromadskyj-byudzhet-uchasti"
  - "zmagannya"
  - "konkurs"
  - "novini"
  - "oprylyudnennya"
  - "proekti"
  - "propozitsiyi"
  - "finansuvannya"
---

**Цієї п’ятниці на офіційному веб-порталі Броварської міської ради [з’явилися](http://brovary-rada.gov.ua/news/15336.html) усі 26 проектів, які були подані на громадський бюджет участі 2017 року. Серед них: 20 пропозицій, які пройшли відбір, і ще 6, які з тих чи інших причин були відхилені та участі у конкурсі не братимуть. Голосування за проекти має розпочатися не раніше як за тиждень, а триватиме - 15 робочих днів.**

Нагадаємо, у вівторок відбулось [засідання](https://mpz.brovary.org/gromadskyj-byudzhet-brovariv-sered-26-zayavok-11-dytyachyh-ta-sportyvnyh-majdanchykiv/) відповідальної координаційної ради, яка остаточно проголосувала за участь чи неучасть поданих проектів. Зелене світло дали **20** пропозиціям, а саме:

- [«Освітлення нерегульованих пішохідних переходів в м. Бровари»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214495&cid=76CC13A1B9E773BD) (Олег Берестовий);
- [«Майданчик для вигулу собак в парку «Перемога»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214494&cid=76CC13A1B9E773BD) (Олег Берестовий);
- [«Капітальний ремонт спортивного майданчика м. Бровари, вул. Симона Петлюри 25»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214493&cid=76CC13A1B9E773BD) (Ірина Веремчук);
- [«Спортивний майданчик з функціонального тренінгу»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214489&cid=76CC13A1B9E773BD) (Артем Гринько);
- [«Сучасні майданчики для дітей, запорука успішного майбутнього»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214490&cid=76CC13A1B9E773BD) (Олександр Доброгорський);

[![](https://mpz.brovary.org/wp-content/uploads/2017/06/Dobrogorskyj-sportyvnyj-majdanchyk-byudzhet-uchasti.jpg)](https://mpz.brovary.org/wp-content/uploads/2017/06/Dobrogorskyj-sportyvnyj-majdanchyk-byudzhet-uchasti.jpg)

- [«Видання книжки Марії Овдієнко та Дмитра Карпія «Декомунізація по-броварському»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214491&cid=76CC13A1B9E773BD) (Марія Овдієнко, Дмитро Карпій);
- [«Чисте місто»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214487&cid=76CC13A1B9E773BD) (Олена Лахно, ГО "Еко Бровари");
- [«Облаштування дитячого спортивно-ігрового майданчика»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214483&cid=76CC13A1B9E773BD) (Галина Негода);
- [«Облаштування дитячого спортивно-ігрового майданчика»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214482&cid=76CC13A1B9E773BD) (Галина Негода);
- [«Створення скверу в районі будинку за адресою вул. Шевченка, 4-Б»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214486&cid=76CC13A1B9E773BD) (Андрій Саук, Ірина Нікітчина);
- [«Видання книжки про історію Броварського краєзнавчого музею»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214481&cid=76CC13A1B9E773BD) (Марія Овдієнко);
- [«Краєзнавчий щоквартальник «Краєзнавство Броварського краю»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214480&cid=76CC13A1B9E773BD) (Марія Овдієнко);
- [«Встановлення демонстраційної ніші з трамвайними рейками, по яких у 1912 – 1942 рр. ходив мототрамвай»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214479&cid=76CC13A1B9E773BD) (Марія Овдієнко);
- [«Мережа велопарковок в місцях соціального значення міста Бровари»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214478&cid=76CC13A1B9E773BD) (Марина Олійник);

[![](https://mpz.brovary.org/wp-content/uploads/2017/06/Olijnyk-veloparkuvannya-byudzhet-uchasti.jpg)](https://mpz.brovary.org/wp-content/uploads/2017/06/Olijnyk-veloparkuvannya-byudzhet-uchasti.jpg)

- [«Побудова та облаштування спортивного майданчика для дітей 3 (третього) житлового району»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214477&cid=76CC13A1B9E773BD) (Оксана Попова, Ольга Макаренко, Наталя Прищепко);
- [«Спортивний майданчик»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214476&cid=76CC13A1B9E773BD) (Надія Боліла, Ярослав Заморський, Максим Семенов);
- [«Дитяча площадка»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214472&cid=76CC13A1B9E773BD) (Максим Семенов, Ярослав Заморський, Лариса Заморська);
- [«Створення художнього музею м. Бровари, основу якого складає колекція робіт заслуженого художника України Леоніда Гопанчука»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214471&cid=76CC13A1B9E773BD) (Неоніла Струк, Олена Перевозник);
- [«Влаштування мульти-спортивного майданчику в парку «Приозерний»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214470&cid=76CC13A1B9E773BD) (Максим Суховаров);
- [«Спортивний майданчик з відкритим рингом та тренажерним комплексом «Street Fight»](https://onedrive.live.com/?authkey=%21AKJKjy9iZtmiqzo&id=76CC13A1B9E773BD%214469&cid=76CC13A1B9E773BD) (Володимир Яришев та інші).

Тексти та матеріали **6** проектів, які не пройшли відбір координаційної ради і за які громадяни не зможуть голосувати, також [оприлюднили](https://onedrive.live.com/?authkey=%21ACZBRPjLtTbW8yA&id=76CC13A1B9E773BD%214541&cid=76CC13A1B9E773BD) на сайті Броварської міської ради. Нагадаємо, відповідно до затвердженого міськрадою [положення](https://onedrive.live.com/view.aspx?resid=76CC13A1B9E773BD!2899&ithint=file%2cdocx&app=Word&authkey=!ABzvptdoqzmR61U), коордрада перевіряє повноту і правильність заповнення бланку-заявки проектної пропозиції, відповідність загальним критеріям тощо. Заявки-порушниці не допускаються до участі в конкурсі.

Згідно з документом, після проведення аналізу всіх проектів колегіальний орган оприлюднює на сайті Броварської міської ради пропозиції, які були допущені до участі в голосуванні. Також – відхилені проекти та відповідні висновки профільних виконавчих органів і координаційної ради.

Визначення переможців, проекти яких отримають фінансування та реалізацію цього року, здійснюється шляхом голосування членами територіальної громади міста, які мають реєстрацію місця проживання або перебування в офіційних документах «місто Бровари».

Кожен житель міста зможе віддати **по одному голосу** за малий (до 500 тис. грн.) та великий (понад 500 тис. грн.) проекти. Волевиявлення має тривати протягом **15** робочих днів і не раніше **5** робочих днів після оприлюднення допущених для участі проектів.

Проголосувати можна буде шляхом заповнення електронної версії анкети для голосування або після авторизації через систему BankID. Також – у Центрі надання адміністративних послуг міста Броварів шляхом заповнення друкованої версії анкети. Там само можна буде ознайомитися з переліком проектних пропозицій, що беруть участь у голосуванні.

> Читайте також: ["Громадський бюджет Броварів: серед 26 заявок – 11 дитячих та спортивних майданчиків"](https://mpz.brovary.org/gromadskyj-byudzhet-brovariv-sered-26-zayavok-11-dytyachyh-ta-sportyvnyh-majdanchykiv/)
