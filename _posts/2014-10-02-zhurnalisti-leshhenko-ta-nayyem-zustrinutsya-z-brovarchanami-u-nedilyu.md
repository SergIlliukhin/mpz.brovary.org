---
title: "Журналісти Лещенко та Найєм зустрінуться з броварчанами цієї неділі"
date: 2014-10-02
categories: 
  - "announce"
tags: 
  - "ivanenko"
  - "bagmut"
  - "brovary"
  - "viyna"
  - "vibir-redaktsiyi"
  - "vibori"
  - "vibori-2014"
  - "vila-napogotovi"
  - "georgiyivski-strichki"
  - "zhurnalisti"
  - "kandidat-u-narodni-deputati"
  - "leshhenko"
  - "nayyem"
  - "novini"
  - "okrug-97"
  - "parlamentski-vibori-2014"
  - "partiya-regioniv"
  - "praviy-sektor"
  - "rizanenko"
  - "reyestratsiya-kandidativ"
  - "rosiya"
  - "separatizm"
  - "fedorenko"
  - "tsvk"
  - "tsentralna-viborcha-komisiya"
---

**[![mustafa-3](https://mpz.brovary.org/wp-content/uploads/2014/10/mustafa-3.jpg)](https://mpz.brovary.org/wp-content/uploads/2014/10/mustafa-3.jpg)Цієї неділі, 5 жовтня о 10:00 в МКЦ «Прометей» розпочнеться зустріч з виборцями кандидатів в народні депутати від «Блоку Петра Порошенка», відомих журналістів Мустафи Найєма та Сергія Лещенко. В заході також візьме участь народний депутат України, кандидат-мажоритарник від президентського блоку Павло Різаненко. Про це «Маєш право знати» повідомили у виборчому штабі Блоку Петра Порошенка.**

**Мустафа Найєм** – відомий український журналіст, один з головних розслідувачів «Української правди», відомий, зокрема випадком під час прес-конференції Януковича у грудні 2009-го року. Тоді Мустафа спитав про незаконний шлях здобуття кандидатом своєї резиденції — «Межигір'я». Тодішній кандидат у Президенти не спромігся гідно відповісти на незручне питання. Відео-відрізок передачі з конфузом майбутнього президента, обійшов всі провідні українські медіа-ресурси та став доволі популярним в інтернеті.

<iframe src="//www.youtube.com/embed/ztM4K_a9_Kc" width="480" height="360" frameborder="0" allowfullscreen="allowfullscreen"></iframe>

21 листопада 2013-го року, після відмови уряду Азарова від підписання Угоди про асоціацію України з ЄС, [Найєм запостив у Фейсбук заклик](https://www.facebook.com/Mustafanayyem/posts/10201177280260151) прийти на [Майдан](http://uk.wikipedia.org/wiki/%D0%9C%D0%B0%D0%B9%D0%B4%D0%B0%D0%BD_%D0%9D%D0%B5%D0%B7%D0%B0%D0%BB%D0%B5%D0%B6%D0%BD%D0%BE%D1%81%D1%82%D1%96_\(%D0%9A%D0%B8%D1%97%D0%B2\)), що і стало початком Євромайдану.  Цей пост зібрав 1600 лайків, 1225 комментарів і майже 900 перепостів. Люди почали збиратись на головній площі країни і не пішли з неї доти, доки Януковича не було скинуто з посади Президента України. Сьогодні Мустафа Наєйм балотується в український парламент під №20 списку «Блоку Петра Порошенка».

**Сергій Лещенко** - український політичний журналіст, один з викривальників схем «Сім’ї» Януковича, зокрема – оборудок підставних фірм «Сім’ї» навколо резиденції Межигір’я.  Автор книги «Американська сага Павла Лазаренка», лауреат десятків українських та міжнародних нагород в галузі журналістики. Політичний технолог [В'ячеслав Піховшек](http://uk.wikipedia.org/wiki/%D0%9F%D1%96%D1%85%D0%BE%D0%B2%D1%88%D0%B5%D0%BA_%D0%92%27%D1%8F%D1%87%D0%B5%D1%81%D0%BB%D0%B0%D0%B2_%D0%92%D0%BE%D0%BB%D0%BE%D0%B4%D0%B8%D0%BC%D0%B8%D1%80%D0%BE%D0%B2%D0%B8%D1%87) у статті «Убити журналіста: Хто і як дестабілізує президентство Януковича», опублікованій 25 січня 2011 в газеті [«Известия в Украине»](http://uk.wikipedia.org/w/index.php?title=%D0%98%D0%B7%D0%B2%D0%B5%D1%81%D1%82%D0%B8%D1%8F_%D0%B2_%D0%A3%D0%BA%D1%80%D0%B0%D0%B8%D0%BD%D0%B5&action=edit&redlink=1), написав, що плану дискредитації [Президента України](http://uk.wikipedia.org/wiki/%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82_%D0%A3%D0%BA%D1%80%D0%B0%D1%97%D0%BD%D0%B8) [Віктора Януковича](http://uk.wikipedia.org/wiki/%D0%AF%D0%BD%D1%83%D0%BA%D0%BE%D0%B2%D0%B8%D1%87_%D0%92%D1%96%D0%BA%D1%82%D0%BE%D1%80_%D0%A4%D0%B5%D0%B4%D0%BE%D1%80%D0%BE%D0%B2%D0%B8%D1%87) не вистачає завершального штриха. І тому не виключено, що такою крапкою, на думку Піховшека, може бути убивство журналіста, як це було зроблено з [Гонгадзе](http://uk.wikipedia.org/wiki/%D0%93%D0%BE%D0%BD%D0%B3%D0%B0%D0%B4%D0%B7%D0%B5_%D0%93%D0%B5%D0%BE%D1%80%D0%B3%D1%96%D0%B9_%D0%A0%D1%83%D1%81%D0%BB%D0%B0%D0%BD%D0%BE%D0%B2%D0%B8%D1%87). На роль жертви, пише автор, можуть вибрати Сергія Лещенка. Водночас, твердить Піховшек, у нього не має жодного факту, який дозволяє припустити, що на Лещенка готується замах. Наразі Лещенко має намір стати народним депутатом України, балотуючись під №19 у виборчому списку «Блоку Петра Порошенка»

Разом із Сергієм Лещенком та Мустафою Найємом участь в зустрічі з броварчанами візьме народний депутат України по нашому виборчому округу **Павло Різаненко.**

Початок о 10:00 в МКЦ «Прометей», вхід вільний.
