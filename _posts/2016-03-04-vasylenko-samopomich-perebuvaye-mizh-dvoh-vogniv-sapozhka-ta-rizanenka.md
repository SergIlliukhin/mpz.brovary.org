---
title: "Василенко: «Самопоміч» перебуває «між двох вогнів» Сапожка та Різаненка»"
date: 2016-03-04
author: 
  username: "pravoZnaty"
  display_name: "Маєш право знати"
categories: 
  - "vlada"
  - "aktsiyi-zahodi"
tags: 
  - "brovary"
  - "vasilenko"
  - "vibir-redaktsiyi"
  - "doroshenko"
  - "novini"
  - "otrogrud"
  - "pres-konferentsiya"
  - "samopomich"
  - "semenov"
  - "skotnikov"
---

**2 березня у ресторані «Тераса» відбулась нетипова для Броварів подія: перша в історії міста відкрита прес-конференція депутатської фракції броварської міської ради. На запитання журналістів та й зрештою, усіх бажаючих, хто завітав того вечора в «Терасу», відповідали депутати та члени команди броварської «Самопомочі».**

Організатори прес-конференції відразу зазначили: поняття «депутати» і «члени команди» у середовищі місцевої «Самопомочі» вони не розділяють. Зі слів лідера фракції Андрія Василенка (котрий неформально головував на прес-конференції), кожен учасник команди (яких налічується 14 чоловік) має однакове право голосу при прийнятті внутрішніх рішень «Самопомочі», в тому числі що стосується голосувань на сесіях. Відтак на столах, розставлених для учасників прес-конференції були 14 іменних табличок. За великим рахунком, дану прес-конференцію можна з упевненістю вважати і першою публічною презентацією місцевого осередку «Самопомочі» вже після виборів.

[![самопоміч (2)](https://mpz.brovary.org/wp-content/uploads/2016/03/samopomich-2.jpg)](https://mpz.brovary.org/wp-content/uploads/2016/03/samopomich-2.jpg)

Слід зазначити, що конкретної теми прес-конференції організатори у своїх анонсах не озвучували. Однак судячи з того, який політичний момент було обрано для проведення такої зустрічі з пресою, все було зрозуміло і без додаткових пояснень: політична криза у міській раді, позиція щодо цього «Самопомочі», інформація про подальші плани броварських партійців Садового та їхні пояснення своїх минулих дій, зокрема під час резонансних голосувань.

**Андрій Василенко**

Андрій Василенко, котрий взяв вступне слово, власне з головного і почав. На його думку, політична криза в місті зумовлена тим, що наразі у Броварах існує два основних центри впливу: один під координацією міського голови Ігоря Сапожка, другий – під егідою народного депутата Павла Різаненка. Окрім того, існують і менші  полюси, кожен з яких намагається впливати на ситуацію, затягувати у свою орбіту учасників політичного процесу та маніпулювати ними.

\[caption id="attachment\_52882" align="aligncenter" width="600"\][![самопоміч (1)](https://mpz.brovary.org/wp-content/uploads/2016/03/samopomich-1.jpg)](https://mpz.brovary.org/wp-content/uploads/2016/03/samopomich-1.jpg) З ліва на право: Олексій Дорошенко, Максим Семенов, Андрій Ваиленко, Андрій Острогруд\[/caption\]

Водночас як запевнив Василенко, «Самопоміч» не перебуває в орбіті жодного з цих полюсів і намагається відмежуватись від боротьби між ними, лишаючись «між двох вогнів». Однак не лише це, на думку лідер фракції, відрізняє броварську «Самопоміч» від решти місцевого політикуму. На його переконання, принципова різниця цієї команди, що усі члени цього середовища мають повне право на власну думку в умовах повної свободи та демократії у процесі прийняття рішень.

\[caption id="attachment\_52884" align="aligncenter" width="600"\][![самопоміч (3)](https://mpz.brovary.org/wp-content/uploads/2016/03/samopomich-3.jpg)](https://mpz.brovary.org/wp-content/uploads/2016/03/samopomich-3.jpg) Анна Калина, Олександр Шумний, Антоніна Юрченко, Володимир Чаюн\[/caption\]

В якості протиставлення Василенко навів приклад інших фракцій (щоправда, не називаючи їх) де за його інформацією усі важливі рішення приймаються лише після консультацій з «вищими інстанціями». «Доходить до смішного: інколи доленосні для Броварів рішення через таку ситуацію приймають люди, котрі взагалі перебувають поза Броварами і жодного стосунку до нашого міста не мають».

[![самопоміч (12)](https://mpz.brovary.org/wp-content/uploads/2016/03/samopomich-12.jpg)](https://mpz.brovary.org/wp-content/uploads/2016/03/samopomich-12.jpg)

На користь того, що «Самопоміч» у цьому плані вигідно відрізняється від решти своїх колег по міській раді, Василенко навів аргумент, що кожен з членів команди осередку – самодостатня, на його думку, людина. Окрім того, лідер фракції зазначив, що крупні підприємці, котрі перебувають в лавах броварської «Самопомочі», мають бізнес такого рівня, на який неможливо тиснути в масштабах не лише Броварів, але й України. Василенко навів один факт на користь своїх слів: у часи революції, коли ситуація в країні була абсолютно непрогнозована, підприємство «Зееландія», яке він очолює і яке знаходить у Броварах, мала плані повної евакуації з України. «Повної евакуації, покроково та швидко за кордон, наказ за моїм підписом. Тому на нас неможливо тиснути», - підкреслив Василенко.

**Максим Семенов**

Після першого свого виступу Андрій Василенко передав слово Максиму Семенову – депутату від «Самопомочі», котрий безуспішно висувався на посаду секретаря міської ради. Семенов переважно читав з листочка і не надто впевнено: вочевидь давався взнаки недостатній досвід спілкування українською. Водночас Максим прокоментував найбільш суперечливі моменти своєї нетривалої політичної біографії, зокрема що стосується власного рішення балотуватися в секретарі та з приводу «кришталево чистої» декларації, у якій Семенов не зазначив жодної гривні доходу.

\[caption id="attachment\_52885" align="aligncenter" width="600"\][![самопоміч (4)](https://mpz.brovary.org/wp-content/uploads/2016/03/samopomich-4.jpg)](https://mpz.brovary.org/wp-content/uploads/2016/03/samopomich-4.jpg) Максим Семенов\[/caption\]

Як пояснив молодий депутат, фракція підтримала його рішення спробувати позмагатися за посаду секретаря, позаяк жоден інший член команди «Самопомочі» на такий крок не погоджувався. Коментуючи вибір депутатів на користь Олексія Здоровця від «Свободи», Семенов утримався від критики, швидше навпаки: повідомив, що знайомий з ним, нічого проти нього не має і вважає, що Здоровець впорається з покладеними на нього обов’язками.

Повний відеозапис прес-конференції від проекту ["Відеопрозорість"](http://video.brovary.org/)

<iframe src="https://www.youtube.com/embed/ZFBrw7mSK44" width="560" height="315" frameborder="0" allowfullscreen="allowfullscreen"></iframe>

Відповідаючи на запитання щодо «ексцесу» з власною декларацією Семенов пожартував, що після її оприлюднення в ЗМІ отримував різні пропозиції щодо «матеріальної допомоги», підтримки харчами і навіть усиновлення. Однак полишивши жарти Семенов зізнався: під час заповнення декларації за 2014-ий рік поставився до цього надто несерйозно, вочевидь особливо не сподіваючись, що стане депутатом. На завершення Максим пообіцяв, що наступного разу підійде до заповнення документів значно більше відповідально.

**Андрій Острогруд**

Наступним спікером став один з найменш публічних, однак далеко не останній за рівнем впливу на «Самопоміч» - голова міського партійного осередку та директор «Київгуми» Андрій Острогруд. Лідер партійного осередку почав з того, що дуже радий, що не став цього разу депутатом та пообіцяв, що більше ніколи і нікуди не балотуватиметься. З його слів, єдиним його пріоритетом в цьому плані є те, щоб місто, де він мешкає – розвивалося, в т.ч. за рахунок податків, які сплачує до міського бюджету очолювана ним «Київгума». Випереджаючи деякі питання журналістів Острогруд відразу повідомив, що має «товаристські стосунки» з мером Ігорем Сапожком «хоч про це пишуть різні глупості всякі журналісти не розібравшись».

\[caption id="attachment\_52895" align="aligncenter" width="600"\][![самопоміч (14)](https://mpz.brovary.org/wp-content/uploads/2016/03/samopomich-14.jpg)](https://mpz.brovary.org/wp-content/uploads/2016/03/samopomich-14.jpg) Андрій Острогруд відразу розпочав з претензій до журналістів\[/caption\]

Намагаючись таки розібратись, автор цих рядків уточнив у пана Острогруда, кого саме він має на увазі та про яку ситуацію йдеться. На жаль, відповіді щодо контексту отримати так і не вдалося, однак Андрій Острогруд вказав, що має претензії саме до нашого видання яке, на його думку, належить народному депутату Павлу Різаненку в якості «медіа ресурсу». Прикметно, що на наступні запитання з приводу того, чи має Острогруд бодай якій факти на підтвердження своїх слів, лідер броварської «Самопомочі» уникав відповіді.

\[caption id="attachment\_52889" align="aligncenter" width="600"\][![самопоміч (8)](https://mpz.brovary.org/wp-content/uploads/2016/03/samopomich-8.jpg)](https://mpz.brovary.org/wp-content/uploads/2016/03/samopomich-8.jpg) Кореспондент "Маєш право знати" кілька разів спонукав Острогруда навести факти на підтвердження висунутих звинувачень, однак відповіді так і не отримав\[/caption\]

Після кількох спроб таки внести ясність у сумбурно озвучені претензії, з’ясувалося, що йдеться про випадок, коли під час броварського Майдану працівники підприємства Острогруда на брендованому автобусі «Київгуми» у кількості 17 чоловік приїхали до міської ради, де приєдналися до мітингу бюджетників на захист мера Ігоря Сапожка, у якого місцеві майданівці того дня вимагали негайно написати заяву про відставку.

<iframe src="https://www.youtube.com/embed/uq_mEvB7DZ8" width="420" height="315" frameborder="0" allowfullscreen="allowfullscreen"></iframe>

Коментуючи цей свій вчинок, Острогруд пояснив, що це не було продиктоване політичними мотивами, а виключно все тими ж «товаристськими стосунками» його та Сапожка і у випадку, якби ситуація повторилася, Острогруд і сьогодні вчинив би так само. Після цього член партії Садового видав ще кілька некоректних та емоційних пасажів у бік нашого видання та преси вцілому, за тим перейшов на звинувачення в адресу користувачів Фейсбуку та «блогерів», зауваживши, що «я взагалі не розумію, що це за професія така - писати». Натомість Острогруд нагадав, що йому зрозумілі більш приземлені речі, на кшталт виробництва гумових спринцівок, які, з його слів, не користуються у Броварах особливим попитом.

\[caption id="attachment\_52886" align="aligncenter" width="600"\][![самопоміч (5)](https://mpz.brovary.org/wp-content/uploads/2016/03/samopomich-5.jpg)](https://mpz.brovary.org/wp-content/uploads/2016/03/samopomich-5.jpg) Директор "Київгуми" поводив себе досить агресивно по відношенню до преси\[/caption\]

Знизити градус напруги від промови Острогруда спробував Андрій Василенко, котрий повідомив, що також був на згаданому мітингу з боку прихильників Ігоря Сапожка, і його рішення було продиктоване прагненням «зберегти порядок в місті» в т.ч. захищаючи інтереси його підприємства та підлеглих. Водночас Василенко зазначив, що вважає ті події недаремними, адже саме вони спонували і Василенка, і Острогруда і багатьох інших людей зацікавилися місцевою політикою, зрештою, ставши депутатами міської ради.

**Олексій Дорошенко**

За тим слово взяв обласний депутат від «Самопомочі» Олексій Дорошенко, котрий сконцентрувався якраз на питаннях, що виникають щодо Броварів у Київоблраді. Аби «визначитися в поняттях» Дорошенко повідомив, що в обласній раді понад 30% депутатів – представники Білої Церкви та району, в той час як депутатів від «броварської агломерації» - лише семеро. Відтак вибивати кошти на інфраструктурні проекти для Броварів в обласній раді з таким «розкладом» доволі складно. Як з’ясувалося пізніше, цей бекграунд стосувався резонансного голосування броварської міської ради  за виділення 9 мільйонів в рамках співфінансування реконструкції парку «Перемога». Щодо цього Дорошенко пояснив, що коли постало питання про пошук бодай якогось проекту для Броварів ,на який можливо залучити кошти з обласного бюджету, виявилося, що за всі попередні роки місцева влада спромоглася розробити лише проект реконструкції «Перемоги» та басейну «Хвиля», водночас про жоден проект школи або дитячого садку наразі навіть не йдеться.

\[caption id="attachment\_52888" align="aligncenter" width="600"\][![самопоміч (7)](https://mpz.brovary.org/wp-content/uploads/2016/03/samopomich-7.jpg)](https://mpz.brovary.org/wp-content/uploads/2016/03/samopomich-7.jpg) Депутат обласної ради від "Самопомочі" Олексій Дорошенко\[/caption\]

Однак не лише це викликало інтерес у  виступі новоявленого Дорошенка. Обласний депутат, зокрема, торкнувся теми платників податків з числа крупних підприємств, які географічно – однак не юридично – розташовані у Броварах. Головно йшлося про «Мегамаркет», який зі слів Дорошенка не платить податки місту, однак місто має важелі, аби «примусити до миру» цей мережевий супермаркет. Як варіант, Дорошенка запропонував, аби у разі відмови «Мегамаркету» перереєструватися у Броварах, виконком скасував би дозволи супермаркету на зовнішню рекламу в межах міста, що для торгівельного центру в умовах конкуренції з іншими мережевиками загрожувало би катастрофою, а відтак спонукало б керівництво «Мегамаркету» до співпраці з офіційними Броварами.

\[caption id="attachment\_52892" align="aligncenter" width="600"\][![самопоміч (11)](https://mpz.brovary.org/wp-content/uploads/2016/03/samopomich-11.jpg)](https://mpz.brovary.org/wp-content/uploads/2016/03/samopomich-11.jpg) Дорошенко прогнозує, що "політичний ландшафт Броварів незабаром зміниться" і головних гравців на цій арені заберуть до себе Печерські пагорби\[/caption\]

Торкнувся у своєму виступі Дорошенко і політичної складової ситуації в місті, зокрема у контексті запитань про судову перспективу позовів про незаконні дії мера Броварів та можливе висловлення Сапожку недовіри у випадку винесення відповідних ухвал суддів. На його думку, «політичний ландшафт» у Броварах дуже скоро зміниться і окремі нинішні можновладці змінять адреси своїх кабінетів з вулиці Гагаріна у Броварах на Грушевського в Києві.

**Юрій Скотніков**

Зрештою, вже наприкінці прес-конференції слово взяв депутат Юрій Скотніков. Коментуючи усе сказане раніше – в т.ч. факт підтримки Сапожка Отрогрудом і Василенком на мітингу у 2014-му – Юрій нагадав, що в той день він особисто тиснув на Сапожка, аби мер-регіонал написав заяву про відставку, в той час як Андрії Острогруд та Василенко були на «іншому боці барикад». «Однак часи змінюються, - сказав Скотніков, і тепер ми всі разом в одній команді».

\[caption id="attachment\_52897" align="aligncenter" width="600"\][![самопоміч (16)](https://mpz.brovary.org/wp-content/uploads/2016/03/samopomich-16.jpg)](https://mpz.brovary.org/wp-content/uploads/2016/03/samopomich-16.jpg) Юрій Скотніков: "Часи змінюютья. На сьогодні у Броварах немає достойної заміни Сапожку"\[/caption\]

Коментуючи запитання про гіпотетичну можливість висловити недовіру Сапожку, депутат від «Самопомочі» висловив наступну думку: «На даний час я не бачу достойного кандидата, який міг би скласти конкуренцію Сапожку. Давайте від революції переходити до еволюції. Маємо те, що маємо».

**Епілог**

Вже наприкінці заходу Андрій Василенко звернувся до журналістів з проханням «не вирізати цей мій пасаж». За тим Василенко згадав нещодавній випадок своєї роботи в «Зееландії»:

«Цей рік для нашої компанії був найуспішнішим за всю її понад сторічну історію: збільшилось кількість представництв по всьому світу, відкрилися нові філії в Африці та Австралії, зріс тонаж продукції. І на зустрічі керівництва нашої компанії один з головних менеджерів, коментуючи ці успіхи, виголосив промову. У ній він сказав приблизно таке: так, цей рік був найкращим для нашої компанії, але це не значить, що ми маємо почивати на лаврах і «стабілізувати» таку ситуацію. Навпаки: ми повинні постійно змінюватися, модернізуватися, шукати все нові і нові шляхи для розвитку. Бо світ не стоїть на місці, він постійно розвивається, він кидає нові виклики, і кожен з нас лишатиметься конкурентноспроможним лише тоді, коли реагуватиме на ці виклики, коли також постійно розвиватиметься.

[![самопоміч (9)](https://mpz.brovary.org/wp-content/uploads/2016/03/samopomich-9.jpg)](https://mpz.brovary.org/wp-content/uploads/2016/03/samopomich-9.jpg)

І коли броварська влада сьогодні говорить про те, що «потрібно зберегти систему», що не потрібно нічого змінювати в умовах вже постінформаційного суспільства, я згадую цю промову керівника успішного світового підприємства. Дякую».

Фото Миколи Кожемяка.
