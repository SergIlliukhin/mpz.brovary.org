---
title: "Суд проти перейменування вулиць почав розгляд справи по суті – ФОТОРЕПОРТАЖ"
date: 2016-04-14
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vulytsi"
  - "dekomunizatsiya"
  - "zasidannya"
  - "novini"
  - "perejmenuvannya"
  - "sud"
  - "femida"
coverImage: "wp-content/uploads/2016/04/Nemchyna_sud_13.04.2016_00002.jpg"
---

**Учора броварський суд заслухав справу про перейменування вулиць. Позивачка Тетяна Немчина звернулась до Феміди із проханням визнати незаконним і скасувати рішення міськради про** [**перейменування 70-ти вулиць у Броварах**](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/)**. Це було** [**вже друге**](https://mpz.brovary.org/za-i-proty-perejmenuvannya-brovarskyh-vulyts-rozpochalysya-sudovi-bataliyi/) **засідання у цій справі. Вчора суд почав її розгляд по суті.**

Засідання тривало дві години. За цей час встигли лише заслухати доводи Тетяни Немчиної та третіх осіб, які виступають на її боці. Число останніх зросло до 11-ти. Вони – переважно мешканці конкретних вулиць, які виступають проти того, щоби назву їхньої дороги змінювали.

_Повний відеозапис судового засідання від проекту "Відеопрозорість Бровари"_

<iframe src="https://www.youtube.com/embed/6Ff2h8vWI40" width="560" height="315" frameborder="0" allowfullscreen="allowfullscreen"></iframe>

Водночас, кількість третіх осіб на боці відповідача також збільшилась. Тепер серед них є члени робочої групи, які влітку 2015 року готували пропозиції щодо перейменування вулиць у Броварах, активіст 16-ї сотні Самооборони Майдану та декілька депутатів Броварської міської ради, що голосували за перейменування.

Відповідача та третіх осіб з його боку мають намір заслухати на наступному засіданні. Суд зробив перерву в розгляді справи на цілий місяць. Наступні засідання відбудуться **18 та 19 травня о 10:00**.

**Фото - Катерина Мамайсур-Негода**
