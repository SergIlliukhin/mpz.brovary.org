---
title: "На території заводу \"Торгмаш\" горять складські приміщення, - очевидці"
date: 2015-06-23
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "mns"
  - "novini"
  - "pozhezha"
  - "sklad"
  - "torgmash"
---

**На заводі "Торгмаш" горять складські приміщення. Гасити пожежу вже приїхали рятувальники із Требухова та Красилівки. Про це сьогодні ввечері соцмережах стали повідомляти очевидці.**

Відомо, що о 18:38 пожежа вже була у розпалі, чорний дим від неї [помітив](https://www.facebook.com/groups/brovary/permalink/1060579980638634/) один із користувачів Фейсбуку. Спочатку дописувачі висували різні версії конкретного місця горіння, однак згодом місцеві мешканці віднайшли осередок на складських приміщеннях заводу "Торгмаш".

<iframe src="https://www.youtube.com/embed/xPqHHbFK96Y" width="560" height="315" frameborder="0" allowfullscreen="allowfullscreen"></iframe>

Близько 19:20 очевидці розповіли, що на місце події прибули пожежні авто із села Требухова.

О 19:35 спільнота At Brovary [повідомила](https://www.facebook.com/atbrovary/posts/1458122621170364), що поблизу займання перебувають вже три автівки із Требухова та одна із Красилівки. Гасінням нібито керує заступник міського голови Василь Андреєв.

Що саме палає на заводі, наразі дізнатись не вдалось.

Як видно з фотографій, які наводять свідки, дим від горіння було видно навіть із правого берега Києва.

Нагадаємо, що 12 червня у Броварах сталося одразу [дві пожежі](https://mpz.brovary.org/dvi-pozhezhi-za-odyn-ranok-u-brovarah-gorily-garazh-i-pryvatnyj-budynok-foto-video/) - на складських приміщеннях по вулиці Радистів та у приватному будинку по вулиці Декабристів. А за день до того почали [горіти торф'яники](https://mpz.brovary.org/bilya-brovariv-goryat-torfyanyky-pozhezha-pochalasya-z-lisu/) під Биківнею.

**Фото: Леонід Черепейник, Лідія Стрельченко, Сергій Манек, Наталя Дехно, Людмила Калініна, "Правові ініціативи"; відео: At Brovary.**
