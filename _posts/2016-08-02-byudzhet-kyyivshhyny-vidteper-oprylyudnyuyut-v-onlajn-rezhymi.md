---
title: "Бюджет Київщини відтепер оприлюднюють в онлайн-режимі"
date: 2016-08-02
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhet"
  - "vidkrytyj-byudzhet"
  - "vibir-redaktsiyi"
  - "kyyivska-oblast"
  - "kyyivshhyna"
  - "koda"
  - "koshtorys"
  - "novini"
coverImage: "wp-content/uploads/2016/08/Bez-imeni.jpg"
---

**Київська обласна державна адміністрація відкрила публічний доступ до [інформації про обласний кошторис](https://koda.gov.ua/vidkritiy-byudzhet-kiivskoi-oblasti/), йдеться у [повідомленні](https://koda.gov.ua/news/byudzhet-kiivskoi-oblasti-stav-dostup/) КОДА. Це стало можливим завдяки підключенню органу влади до порталу [«Відкритий бюджет»](https://openbudget.in.ua/). Водночас, на даний момент на ресурсі відображаються не всі кошторисні показники Київщини. Однак це тимчасово,** **зазначають  у** **прес-службі заступника голови обладміністрації **Лева Парцхаладзе**.**

Як ідеться в повідомленні для ЗМІ від **Лева Парцхаладзе**, кожен користувач тепер може у вільному доступі слідкувати  за інформацією про доходи і видатки області у вигляді зручної візуалізації. Новацією порталу «Відкритий бюджет» стала можливість побачити, з яких джерел формується бюджет, і на що витрачаються кошти.

\[caption id="attachment\_58974" align="aligncenter" width="600"\][![кода_1](https://mpz.brovary.org/wp-content/uploads/2016/08/koda_1.jpg)](https://mpz.brovary.org/wp-content/uploads/2016/08/koda_1.jpg) Візуалізація та показники бюджету доступні для користувачів на сайті обладміністрації\[/caption\]

\[caption id="attachment\_58975" align="aligncenter" width="600"\][![Без імепавні](https://mpz.brovary.org/wp-content/uploads/2016/08/Bez-imepavni.jpg)](https://mpz.brovary.org/wp-content/uploads/2016/08/Bez-imepavni.jpg) Інфографіка по Київській області доступна й на порталі "Відкритий бюджет"\[/caption\]

Окрім того, - продовжує Лев Парцхаладзе, - завдяки спеціальному модулю «Бюджет на карті» портал дає можливість здійснити автоматичне нанесення на мапу планових і фактичних показників видатків бюджету розвитку адміністративно-територіальної одиниці.

\[caption id="attachment\_58969" align="aligncenter" width="600"\][![карта](https://mpz.brovary.org/wp-content/uploads/2016/08/karta.jpg)](https://mpz.brovary.org/wp-content/uploads/2016/08/karta.jpg) На території Київщини не висвічується жоден бюджетний показник. У прес-службі Лева Парцхаладзе запевняють, що невдовзі інформація буде доступною\[/caption\]

Як видно на сайті «Відкритого бюджету», для перегляду передбачили можливість ознайомитись із [громадським бюджетом](https://mpz.brovary.org/gromadskyj-byudzhet-uchasti-mozhe-zapratsyuvaty-v-brovarah-vzhe-nastupnogo-roku/) і тендерними закупівлями через [«Prozorro»](https://mpz.brovary.org/systema-prozorro-yak-bez-vidkativ-zaroblyaty-na-derzhavnomu-tenderi/). Також в [окремому розділі](https://openbudget.in.ua/public/documents/town_profile/573c249f67cb7d072000006a) можна знайти та завантажити основні визначальні документи для розвитку міст та регіонів за 2012 - 2015 роки.

Слід зазначити, що серед переліку обласних адміністрацій та місцевих рад відсутні Київщина та місто Бровари. У прес-службі Лева Парцхаладзе вказують, що це тимчасово.

\[caption id="attachment\_58970" align="aligncenter" width="600"\][![карта2](https://mpz.brovary.org/wp-content/uploads/2016/08/karta2.jpg)](https://mpz.brovary.org/wp-content/uploads/2016/08/karta2.jpg) Ані Броварів, ані Київщини наразі нема на карті\[/caption\]

Чиновник вказує, що програмне забезпечення порталу «Відкрите місто» побудоване на основі файлів казначейської звітності. Воно дозволяє автоматично переносити інформацію на офіційні сайти та представництва обласних державних адміністрацій та міських рад для зручного використання громадянами.

Лев Парцхаладзе зазначає, що портал «Відкритий бюджет» покликаний допомогти зробити місцеву владу прозорою та підзвітною. Користуючись порталом, органи місцевого самоврядування мають можливість безкоштовно створювати, на основі своєї фінансової та статистичної звітності, візуалізації: місцевих бюджетів, ключових показників діяльності міст, місцевих програм, бюджетного процесу та титульних переліків будівництва та ремонту та в автоматичному режимі публікувати їх на своїх веб-сайтах.

Як ідеться на сайті, портал створений Центром політичних студій та аналітики за участі Представництва Європейського Союзу в Україні, Міжнародного фонду «Відродження» і Програми розвитку ООН в Україні.
