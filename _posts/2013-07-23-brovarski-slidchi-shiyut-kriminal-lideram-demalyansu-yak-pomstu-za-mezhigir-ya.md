---
title: "Броварські слідчі «шиють» кримінал учасникам акцій під Межигір’ям - ВІДЕО"
date: 2013-07-23
author: 
  username: "kachor"
  display_name: "Андрій Качор"
tags: 
  - "avtomobil"
  - "brovary"
  - "vibir-redaktsiyi"
  - "gadaychuk"
  - "gatsko"
  - "demokratichniy-alyans"
  - "militsiya"
  - "novini"
  - "semikop"
---

**[![gad](https://mpz.brovary.org/wp-content/uploads/2013/07/gad.jpg)](https://mpz.brovary.org/wp-content/uploads/2013/07/gad.jpg)Сьогодні, 23 липня, в броварському міськвідділі міліції активіста «Демократичного Альянсу» Костянтина Лацибу та його брата, відомого громадського експерта Максима Лацибу допитували у справі про серію пограбувань на території Київської області. **Слідчі переконані, що автомобіль** активістів причетний до скоєння низки тяжких злочинів у Броварському районі та Борисполі. Переслідування «демальянсівців» з боку правоохоронців розпочалось невдовзі після проведення ними чергової протестної акції під стінами резиденції Віктора Януковича у Межигір'ї.**

Броварський слідчий [**Сергій Гадайчук**](https://vk.com/id10049795) викликав на допит братів [**Максима**](https://www.facebook.com/maksym.latsyba?fref=ts) та [**Костянтина Лацибу**](https://www.facebook.com/profile.php?id=100001415163476&fref=ts) на підставі відеозаписів з камер спостереження, зроблених на місці злочинів, на яких начебто фігурує автомобіль активістів.

> **З [блогу Наталки Соколенко](http://blogs.pravda.com.ua/authors/sokolenko/51eeaa30929b3/) на "Українській правді":** Брати Максим та Костянтин Лациби працюють у одному із найвпливовіших експертних центрів – Українському незалежному центрі політичних досліджень. Займаються розробкою законопроектів для посилення, зміцнення прав і свобод громадян, громадянського суспільства в Україні. Маким Лациба один із найуспішніших лобістів законопроектів з цього напрямку. Він – ініціатор, співавтор та один з найактивніших лобістів Закону "Про доступ до публічної інформації", "Про громадські об'єднання" та інш. Молодший – Костя у вільний час розбудовує молоду [партію "Демократичний Альянс".](http://www.dem-alliance.org/) 

\[caption id="attachment\_19602" align="aligncenter" width="546"\][![Костя та Максим Лациба у броварській міліції](https://mpz.brovary.org/wp-content/uploads/2013/07/Kostya-ta-Maksim-Latsiba-u-brovarskiy-militsiyi.jpg)](https://mpz.brovary.org/wp-content/uploads/2013/07/Kostya-ta-Maksim-Latsiba-u-brovarskiy-militsiyi.jpg) Максим та Костянтин Лациби заходять у броварський відділок міліції\[/caption\]

Під час перегляду відеозаписів з’ясувалось, що автівка грабіжників та машина «підозрюваних» Лациб відрізняється не тільки відтінком кольору, а й моделлю автомобіля. Проте на відео видно, що справжні грабіжники під час злочинів використовували державні номери автомобіля Лациби. Ще під час попередній слідчих дій, бориспільські правоохоронці (котрі також задіяні в цій справі), неофіційно висловлювали спостереження, що номери до автомобіля справжніх грабіжників, вочевидь, підробні. Проте навіть той факт, що автомобілі різних моделей, не переконав броварських правоохоронців у непричетності «демальянсівців» до злочинів, і ближчим часом слідчий Гадайчук збирається проводити слідчий експеримент за участю авто саме братів Лациб. Не виключено, що автомобіль в активістів взагалі буде вилучено – на підставі судової ухвали.

\[caption id="attachment\_19601" align="aligncenter" width="546"\][![Василь Гацько дає коментар біля міліції](https://mpz.brovary.org/wp-content/uploads/2013/07/Vasil-Gatsko-daye-komentar-bilya-militsiyi.jpg)](https://mpz.brovary.org/wp-content/uploads/2013/07/Vasil-Gatsko-daye-komentar-bilya-militsiyi.jpg) Голова "ДемАльянсу" Василь Гацько дає коментар журналісту МПЗ\[/caption\]

Безпосередньо перед допитом на розмову до начальника броварської міліції **Сергія Семікопа** зайшов голова партії «Демократичний Альянс» **Василь Гацько.** Під час бесіди з головним броварським міліціонером Гацько закликав місцевих правоохоронців проводити слідство неупереджено та об’єктивно і виключно в межах чинного законодавства. Також лідер «ДемАльянсу» наголосив на замовному характері даної справи та її політичній складовій: партійці переконані, що дані переслідування є нічим іншим, як помстою Віктора Януковича за неодноразові акції протесту «Демократичного Альянсу» під президентською резиденцією у Межигір'ї. Крім того Василь Гацько передав Семікопу відкритий лист, де на підтримку «Демократичного Альянсу» виступає низка українських «важковаговиків» третього сектору.

\[spoiler title="**Звернення щодо незаконного переслідування громадських активістів**" open="0" style="2"\]

**Президенту України** В.Ф.ЯНУКОВИЧУ

**Голові Верховної Ради України** В.В.РИБАКУ

**Генеральному прокурору України** В.П. ПШОНЦІ

**Міністру внутрішніх справ України** В.Ю.ЗАХАРЧЕНКО

**Народним депутатам України**

Звертаємося до Вас у зв'язку із незаконним кримінальним переслідуванням громадських активістів Максима та Костянтина ЛАЦИБИ. Викладені нижче обставини справи дають підстави стверджувати, що відкрите кримінальне провадження є нічим іншим як політично вмотивованим переслідуванням за активну громадську діяльність, зокрема – за участь у мітингу під Межигір'ям, що є неприпустимим в жодній цивілізованій та демократичній країні.

Протягом травня-липня 2013 року Максиму та Костянтину ЛАЦИБІ неодноразово дзвонили та приходили додому слідчі Броварського та Бориспільського відділку міліції у зв'язку із відкриттям кримінальних проваджень щодо пограбування автомобілів. Нібито у розпорядженні міліції є відео, де зафіксовано автомобіль, на якому грабіжники поїхали з місця пограбування, номери якого схожі на номери автомобіля, який належить Максиму ЛАЦИБІ. Жодних доказів перебування автомобіля на місцях здійснення злочинів надано не було. Представники правоохоронних органів намагаються вилучити автомобіль, що створює ризики подальшої фальсифікації справи. Слідчий Броварського міського відділку міліції Гадайчук Сергій Олександрович намагався через тиск змусити Костянтина ЛАЦИБУ телефонувати по невідомому номеру для вирішення даної справи.

Ми вважаємо, що дане кримінальне провадження використовується виключно з метою перешкодити громадській діяльності Максима та Костянтина ЛАЦИБИ, на цьому показовому прикладі залякати усіх активістів для придушення громадської активності, та дискредитувати їх в очах суспільства.

**З огляду на це вимагаємо**:

від Верховної Ради України ініціювати створення тимчасової слідчої комісії із розслідування переслідувань правоохоронними органами Максима та Костянтина ЛАЦИБИ та інших учасників мирного зібрання під Межигір'ям;

від Міністерства внутрішніх справ України та Генеральної прокуратури провести

розслідування законності та обґрунтованості провадження слідчих дій та притягнути винних

осіб до відповідальності.

Також звертаємося до представників громадськості, журналістів, адвокатів, громадських активістів та закликаємо до солідарних дій на захист один одного.

Максим Лациба – керівник Програми розвитку громадянського суспільства Українського незалежного центру політичних досліджень, один з провідних громадських експертів в

галузі законодавства для громадянського суспільства. Ініціатор цілої низки законів, спрямованих на розбудову громадянського суспільства, серед яких Закон України "Про громадські об'єднання", Закон України "Про доступ до публічної інформації", "Про благодійну діяльність і благодійні організації" тощо.

Kостянтин Лациба – працює експертом в Українському незалежному центрі політичних

досліджень та займається розвитком громадських організацій та побудовою громадських мереж. Активіст політичної партії Демократичний Альянс.

**Організації, що підтримали звернення:**

1\. Харківська правозахисна група 2. Центр Громадянських Свобод 3. Українська Гельсінська спілка з прав людини 4. Фонд "Демократичні ініціативи" ім. Ілька Кучеріва, Ірина Бекешкіна 5. Громадянський рух Відсіч 6. Український незалежний центр політичних досліджень, Костянтин Михайличенко 7. Центр UA, Олег Рибачук 8. Transparency International Ukraine, Олексій Хмара 9. Центр Політичних Студій та Аналітики, Віктор Таран 10. Центр Протидії Корупції, Віталій Шабунін 11. Комітет виборців України, Олександр Черненко 12. Інтерньюз-Україна, Костянтин Квурт 13. "Не будь байдужим!", Оксана Левкова 14. Центр політико-правових реформ 15. Центр інформації про права людини 16. Регіональний центр громадського представництва "Життя", Ганна Гопко 17. Інститут медіа права, Ігор Розкладай 18. Донецька обласна організація ВГО "Комітет виборців України", Сергій Ткаченко 19. Закарпатський Громадський Центр, Володимир Феськов 20. Фундація "Відкрите суспільство", Леся Шевченко 21. ГО "Воля ХХІ", Назар Обідзінський 22. Рівненська обласна організація Всеукраїнської громадської організації "Громадянська мережа "ОПОРА" 23. Львівська обласна організація Всеукраїнської громадської організації "Громадянська мережа "ОПОРА" 24. Чернівецька обласна організація Всеукраїнської громадської організації "Громадянська мережа "ОПОРА" 25. Інформаційний центр "Майдан Моніторинг" 26. Центр громадської адвокатури 27. Херсонська обласна організація Комітету виборців України 28. ГО "Територія успіху", М. Кіровоград, Дуднік Інга 29. Проект "Без Кордонів" Центру "Соціальна Дія" 30. Центр громадянського представництва "Життя"

**Особисто підтримали звернення:**

1\. Ярослав Грицак, професор Украінського Католицького Університету 2. Володимир Щербаченко, Східноукраїнський центр громадських ініціатив 3. Ігор Когут, Лабораторія законодавчих ініціатив 4. Вікторія Сюмар, громадська ініціатива ВОЛЯ 5. Олена Джеджора Український Католицький Університет Керівник відділу міжнародних академічних зв'язків 6. Квятковський Андрій Сафронович, Львівська міська ГО "Західна аналітична група" (також представляю сайт zbruch.eu). 7. Костянтин Ковалишин, графічний дизайнер 8. Мирослав Маринович, колишній політв'язень 9. Дмитро Котляр, юрист 10. Роман Кульчинський, головний редактор TEXTY.org.ua 11. Максим Плешко, голова Асоціації власників квартир Ірпеня 12. Володимир Дубровський, CASE Україна 13. Роман Головенко, ГО "Інститут масової інформації" 14. Ольга Галабала, юрист 15. Борис Кушнірук, громадський діяч 16. Ганна Рожкова, громадський діяч 17. Дмитро Сінченко, громадський діяч 18. Наталя Соколенко, журналіст 19. Олексій Антонюк, голова Правління Організації роботодавців "Усім Миром" 20. Олексій Кляшторний, Громадське Об"єднання"Українська Справа" 21. Олександра Коваль, президент ГО "Форум видавців" 22. Тарас Плахтій, Голова ГО "Центр розвитку української культури та самоорганізації" 23. Алла Волошина, громадський діяч 24. Юрій Луканов, Незалежна медіа-профспілка України 25. Ольга Айвазовська, ВГО Громадянська мережа ОПОРА 26. Наталя Беліцер, Інститут демократії імені Пилипа Орлика 27. Володимир Ханас, Адаптаційний чоловічий центр, Тернопіль 28. Олександра Дворецька,Кримський правозахисний центр "Дія" 29. Сергій Буров, громадська організація М'АРТ 30. Олексій Свєтіков, Луганське обласне відділення Комітету виборців України 31. Директор Еколого-культурного центру "Бахмат" В.Березін, Донецькая область 32. Денис Гетьман, м. Артемівськ, Донецька область 33. Тарас Возняк, політолог, Львів 34. Микола Рябчук, публіцист\[/spoiler\]

<iframe src="//www.youtube.com/embed/Q_sQMJiEeII" height="315" width="420" allowfullscreen frameborder="0"></iframe>

Також Василь Гацько зауважив, що справа проти братів Лациб вже днями стане предметом обговорення на міжнародному рівні, що може негативно відобразитись на перспективах України напередодні підписання Угоди про асоціацією з ЄС. Зі слів Гацька, після цього слідчі змінили власну поведінку по відношенню до допитуваних у справі.

_**«Маєш право знати» уважно стежитиме за подальшим розвитком подій та повідомлятиме останні новини на сторінках нашого сайту.**_
