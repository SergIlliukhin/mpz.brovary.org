---
title: "Відкриті засідання броварської міськради блокують від журналістів. Прокурор мовчить.  ВІДЕО"
date: 2012-02-20
categories: 
  - "video"
tags: 
  - "andriyevskyj"
  - "brovary"
  - "vidkrita-sesiya"
  - "vibir-redaktsiyi"
  - "garnyk"
  - "dyachenko"
  - "kachor"
  - "novini"
  - "svoboda-slova"
  - "sdobnyakova"
  - "tisk-na-zhurnalistiv"
---

![Журналістів не пропускають на сесію](https://mpz.brovary.org/wp-content/uploads/2012/02/title_block1.jpg "Журналістів не пропускають на сесію")

Невідомі люди в формі працівників міліції всупереч закону не пустили журналістів на відкрите засідання Броварської міської ради. Присутній при цьому прокурор жодним чином не реагував на правопорушення, а міліція не прибула на виклик. <!--more-->

16 лютого під час відкритого пленарного засідання 19-ої сесії Броварської міської ради невідомі люди у формі міліціонерів заблокували вхід на другий поверх будівлі Броварської міської ради, де в цей час відбувалось засідання. Журналістів, котрі намагались потрапити на сесію, всупереч закону не допускали в залу, де відбувалось засідання.

\[caption id="attachment\_1249" align="alignleft" width="198" caption="Клавдія Сдобнякова, яка керувала блокуванням приміщення міської ради"\][![Клавдія Сдобнякова, яка керувала блокуванням приміщення міської ради](https://mpz.brovary.org/wp-content/uploads/2012/02/sdob1.jpg "Клавдія Сдобнякова, яка керувала блокуванням приміщення міської ради")](https://mpz.brovary.org/wp-content/uploads/2012/02/sdob1.jpg)\[/caption\]

Як можна побачити на відео, котре вдалося відзняти на місці подій, діями псевдоміліціонерів керувала **Клавдія Борисівна Сдобнякова** – директор комунального підприємства «Бровариінвестбуд», котра, щоправда, представлялась радником міського голови. Фізично відштовхуючи журналістів від дверей, Сдобнякова посилалась **на ст. 17 регламенту Броварської міської ради**, зазначаючи, що на відкрите засідання не можуть потрапити журналісти без акредитації. Проте **Закон України «Про інформацію»** чітко вказує, що відсутність акредитації не може бути підставою в не допуску журналістів на відкриті сесії (ст. 26) – саме на діюче законодавство посилались журналісти, зазначаючи, що Закон України має вищу юридичну силу, ніж регламент Броварської міської ради. Більше того, обов'язкова реєстрація або акредитація журналістів на відкриті засідання міськради не вимагається навіть регламентом броварської міської ради, на який посилалась Сдобнякова.

<iframe src="http://www.youtube.com/embed/-p7IRNU_Ne4" frameborder="0" width="560" height="315"></iframe>

На сесію також прибув Броварський міськрайонний прокурор **Микола**

\[caption id="attachment\_1250" align="alignright" width="236" caption="Прокурор Микола Гарник"\][![Прокурор Микола Гарник](https://mpz.brovary.org/wp-content/uploads/2012/02/garnyk1.jpg "Прокурор Микола Гарник")](https://mpz.brovary.org/wp-content/uploads/2012/02/garnyk1.jpg)\[/caption\]

**Гарник.** Журналісти звернулись до прокурора з проханням забезпечити їхнє право бути присутнім на сесії та припинити незаконне перешкоджання журналістській діяльності з боку невідомих осіб у формі правоохоронців. Проте прокурор на це жодним чином не відреагував, мовчки зайшовши на сесію. Так само проігнорували факт правопорушення інші депутати, котрі в той момент проходили до приміщення, зокрема **депутати від партії «Фронт Змін»** та голова Громадської ради при броварському міськвиконкомі, депутат від партії «Зелені» **Вадим Андрієвський.**

На вимогу журналістів представитись, люди у формі відмовлялись продемонструвати свої посвідчення, а побачивши, що їх знімають на камеру, ховались по закутках коридору. Пізніше, коли журналіст Андрій Качор спробував потрапити до приміщення у момент, коли двері ненадовго відчинились, один з них таки продемонстрував службове посвідчення на ім’я **Лисковича Артема Михайловича**, помічника дільничного.

Дзвінки на номер 102 та в чергову частину місцевого відділку міліції результату не давали: на «102» постійно було зайнято, а в черговій частині ніхто не брав слухавку. Пізніше журналістам таки вдалось додзвонитись на номер «102» і попросити правоохоронців прибути до міськради, щоб ті склали протокол про факт правопорушення і забезпечили права журналістів бути присутніми на відкритій сесії міськради. Проте на тому кінці дроту повідомили, що «нічим не можуть допомогти».

З огляду на це, журналісти **Андрій Качор** та **Аліна Дяченко** склали акт про встановлення факту правопорушення та долучили його копію до заяви про злочин, котра в той же день була подана до міліції. Зараз журналісти готують скаргу до обласної прокуратури про незаконне перешкоджання журналістській діяльності та неправомірні дії броварських правоохоронців.

**Довідки для ЗМІ за телефонами:**

Андрій Качор (068) 125 30 81

Аліна Дяченко (067) 962 98 06
