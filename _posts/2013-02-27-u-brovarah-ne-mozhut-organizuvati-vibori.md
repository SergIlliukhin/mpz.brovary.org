---
title: "У Броварах не можуть організувати вибори"
date: 2013-02-27
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "vibori"
  - "gritsay"
  - "novini"
  - "okrug-20"
  - "promizhni-vibori"
  - "tvk"
  - "torgmash"
coverImage: "wp-content/uploads/2013/02/383622379.jpg"
---

[![383622379](https://mpz.brovary.org/wp-content/uploads/2013/02/383622379.jpg)](https://mpz.brovary.org/wp-content/uploads/2013/02/383622379.jpg)Броварська міська виборча комісія не здатна зібратись на власне засідання, аби призначити дату обов’язкових проміжних виборів в 20-му окрузі на Торгмаші. Про це журналісту «Маєш право знати» повідомив голова броварської ТВК **Олександр Грицай.**

Як запевнив Грицай, з його боку були вжиті всі можливі заходи, аби організувати засідання комісії, проте члени ТВК досі не можуть зібрати кворум. «_Це не мої люди, друзі чи родичі, тому я не можу змусити їх зібратись на засідання_», - заявив голова комісії в телефонній розмові. У зв’язку із цим Грицай порадив звертатись безпосередньо до ЦВК, аби та взяла ситуацію під контроль та власним рішенням призначила дату проміжних виборів у Броварах, які згідно з законом мали відбутись ще наприкінці січня.

У свою чергу «Маєш право знати» вже підготувало відповідну скаргу до Центральної виборчої комісії, в якій звертає увагу [на безпорадність броварської ТВК](https://mpz.brovary.org/u-brovarah-vlada-zrivaye-vibori-v-miskradu/) та заявляє про необхідність організації довиборів на Торгмаші на найвищому рівні.

 [![Звернення в ЦВК щодо виборів на Торгмаші_1](https://mpz.brovary.org/wp-content/uploads/2013/02/Zvernennya-v-TSVK-shhodo-viboriv-na-Torgmashi_1.jpg)](https://mpz.brovary.org/wp-content/uploads/2013/02/Zvernennya-v-TSVK-shhodo-viboriv-na-Torgmashi_1.jpg)

[![Звернення в ЦВК щодо виборів на Торгмаші_2](https://mpz.brovary.org/wp-content/uploads/2013/02/Zvernennya-v-TSVK-shhodo-viboriv-na-Torgmashi_2.jpg)](https://mpz.brovary.org/wp-content/uploads/2013/02/Zvernennya-v-TSVK-shhodo-viboriv-na-Torgmashi_2.jpg)

Нагадаємо, що питання про призначення проміжних виборів в 20-му виборчому округу Броварів постало після перемоги міського депутата Різаненка на парламентських виборах 28 жовтня, після чого в броварській міськраді з’явилось вакантне місце 42-го депутата.

Раніше повідомлялось, що засідання броварської виборчої комісії постійно [зривалось](https://mpz.brovary.org/miska-viborcha-komisiya-trichi-probuvala-zibratis-shhob-priznachiti-vibori-na-torgmashi-bezrezultatno/) через відсутність на території України її голови Олександра Грицая.
