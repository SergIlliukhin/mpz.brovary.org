---
title: "Благодійний фонд «Інна» запрошує онкохворих броварчан на безкоштовну реабілітацію"
date: 2017-04-26
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "blagodijnyj-fond-inna"
  - "brovary"
  - "vibir-redaktsiyi"
  - "novini"
  - "onkohvori"
  - "rak"
coverImage: "wp-content/uploads/2017/04/SAM_8357.jpg"
---

**Благодійний фонд допомоги онкохворим** [**«Інна»**](http://fond-inna.org/)**, який [діє в Броварах](https://mpz.brovary.org/brovarskyj-blagodijnyj-fond-inna-dopomagaye-onkohvorym-borotys-zi-smertelnoyu-nedugoyu/)  уже 3 роки, організовує для онкохворих мешканців міста чергову поїздку на безкоштовну реабілітацію. Наразі відбувається набір у три групи, які поїдуть на оздоровлення у травні, серпні та вересні цього року.**

_«Реабілітація для онкохворих не менш важлива, ніж саме лікування_, - каже засновниця  Благодійного фонду допомоги онкохворим «Інна» та його президентка **Людмила** **Магура. –** _Та в Україні хворим на рак відсутня належна державна підтримка. І судячи з усього_ _держава ще не скоро створить всі необхідні умови для повернення онкохворих до повноцінного життя__. Тому наш фонд вирішив самотужки робити перші кроки в напрямку оздоровлення підопічних фонду, і завдяки підтримці з міського бюджету минулого року вдалося втілити в життя першу в Україні пілотну програму реабілітації»._

У рамках цієї програми **10** онкохворих броварчан [пройшли системне оздоровлення](https://mpz.brovary.org/u-brovarah-realizuvaly-pershu-v-ukrayini-pilotnu-programu-reabilitatsiyi-onkohvoryh/) в одному із санаторіїв Київщини. Для цього в 2016 році депутати Броварської міськради [виділили](https://mpz.brovary.org/18-ta-sesiya-brovarskoyi-miskoyi-rady-rishennya-pryjmaye-sformovana-bilshist-hto-proty/) 42 тис грн. Цьогоріч сума на реабілітацію онкохворих містян зросла майже в 7 разів і склала **280 тис грн**. (Усього на лікувавання тяжкохворих було виділено [**580 тис грн**](http://onedrive.live.com/?authkey=%21AGwigDTVQGrsVz0&cid=76CC13A1B9E773BD&id=76CC13A1B9E773BD%213861&parId=76CC13A1B9E773BD%213857&o=OneUp)). За ці кошти в 2017 році  Благодійний фонд «Інна» планує оздоровити **50** броварчан, які пройшли лікування від важкого недугу.

Перша група з **9** підопічних фонду з 24 квітня вже проходить оздоровлення в лікувально-реабілітаційному центрі ім. Гуца, що  в с. Капітанівка Києво-Святошинського району.

[![](https://mpz.brovary.org/wp-content/uploads/2017/04/5-4.jpg)](https://mpz.brovary.org/wp-content/uploads/2017/04/5-4.jpg)

[![](https://mpz.brovary.org/wp-content/uploads/2017/04/DSC_0034.jpg)](https://mpz.brovary.org/wp-content/uploads/2017/04/DSC_0034.jpg)

\[caption id="attachment\_69585" align="aligncenter" width="600"\][![](https://mpz.brovary.org/wp-content/uploads/2017/04/DSC_0038.jpg)](https://mpz.brovary.org/wp-content/uploads/2017/04/DSC_0038.jpg) Реабілітаційний центр ім. Гуца, с. Капітанівка\[/caption\]

Саме там протягом двох тижнів броварчани, хворі на рак, і будуть відновлювати своє здоров’я після виснажливого лікування. 14 днів підопічні Фонду під постійним медичним наглядом відвідуватимуть заняття із лікувальної фізкультури, тренажерну залу, плаватимуть у басейні, отримуватимуть фіто- і ароматерапію, відпочиватимуть у кімнаті релаксу.

Обов’язковою складовою реабілітації є і психологічна підтримка. Протягом усього курсу реабілітації підопічних фонду супроводжуватиме психотерапевт, психоонколог, автор книги із психоонкології «Канцерогенный ум. Психосоматические механизмы рака» **Владислав Матреницький**. Передбачено проведення з пацієнтами безкоштовних як групових занять, так й індивідуальна робота. Перевезення підопічних фонду до місця реабілітації та у зворотному напрямку на благодійній основі забезпечує броварський перевізник - фірма «Автопас-К».

Поїздку на реабілітацію наступних двох груп заплановано у **травні, серпні** та **вересні**. Наразі Благодійний фонд «Інна» приймає заявки на оздоровлення  від броварчан, яким поставлено діагноз «рак» незалежно від дати. Телефони для довідки: **067** **78** **89** **433** та **093 240 14 12****.**

Нагадаємо: у 2017 році в рамках міської програми «З турботою про кожного» на [безкоштовні ліки](http://onedrive.live.com/?authkey=%21ABfhq497gpzrCUM&cid=76CC13A1B9E773BD&id=76CC13A1B9E773BD%213858&parId=76CC13A1B9E773BD%213857&o=OneUp) онкохворим депутати [виділили](http://onedrive.live.com/?authkey=%21ADsAeNOGgrOfSlg&cid=76CC13A1B9E773BD&id=76CC13A1B9E773BD%212180&parId=76CC13A1B9E773BD%212178&o=OneUp) **300 тис грн**. Наркотичні анальгетики за рецептом лікаря (і сімейного також) можна **безкоштовно** придбати [в одній із аптек](http://fond-inna.org/novosti/601-polnyy-spisok-aptek-v-kotorye-obespechivayut-narkoticheskimi-analgetikami.html) столичного комунального підприємства «Фармація». Найближчі аптеки знаходяться у столиці за адресами: аптека №113, вул. Гагаріна 2/35, тел.: 558-17-36 та аптека № 79, вул. Перова, 15, тел.: 540-50-60.

 **Фото - надані фондом "Інна"**
