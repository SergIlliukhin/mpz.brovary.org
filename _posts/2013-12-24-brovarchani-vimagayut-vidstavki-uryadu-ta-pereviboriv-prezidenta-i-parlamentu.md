---
title: "Броварчани вимагають відставки уряду та перевиборів Президента і парламенту"
date: 2013-12-24
author: 
  username: "aleechka"
  display_name: "Аліна Дяченко"
tags: 
  - "yevromaydan"
  - "brovary"
  - "viche"
  - "vibir-redaktsiyi"
  - "maydan"
  - "maydan-svobodi"
  - "narodne-viche"
  - "novini"
  - "shevchuk"
  - "simutin"
  - "svoboda"
  - "udar"
  - "cherednik"
coverImage: "wp-content/uploads/2013/12/Viche-Brovari-07.jpg"
---

**[![Віче Бровари 07](https://mpz.brovary.org/wp-content/uploads/2013/12/Viche-Brovari-07.jpg)](https://mpz.brovary.org/wp-content/uploads/2013/12/Viche-Brovari-07.jpg)Бровари стали одним з небагатьох міст Київської області, де громада активно висловилась на підтримку Євромайдану. Минулої суботи, 21 грудня, на центральній площі міста – Майдані Свободи – кілька сотень броварчан зібрались на Народне Віче. Приводом для зборів стала відмова міської влади від проведення позачергової сесії, на якій депутати мали від імені всієї громади виразити свою позицію щодо подій у країні. Зрозумівши, що міські обранці планують відмовчатись та не готові відображати думку своїх виборців, нещодавно створений у Броварах Штаб національного супротиву закликав громадян висловитись самим. Щоправда, на самому Народному Віче говорили переважно політики й члени партій, які його організували, і лиш наприкінці слово дали кільком звичайним учасникам мітингу.**

Мирне зібрання броварчан розпочалось зі спільного виконання державного гімну України. Після цього слово взяв голова броварського «УДАРу» **Роман Сімутін**. Він пояснив, що це Віче було скликане, щоб засвідчити єдність – єдність не лише з Майданом у Києві, а й з усім українським народом. Про підтримку ідей та вимог Майдану говорили й інші виступаючі: голова броварського районного осередку «Свободи» **Олег Шевчук**, голова фракції «УДАР» у Броварській міськради, депутат  **Юрій Чередник**, народні депутати від партії «Свобода» **Юрій Сиротюк, Олег Гелевей** та **Юрій Михальчишин**, а також музиканти, які зголосились виступити на зібранні.

[![Віче Бровари 24](https://mpz.brovary.org/wp-content/uploads/2013/12/Viche-Brovari-24.jpg)](https://mpz.brovary.org/wp-content/uploads/2013/12/Viche-Brovari-24.jpg)

[![Віче Бровари 02](https://mpz.brovary.org/wp-content/uploads/2013/12/Viche-Brovari-02.jpg)](https://mpz.brovary.org/wp-content/uploads/2013/12/Viche-Brovari-02.jpg)

[![Віче Бровари 10](https://mpz.brovary.org/wp-content/uploads/2013/12/Viche-Brovari-10.jpg)](https://mpz.brovary.org/wp-content/uploads/2013/12/Viche-Brovari-10.jpg)

[![Віче Бровари 06](https://mpz.brovary.org/wp-content/uploads/2013/12/Viche-Brovari-06.jpg)](https://mpz.brovary.org/wp-content/uploads/2013/12/Viche-Brovari-06.jpg)

[![Віче Бровари 09](https://mpz.brovary.org/wp-content/uploads/2013/12/Viche-Brovari-09.jpg)](https://mpz.brovary.org/wp-content/uploads/2013/12/Viche-Brovari-09.jpg)

Також у партії «УДАР» підготували текст резолюції Народого Віче, яке зі сцени зачитав координатор Штабу національного спротиву **Андрій Качор.** Документ було одноголосно підтримано учасниками мітингу. Серед основних вимог громади Броварів – негайна відставка уряду Азарова та призначення нового, розпуск Верховної Ради та призначення перевиборів, припинення репресій проти громадських та політичних активістів та притягнення до відповідальності карателів спецзагону «Беркут», відставка Януковича і перевибори Президента, а також негайне проведення позачергової сесії міської ради, під час якої мер і броварські обранці повинні розглянути дану резолюцію.

[![Віче Бровари 12](https://mpz.brovary.org/wp-content/uploads/2013/12/Viche-Brovari-12.jpg)](https://mpz.brovary.org/wp-content/uploads/2013/12/Viche-Brovari-12.jpg)

[![Віче Бровари 13](https://mpz.brovary.org/wp-content/uploads/2013/12/Viche-Brovari-13.jpg)](https://mpz.brovary.org/wp-content/uploads/2013/12/Viche-Brovari-13.jpg)

[![Резолюція Віче 1](https://mpz.brovary.org/wp-content/uploads/2013/12/Rezolyutsiya-Viche-1.jpg)](https://mpz.brovary.org/wp-content/uploads/2013/12/Rezolyutsiya-Viche-1.jpg)[![Резолюція Віче 2](https://mpz.brovary.org/wp-content/uploads/2013/12/Rezolyutsiya-Viche-2.jpg)](https://mpz.brovary.org/wp-content/uploads/2013/12/Rezolyutsiya-Viche-2.jpg)

Протягом півтори години на імпровізованій сцені біля сонячного годинника з полум’яними промовами виступило чимало депутатів та партійців. Виступи окремих з них тривали по 15 хвилин. У результаті – на момент, коли слово почали надавати звичайним громадянам, на Майдані Свободи залишились лише найстійкіші броварчани. Слід також сказати, що серед прапорів, які майоріли на мітингу, українських стягів було помітно менше, ніж партійної символіки. Прикметно, що були лише прапори «УДАРу» та «Свободи». Вочевидь, броварські партійці «Батьківщини» вирішили не брати участі у цьому зібранні.

[![Віче Бровари 05](https://mpz.brovary.org/wp-content/uploads/2013/12/Viche-Brovari-05.jpg)](https://mpz.brovary.org/wp-content/uploads/2013/12/Viche-Brovari-05.jpg)

[![Віче Бровари 20](https://mpz.brovary.org/wp-content/uploads/2013/12/Viche-Brovari-20.jpg)](https://mpz.brovary.org/wp-content/uploads/2013/12/Viche-Brovari-20.jpg)

![Віче Бровари 16](https://mpz.brovary.org/wp-content/uploads/2013/12/Viche-Brovari-16.jpg)

[![Віче Бровари 23](https://mpz.brovary.org/wp-content/uploads/2013/12/Viche-Brovari-23.jpg)](https://mpz.brovary.org/wp-content/uploads/2013/12/Viche-Brovari-23.jpg)

Завершилось Віче також виконанням державного гімну. Важко сказати, чи почули люди, що прийшли на мітинг, відповіді на запитання «що робити далі?», проте у будь-якому разі найактивніші броварські прихильники Євромайдану зібрались разом й гуртом висловили свою підтримку європейським цінностям, заявивши про бажання жити у справедливій та  правовій державі без корупції. Чи відреагує міська влада на цей захід та чи почує вимоги своїх громадян, покаже час та те, чи скличе мер Сапожко найближчим часом позачергову сесію.

[![Віче Бровари 21](https://mpz.brovary.org/wp-content/uploads/2013/12/Viche-Brovari-21.jpg)](https://mpz.brovary.org/wp-content/uploads/2013/12/Viche-Brovari-21.jpg)

[![Віче Бровари 22](https://mpz.brovary.org/wp-content/uploads/2013/12/Viche-Brovari-22.jpg)](https://mpz.brovary.org/wp-content/uploads/2013/12/Viche-Brovari-22.jpg)

[![Віче Бровари 07](https://mpz.brovary.org/wp-content/uploads/2013/12/Viche-Brovari-07.jpg)](https://mpz.brovary.org/wp-content/uploads/2013/12/Viche-Brovari-07.jpg)

**Фото - Миколи Кожемяки**
