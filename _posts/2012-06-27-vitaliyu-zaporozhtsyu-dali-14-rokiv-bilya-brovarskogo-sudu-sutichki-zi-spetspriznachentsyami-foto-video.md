---
title: "Віталію Запорожцю дали 14 років, біля броварського суду сутички зі спецпризначенцями. ФОТО, ВІДЕО"
date: 2012-06-27
author: 
  username: "kachor"
  display_name: "Андрій Качор"
categories: 
  - "video"
  - "aktsiyi-zahodi"
tags: 
  - "vitaliy-zaporozhets"
  - "vibir-redaktsiyi"
  - "novini"
  - "simonenko"
  - "sud"
  - "sutichki"
  - "hartanovich"
coverImage: "wp-content/uploads/2012/06/DSC_5687.jpg"
---

[![](https://mpz.brovary.org/wp-content/uploads/2012/06/DSC_5687.jpg "Сутички біля Броварського суду 27.06.2012")](https://mpz.brovary.org/wp-content/uploads/2012/06/DSC_5687.jpg)Жорсткими сутичками мітингувальників зі спецзагонами МВС закінчилось сьогоднішнє засідання Броварського суду по справі Віталія Запорожця. За попередніми даним чотирьох людей затримано.

Рішенням Броварського міжрайонного суду, Віталія Запорожця за вбивство дільничного міліціонера села Семиполки Миколи Симоненка засуджено до 14 років ув'язнення. Термін рахуватимуть з 6 вересня 2011 року. Суддя зазначила, що Запорожець в момент скоєння злочину був в стані алкогольного сп'яніння (проте міг давати оцінку своїм діям), а вбитий Симоненко навпаки - тверезий. Це категорично заперечує сторона захисту та більшість свідків.  Протягом судового процесу суд відхиляв майже усі клопотання адвоката засудженого та не брав до уваги низку доказів, на яких наполягала сторона захисту.

Після оголошення вироку близько 70 протестувальників, що зібрались біля приміщення суду на підтримку Віталія Запорожця, організували мітинг, де кілька людей пообіцяли повторити "подвиг Запорожця", якщо на власному досвіді стикнуться з міліцейським свавіллям. Нагадаємо, що більшість односельців Запорожця звинувачують загиблого міліціонера Симоненка у постійних знущаннях над людьми, зокрема в побитті мешканців села, здирництві та зґвалтуваннях дівчат.  Селяни збирали кошти на адвоката Віталію Запорожцю та вважають його вчинок правильним.

[![](https://mpz.brovary.org/wp-content/uploads/2012/06/DSC_5675.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5675.jpg)[![](https://mpz.brovary.org/wp-content/uploads/2012/06/DSC_56871.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_56871.jpg)[![](https://mpz.brovary.org/wp-content/uploads/2012/06/DSC_5694.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5694.jpg)[![](https://mpz.brovary.org/wp-content/uploads/2012/06/DSC_5696.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5696.jpg)[![](https://mpz.brovary.org/wp-content/uploads/2012/06/DSC_5697.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5697.jpg)[![](https://mpz.brovary.org/wp-content/uploads/2012/06/DSC_5704.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5704.jpg)[![](https://mpz.brovary.org/wp-content/uploads/2012/06/DSC_5707.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5707.jpg)[![](https://mpz.brovary.org/wp-content/uploads/2012/06/DSC_5714.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5714.jpg)[![](https://mpz.brovary.org/wp-content/uploads/2012/06/DSC_5716.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5716.jpg)[![](https://mpz.brovary.org/wp-content/uploads/2012/06/DSC_5718.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5718.jpg)[![](https://mpz.brovary.org/wp-content/uploads/2012/06/DSC_5723.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5723.jpg)[![](https://mpz.brovary.org/wp-content/uploads/2012/06/DSC_5725.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5725.jpg)[![](https://mpz.brovary.org/wp-content/uploads/2012/06/DSC_5726.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5726.jpg)[![](https://mpz.brovary.org/wp-content/uploads/2012/06/DSC_5728.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5728.jpg)[![](https://mpz.brovary.org/wp-content/uploads/2012/06/DSC_5730.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5730.jpg)[![](https://mpz.brovary.org/wp-content/uploads/2012/06/DSC_5742.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5742.jpg)[![](https://mpz.brovary.org/wp-content/uploads/2012/06/DSC_5748.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5748.jpg)[![](https://mpz.brovary.org/wp-content/uploads/2012/06/DSC_5776.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5776.jpg)[![](https://mpz.brovary.org/wp-content/uploads/2012/06/DSC_5779.jpg "Сутички біля броварського суду 27.06.2012")](https://mpz.brovary.org/wp-content/uploads/2012/06/DSC_5779.jpg)

За півгодини після оголошення суддівського рішення, частина протестувальників заблокувала виїзд із суду, аби перешкодити вивезенню засудженого Запорожця. У відповідь з-за воріт суду вийшов спецзагін МВС, який силою почав виштовхувати людей прямо на проїжджу частину, де в той час відбувався жвавий рух транспорту. В процесі спецпризначенці використовували гумові кийки, людей волочили по асфальту, постраждали також жінки. Заступник начальника броварської міліції Руслан Хартанович особисто затримав кілька мітингувальників, яких спецпризначенці затягли за ворота суду.

<iframe src="http://www.youtube.com/embed/ZleLcE_oyzw" frameborder="0" width="560" height="315"></iframe>

Після кількох хвилин сутички, правоохоронці зачинились за ворітьми суду, проте мітингувальники спробували зламати ворота, аби звільнити затриманих. Наразі доля затриманих невідома. "Маєш право знати" стежитиме за подальшим перебігом подій.
