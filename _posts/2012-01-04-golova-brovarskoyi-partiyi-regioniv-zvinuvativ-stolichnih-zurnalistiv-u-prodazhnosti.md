---
title: "Радник Прем'єр-Міністра України звинуватив столичних журналістів у продажності"
date: 2012-01-04
author: 
  username: "pravoZnaty"
  display_name: "Маєш право знати"
tags: 
  - "vikanov"
  - "ekta"
  - "miska-rada"
  - "novini"
  - "sapozhko"
  - "fedorenko"
  - "fesko"
---

![](https://mpz.brovary.org/wp-content/uploads/2012/01/Федоренко-Бровари-Партія-Регіонів.jpg "Федоренко Бровари Партія Регіонів")Під час 17-ої сесії Броварської міської ради 29 грудня 2011 р. радник Прем'єр-Міністра України, депутат міської ради, голова броварської організації Партії Регіонів, власник ПП "Феско" **Сергій Миколайович Федоренко** не зміг надати відповідь журналістам загальноукраїнських телеканалів СТБ, Новий, TVI, CITI на найгостріші питання стосовно <!--more-->[виділення земельної ділянки для ПП "Феско" у Парку Перемога](https://mpz.brovary.org/novini/yak-brovarski-regionali-parkovu-zonu-zahopluvali/ "Як броварські регіонали паркову зону захоплювали").

Замість цього пан Федоренко звернувся до депутатів зі словами: _"Я пропоную депутатам, які сьогодні вводять в оману людей - ці кошти, які вони спрямовують **на купівлю каналів**..."_

Обурені журналісти попросили пояснень стосовно того, кого саме з них було куплено? Пан Федоренко дуже розгубився, почав розповідати, що мав на увазі когось іншого, не присутніх журналістів і т.ін.

На конкретне питання Наталі Соколенко (СТБ): _"Так скажіть, куплені журналісти чи не куплені?"_ лідер нашої броварської Партії Регіонів вирішив ухилитися: **"Це не є питання моєї компетенції!"**

**Відео каналу TVI**

<iframe width="480" height="360" src="http://www.youtube.com/embed/n_qJAP1iBuM" frameborder="0" allowfullscreen></iframe>

**А ось повний варіант цього моменту без монтажу**

<iframe width="480" height="360" src="http://www.youtube.com/embed/Oqb9YT-2PM0" frameborder="0" allowfullscreen></iframe>

До речі, якщо вже мова зайшла про продажних журналістів... Ввечері 03.01.2012 у ефірі телеканалу ЕКТА транслювали відеозапис 17-го сесійного засідання Броварської міської ради. Мені було цікаво подивитися: покажуть наші журналісти повну версію подій чи виріжуть неприємні для "регіоналів" моменти? Виявилось, що до уваги громадськості із прес-конференції показали лише вступне слово пана Федоренка та декілька питань, а **"незручні" питання, які задавали журналісти, "випадково" були вирізані**!

Ось шматок відеозапису: ніби за помахом чарівної палички на 00:06 секунді камера переноситься з пана Федоренка на пана Сапожка, а далі - депутат Федоренко, не попрощавшися з журналістами, вже тихенько сидить за столом, а журналісти вже стоять посеред зали, заслуховуючи депутата Віканова, який розповідає страшну історію про тополі, які він власноруч зрізав! Справжні чарівники наші оператори з ЕКТИ, чи не так? :)

<iframe width="480" height="360" src="http://www.youtube.com/embed/Dvm88nblkzc" frameborder="0" allowfullscreen></iframe>
