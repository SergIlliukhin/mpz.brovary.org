---
title: "Молоді та технічні кандидати або Виборча гра в \"Чапаєва\" в 97 окрузі"
date: 2014-10-01
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "vibori-2014"
  - "ovk-97"
  - "okrug-97"
  - "oleg-kishhuk"
  - "parlamentski-vibori-2014"
  - "tehnichni-kandidati"
coverImage: "wp-content/uploads/2012/08/bagato-kandidativ-.jpg"
---

**[![багато кандидатів+](https://mpz.brovary.org/wp-content/uploads/2012/08/bagato-kandidativ-.jpg)](https://mpz.brovary.org/wp-content/uploads/2012/08/bagato-kandidativ-.jpg)Отже, шахова дошка мажоритарного округу №97 фактично відкрита. Серед зареєстрованих в ЦВК фігур особливу увагу привертають [молоді кандидати](https://mpz.brovary.org/u-brovarskomu-viborchomu-okruzi-tsvk-zarayestruvala-shhe-5-kandidativ/), яким лише нещодавно "перевалило" за 20. Після побіжного аналізу їх аккаунтів в соцмережах та програм, опублікованих на сайті ЦВК, складається враження, що перед нами класичні технічні кандидати.**

**Таких кандидатів зареєстровано п'ятеро: [Олег Коломієць](https://www.cvk.gov.ua/pls/vnd2014/WP407?PT001F01=910&pf7201=9586) (1989 р.н.),  [Людмила Пінчук](https://www.cvk.gov.ua/pls/vnd2014/WP407?PT001F01=910&pf7201=9584) (1990 р.н.), [Анна Романченко](https://www.cvk.gov.ua/pls/vnd2014/WP407?PT001F01=910&pf7201=9994) (1993 р.н), [Анна Гоголіна](https://www.cvk.gov.ua/pls/vnd2014/WP407?PT001F01=910&pf7201=12982) (1991 р.н.) та [Олександр Стасюк](https://www.cvk.gov.ua/pls/vnd2014/WP407?PT001F01=910&pf7201=9614) (1991 р.н.). Лише двоє з них проживають на території  округу.**

Національний педагогічний університет Драгоманова став кузнею кандидатів у депутати у 97 окрузі. Принаймні, таке враження складається після перегляду сторінок цих 5 кандидатів у соцмережах. Кожен з них або закінчив педагогічний, або ще досі є студентом. Крім того, кандидати в депутати не приховують, що добре знають один одного, публікуючи спільні фотографії у себе на сторінках.

На виборах Президента в травні цього року наші журналісти зустріли одного з них – **Олександра Стасюка** –  в штабі броварської «Батьківщини», яким тоді керував Олег Кищук. Стасюк тоді представився прес-секретарем штабу.

Після призначення Кищука головою броварської райдержадміністрації Стасюк постійно супроводжував політика на відкритих заходах.

Схоже, тепер прес-секретар власника кінної ферми в Княжичах та кандидата в народні депутати виконує функцію його технічного кандидата, а щоб ефект був ще більший – запросив на цю роль своїх друзів та знайомих. Адже чим більше технічних кандидатів – тим більше місць у дільничних виборчих комісіях можна отримати. Після відповідного жеребкування та отримання квот в ДВК молоді мажоритарники, найімовірніше, знімуться з реєстрації.

Отже, знайомтесь - технічні кандидати Олега Кищука.

**Олександр Стасюк**. Закінчив НПУ імені Драгоманова. Народився на Волині, проживає в Калинівці Броварського району.

[![стасюк](https://mpz.brovary.org/wp-content/uploads/2014/09/stasyuk.jpg)](https://mpz.brovary.org/wp-content/uploads/2014/09/stasyuk.jpg)

**Людмила Пінчук.** Живе у Києві**, п**рацює вчителем геграфії в столичній гімназії. Однак педагогічна робота, мабуть, не дуже влаштовує Людмилу Пінчук. Може тому молода вчителька вирішила отримати депутатську недоторканість та спробувати пописати закони?

[![людмила пінчук](https://mpz.brovary.org/wp-content/uploads/2014/09/lyudmila-pinchuk.jpg)](https://mpz.brovary.org/wp-content/uploads/2014/09/lyudmila-pinchuk.jpg)

\[caption id="attachment\_29693" align="aligncenter" width="604"\][![Людмила Пінчук та Олександр Стасюк ](https://mpz.brovary.org/wp-content/uploads/2014/09/YeAaUdvPeKE.jpg)](https://mpz.brovary.org/wp-content/uploads/2014/09/YeAaUdvPeKE.jpg) Людмила Пінчук та Олександр Стасюк\[/caption\]

**Анна Романченко.** Наймолодша кандидатка-мажоритарниця в окрузі №97. До реєстрації в ЦВК Романченко [була в пошуках роботи](https://mail-attachment.googleusercontent.com/attachment/u/0/?ui=2&ik=f911253884&view=att&th=148c8cc489bc0cd4&attid=0.1&disp=inline&realattid=f_i0puk9o10&safe=1&zw&saduie=AG9B_P-PZH7HBPjYuNDNtJn4MAlB&sadet=1412147764421&sads=c4MnU4I9SBMaCvEeXyYSb6S8Ixc) за фахом журналіста-копірайтера, але потім видалила своє резюме із сайту work.ua.

[![романченко](https://mpz.brovary.org/wp-content/uploads/2014/10/romanchenko.jpg)](https://mpz.brovary.org/wp-content/uploads/2014/10/romanchenko.jpg)

В резюме крім всього іншого, зазначається досвід роботи продавцем-консультантом в одному з магазинів модного жіночого одягу.

В анкеті Анна Романченко зазначає: "завжди розвиваюсь, займаюсь саморозвитком та прагну більшого, невпинна жага знань та відкриття нових горизонтів".

Анна Романченко вже встигла стати на захист Олега Кищука, написавши обурливий коментар стосовно [інциденту, який стався на агітаційному заході кандидата.](https://mpz.brovary.org/de-zhavyu-u-prometeyi-batkivshhina-ta-kishhuk-pereymayut-dosvid-partiyi-regioniv/)

[![dhmYtDHY1CU](https://mpz.brovary.org/wp-content/uploads/2014/10/dhmYtDHY1CU.jpg)](https://mpz.brovary.org/wp-content/uploads/2014/10/dhmYtDHY1CU.jpg)

 

**Олег Коломієць.** Кандидат в депутати теж нещодавно навчався в педагогічному університеті. Також на сторінці зазначено, що мажоритарник раніше працював в магазині одягу "Ostin". Народився Коломієць на Полтавщині, мешкає у Броварах.

[![коломієць принт](https://mpz.brovary.org/wp-content/uploads/2014/10/kolomiyets-print.jpg)](https://mpz.brovary.org/wp-content/uploads/2014/10/kolomiyets-print.jpg)

[![коломієць](https://mpz.brovary.org/wp-content/uploads/2014/09/kolomiyets.jpg)](https://mpz.brovary.org/wp-content/uploads/2014/09/kolomiyets.jpg)

\[caption id="attachment\_29699" align="aligncenter" width="402"\][![коломієць стасюк](https://mpz.brovary.org/wp-content/uploads/2014/09/kolomiyets-stasyuk.jpg)](https://mpz.brovary.org/wp-content/uploads/2014/09/kolomiyets-stasyuk.jpg) Олег Коломієць та Олександр Стасюк - мажоритарники по округу №97\[/caption\]

**Анна Гоголіна.** У сторінці на Фейсбуці зазначається, що кандидатка працює в прокаті мопедів. Гоголіна теж, як не дивно, закінчила НПУ за спеціальністю "Політологія", дружить з наведеними вище кандидатами в соцмережах та поза ними.

[![гоголина скрин](https://mpz.brovary.org/wp-content/uploads/2014/10/gogolina-skrin.jpg)](https://mpz.brovary.org/wp-content/uploads/2014/10/gogolina-skrin.jpg)

\[caption id="attachment\_29698" align="aligncenter" width="451"\][![гоголина](https://mpz.brovary.org/wp-content/uploads/2014/09/gogolina.jpg)](https://mpz.brovary.org/wp-content/uploads/2014/09/gogolina.jpg) Анна Гоголіна\[/caption\]

Щоб стати кандидатом в депутати обов’язковою умовою є надання передвиборної програми, яку публікують на сайті ЦВК. Ознайомившись з обіцянками молодих політиків, склалось враження, що їх писала одна й та ж людина. Аж надто схожі між собою програми Олега Коломійця, Анни Романченко та Людмили Пінчук.

[![пінчук про](https://mpz.brovary.org/wp-content/uploads/2014/10/pinchuk-pro.jpg)](https://mpz.brovary.org/wp-content/uploads/2014/10/pinchuk-pro.jpg)

[![про романченко](https://mpz.brovary.org/wp-content/uploads/2014/10/pro-romanchenko.jpg)](https://mpz.brovary.org/wp-content/uploads/2014/10/pro-romanchenko.jpg)

[![прога кол](https://mpz.brovary.org/wp-content/uploads/2014/10/proga-kol.jpg)](https://mpz.brovary.org/wp-content/uploads/2014/10/proga-kol.jpg)

Про ці нові молоді імена в окрузі, ясна річ, ніхто нічого не чув і малоймовірно, що вони вестимуть виборчу агітацію, бо навряд чи мають на меті отримати депутатський мандат. Молоді «драгоманівці» зареєстровані як технічні кандидати, щоб отримати більшу кількість членів та спостерігачів у ДВК - така собі передвиборча гра в "Чапаєва" від штабу Кищука. Відтак ми знову стаємо свідками старих виборчих технологій та маніпуляцій.

При чому ці так звані технології ніхто зі штабу Кищука навіть не намагається приховати. Це ніщо інше, ніж неякісно виконана робота найнятих Кищуком політтехнологів.

_Фотографії взяті зі сторінок кандидатів у соцмережах_
