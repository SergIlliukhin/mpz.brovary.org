---
title: "Міська влада визначилася, коли відкриють проїзд по вул. Петлюри"
date: 2017-07-18
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "vul-symona-petlyury"
  - "kp-brovaryteplovodoenergiya"
  - "novini"
  - "remont-kolektora"
coverImage: "wp-content/uploads/2017/07/4-vykonkom.jpg"
---

**«Ремонт колектора по вул. Симона Петлюри у наших планах закінчити до 20 серпня», - повідомив директор КП «Броваритепловодоенергія» Василь Андрєєв на засіданні виконкому Броварської міської ради 18 липня. Також директор прозвітував про хід виконання інвестиційної програми підприємства із теплопостачання на 2016 рік, яка на сьогодні недовиконана. А міський голова озвучив плани «Броваритепловодоенергія» провести два аудити, щоб з’ясувати, де у мереж міста «може бути слабке місце».**

Відповідаючи на запитання мера: коли ж заплановано закінчити ремонт колектора по вул. Симона Петлюри, директор КП **Василь Андреєв** повідомив: у планах – **до 20 серпня**.

> Нагадаємо, строки завершення [робіт](https://mpz.brovary.org/remont-kolektora-na-petlyury-prodovzhyly-lypnya/) колектора по вул. Симона Петлюри [відтерміновували](https://mpz.brovary.org/ruh-transportu-bilya-trykotazhnoyi-fabryky-perekryto-15-travnya-prodovzhuyut-remont-kolektoru/)  [кілька разів](https://mpz.brovary.org/perekryttya-dorogy-ta-remont-kolektoru-na-petlyury-prodovzhyly-22-lypnya/). Відтак рух на одній із центральних магістралей міста перекрито вже три з половиною місяці (з 4 квітня). 

У свою чергу міський голова повідомив, що ремонт колектора було розбито на 3 частини. На сьогодні одна з підрядних організацій визначені їй роботи практично завершила, залишилося завершити роботи на найважчій  ділянці – переході  через вул. Металургів та здійснити «врізи»  - переключення на нову лінію.

[![](https://mpz.brovary.org/wp-content/uploads/2017/07/4-vykonkom.jpg)](https://mpz.brovary.org/wp-content/uploads/2017/07/4-vykonkom.jpg)

За інформацією **Ігоря Сапожка**, у зв’язку із ситуацію, що наразі склалася у місці із зношеними мережами, Василь Андрєєв планує винести на сесію пропозицію щодо проведення двох аудитів: фінансово-господарського та енергетичного. Щодо першого аудиту, то експертна група має здійснити інвентаризацію наявних у місті мереж тепло- і водопостачання та водовідведення. У рамках енергетичного аудиту мають з’ясувати, куди рухатися місту в плані формування тарифної політики. «_У нас є компанія, яка здійснювала інвентаризацію земель, є всі відмічені колодязі, тому потрібно в електронному вигляді зробити карту всіх мереж: знати глибину їх залягання та рік будівництва,_ - проінформував присутніх міський голова. -  _Зведемо один та другий аудит і тільки тоді зрозуміємо, що потрібно робити далі»._ А інвентаризація всіх мереж дозволить зрозуміти, де у міста "може бути слабке місце".

[![](https://mpz.brovary.org/wp-content/uploads/2017/07/5-vykonkom.jpg)](https://mpz.brovary.org/wp-content/uploads/2017/07/5-vykonkom.jpg)

На питання журналістів, чому до цього часу так і не було проведено інвентаризацію всіх мереж, при тому, що щороку пориви труб виникають все частіше, міський голова заявив, що за час перебування  підприємства «Броваритепловодоенергія» на балансі міста (з 2010 року) вони постійно займаються вирішенням тих чи інших питань. _"Поставлені «чистотники» на все насосне обладнання дозволили зменшити витрати на електроенергію, заміна хлору на гіпохлорид натрію - «прибрати небезпечну ситуацію в місті»; також зроблено проектні роботи на очисні споруди, заміну і прокладку водогонів у старій частині міста",_ - повідомив Ігор Сапожко.

[![](https://mpz.brovary.org/wp-content/uploads/2017/07/1-vykonkom.jpg)](https://mpz.brovary.org/wp-content/uploads/2017/07/1-vykonkom.jpg)

Звітуючи про хід виконання інвестиційної програми КП «Броваритепловодоенергія», Василь Андреєєв повідомив, що обсяг фінансування інвестиційної  програми із теплопостачання  на 2016 рік  склав  **5 145,94 тис грн** (без ПДВ): амортизаційні відрахування - **2 963,63 тис грн**, виробничі інвестиції з прибутку – **2 180,31 тис грн**.

\[caption id="attachment\_72471" align="aligncenter" width="600"\][![](https://mpz.brovary.org/wp-content/uploads/2017/07/2-vykonkom.jpg)](https://mpz.brovary.org/wp-content/uploads/2017/07/2-vykonkom.jpg) Василь Андрєев\[/caption\]

Також Василь Андрєєв проінформував, що відпуск теплової енергії, згідно програми, складає **323 649 Гкал** (зокрема, 88% для населення - **284 902 Гкал**), однак фактичний її відпуск в 2016 р. склав усього **222 388,42 Гкал**. Зменшення обсягу спожитої теплової енергії відбувся за рахунок її економії самими споживачами: масове встановлення квартирних бойлерів, вузлів обліку енергії, а також за рахунок переведення об’єктів бюджетної сфери з централізованого опалення на модульні котельні (на пелетах та щепі).

Також, згідно інвестиційної програми, у 2016 році на проблемних ділянках замінено **848 м** труб: на вул. Грушевського, 15; Металургів, 22; Красовського, 25; Грушевського 1-1А. Загалом на суму **1 507,758 тис грн.**

[![](https://mpz.brovary.org/wp-content/uploads/2017/07/3-vykonkom.jpg)](https://mpz.brovary.org/wp-content/uploads/2017/07/3-vykonkom.jpg)

На сьогодні інвестиційну програму підприємство недовиконало на **1 822,434 тис грн.** Причиною цього директор називає збитки, які мають від постачання теплової енергії населенню та бюджетним організаціям. Також відсутні і обігові кошти. Та позаяк ремонтні роботи тривають, Василь Андрєєв пообіцяв до кінця року інвестиційну програму виконати.

 **Фото - авторки**
