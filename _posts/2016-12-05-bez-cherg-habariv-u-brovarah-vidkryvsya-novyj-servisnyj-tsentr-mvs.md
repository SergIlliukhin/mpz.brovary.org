---
title: "Без черг і хабарів: у Броварах відкрився новий сервісний центр МВС"
date: 2016-12-05
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "brovary"
  - "vadim-troyan"
  - "vibir-redaktsiyi"
  - "mreo"
  - "novini"
  - "servisnyj-tsentr-mvs"
---

**Зареєструвати чи переєструвати авто, зняти його з обліку, замінити посвідчення водія чи отримати інші послуги тепер можна в Броварах у новому сервісному центрі МВС на вул. Броварської сотні, 4А. В Україні це** **6-й центр нового зразка, який замінив колишній МРЕВ.** **Головне керівництво центру обіцяє: віднині обслуговування буде на європейському рівні - без черг і хабарів.**

**Віктор та Дмитро** оформлення угоди «продажу-купівлі» «Опеля» запланували на 2 грудня заздалегідь, тому не сподівалися, що потраплять саме на офіційне відкриття нового сервісного центру. Тож поки керівник Головного сервісного центру МВС **Владислав Криклій** та т.в.о. голови Нацполіції України **Вадим Троян** під численними об’єктивами відео- та фотокамер звітували про відкриття в Україні вже **6-го** центру нового зразка, хлопці, як і з десяток інших відвідувачів, на власній «шкірі» могли оцінити всі переваги нового сервісу.

\[caption id="attachment\_63617" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/5.jpg)](https://mpz.brovary.org/wp-content/uploads/2016/12/5.jpg) Колишній МРЕВ - а тепер сервісний центр\[/caption\]

[![новий сервісний центр МВД](https://mpz.brovary.org/wp-content/uploads/2016/12/9.jpg)](https://mpz.brovary.org/wp-content/uploads/2016/12/9.jpg)

\[caption id="attachment\_63634" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/24.bmp)](https://mpz.brovary.org/wp-content/uploads/2016/12/24.bmp) Дмитро та Віктор\[/caption\]

А в цей час Владислав Криклій переконував журналістів: у центра нового формату переваг - ціла низка: починаючи від електронної черги і закінчуючи онлайн-камерами, які допомагають спостерігати за чергами, відстежувати їх та моніторити якість надання послуг. У свою чергу, пояснив керівник, це дозволить створити систему відгуків та правильно оцінити роботу працівників для подальшої їх мотивації чи демотивації. Наразі в центрі працює **21** працівник, 30% із яких - [новий персонал](https://mpz.brovary.org/zayavky-pryjmayut-24-lypnya-abo-yak-staty-derzhsluzhbovtsem-servisnogo-tsentru-mvs-u-brovarah/). Усі працівники пройшли конкурси та навчання і мають вагомий мотиватор - зарплату в рамках 10 тисяч гривень. _«Це один із чинників, за допомогою якого ми будемо боротися з корупцією реально, а не на словах»,_ - переконує Владислав Криклій. Для боротьби із корупцією заплановано встановити і камери моніторингу за працівниками. _"Тут, і правда, неможливі прояви якоїсь корупції, все відкрито, і це дуже круто,_ - продовжив Вадим Троян. - _І будь-яка людина може, коли в неї є вільний час, просто прийти і замінити ті ж права. Спокійно, не домовляючись із кимось"._

\[caption id="attachment\_63628" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/18.jpg)](https://mpz.brovary.org/wp-content/uploads/2016/12/18.jpg) Владислав Криклій та Вадим Троян. Владислав Криклій обіцяє, що  водійські посвідчення зареєструють у центрі протягом 1 год, замінять – за 20-30 хв,  зареєструють і переєструють  авто -  у межах 2 год\[/caption\]

\[caption id="attachment\_63627" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/17.jpg)](https://mpz.brovary.org/wp-content/uploads/2016/12/17.jpg) Вадим Троян: «Співпраця поліції та сервісних центрів уже дає вагомі результати. Тільки за 11 місяців центрами виявлено 282 автомобілі, які були незаконно переобладнані та числилися в угоні, та  548 підроблених документів»\[/caption\]

Змінами у колишньому МРЕВ, де довелося раніше бувати, Віктор та Дмитро приємно вражені. І не тільки  інтер’єром самого приміщення, де закриті кабінки перетворилися на прозорий open-space. Але і зміною самої системи обслуговування. Раніше у МРЕВ, розповідає Віктор, не знав, до якого вікна спершу підходити, що почергово робити, тож процедура «продажу-купівлі» займала увесь день, адже передбачала обов’язкове вистоювання у чергах. Нині ж усе цивілізовано, по-європейськи, кажуть хлопці. Якщо раніше реєстрація кожного відвідувача в «ручному режимі» займала 10-15 хв, то нині електронна реєстрація відбулася усього за пару хвилин.

\[caption id="attachment\_63622" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/11.jpg)](https://mpz.brovary.org/wp-content/uploads/2016/12/11.jpg) У реєстрації допомагає фахівець центру\[/caption\]

[![новий сервісний центр МВД](https://mpz.brovary.org/wp-content/uploads/2016/12/6.jpg)](https://mpz.brovary.org/wp-content/uploads/2016/12/6.jpg)

[![новий сервісний центр МВД](https://mpz.brovary.org/wp-content/uploads/2016/12/13.jpg)](https://mpz.brovary.org/wp-content/uploads/2016/12/13.jpg)

Через кілька хвилин на електронному табло висвітився їхній номер черги та номер столика одного із 8 операторів, який і мав обслуговувати хлопців. Для більшої певності, щоб клієнт не пропустив своєї черги, цю ж інформацію оголошують і по мікрофону.

[![новий сервісний центр МВД](https://mpz.brovary.org/wp-content/uploads/2016/12/10.jpg)](https://mpz.brovary.org/wp-content/uploads/2016/12/10.jpg)

Після перевірки документів та підписання необхідних заяв, на що пішло близько 10 хв, Віктор та Дмитро попрямували до експертів.

\[caption id="attachment\_63614" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/2.jpg)](https://mpz.brovary.org/wp-content/uploads/2016/12/2.jpg) Експертна перевірка автівки  відвідувача  під №5 тривала 10  хв\[/caption\]

\[caption id="attachment\_63631" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/21.jpg)](https://mpz.brovary.org/wp-content/uploads/2016/12/21.jpg) Поки дорослі вирішують свої питання, діти можуть розважатися в  приміщенні - в дитячому куточку. Іншої пори року -  поруч біля сервісного центру,  на майданчику, побудованому за бюджетні кошти міста\[/caption\]

Доки експерти перевіряли Вікторову автівку "на чесність", оператор виявив за власником «Опеля» борги – не заплачені штрафи. Тож допоки чоловік заборгованості не погасить, продати свого «залізного коня» не зможе.

\[caption id="attachment\_63625" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/15.jpg)](https://mpz.brovary.org/wp-content/uploads/2016/12/15.jpg) Олександр\[/caption\]

А от броварчанину **Олександру** цього дня всі свої справи вирішити вдалося усього за 1 год 45 хв.  І це при тому, що були технічні затримки і деякі операції оператору довелося виконувати «вручну». «_Вчора (2 грудня - авт.)_ б_ув у новому сервісному центрі  - ставив на облік автомобіль фірми,_ - пише [в групі «Бровари» (FB)](http://www.facebook.com/groups/brovary/permalink/1444980778865217/)  Олександр. - _Лізингова компанія зняла з обліку,  і я їздив на "червоних" номерах, чекав відкриття центру, щоб побачити в реаліях його роботу... Поки все красиво, працівники ввічливі, працюють швидко, трохи є технічних проблем»._

\[caption id="attachment\_63613" align="aligncenter" width="600"\][![новий сервісний центр МВД](https://mpz.brovary.org/wp-content/uploads/2016/12/1.jpg)](https://mpz.brovary.org/wp-content/uploads/2016/12/1.jpg) Вул. Броварської сотні, 4А\[/caption\]

Відкриття сучасного сервісного центру МВС у Броварах - безумовно, позитивна подія. Проте вже в перший день роботи центру відвідувачі відмічають і деякі недоліки центру. Так розраховуватися у касі можна лише готівкою, а послуги банку коштують **40 грн** (при оплаті 490 грн за те, щоб поставити автівку на облік). Серед «мінусів» сервісного центру - і розташування на околицях міста. Доїхати на вул. Броварської сотні, 4А, що розташована на Об’їзній дорозі, можна лише на власному авто або на маршрутному таксі **№411**. Для цього потрібно їхати до кінцевої, потім перейти дорогу та ще йти з півкілометра в напрямку Києва.

P.S. До кінця 2016 року сервісні центри нового зразка мають відкритися і у Вінницькій, Харківській, Запорізькій, Донецькій та Чернігівській областях.

**‎Фото - автора**
