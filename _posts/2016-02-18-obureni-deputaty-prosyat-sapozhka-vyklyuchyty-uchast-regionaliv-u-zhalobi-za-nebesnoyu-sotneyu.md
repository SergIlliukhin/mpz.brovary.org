---
title: "Обурені депутати просять Сапожка  «виключити участь регіоналів» у жалобі за Небесною сотнею"
date: 2016-02-18
author: 
  username: "pravoZnaty"
  display_name: "Маєш право знати"
categories: 
  - "hromada"
  - "novyny"
tags: 
  - "brovary"
  - "deputati"
  - "maydan"
  - "novini"
  - "partiya-regioniv"
  - "regionaly"
  - "sapozhko"
coverImage: "wp-content/uploads/2016/02/sp4.jpg"
---

**Група броварських депутатів та громадських активістів сьогодні вранці вручили міському голові Ігорю Сапожку звернення, в якому висловлюють «обурення» та просять мера «виключити можливість участі регіоналів» у жалобній [«тихій ході» у пам'ять про Небесну сотню, запланованої на 19 лютого.](https://mpz.brovary.org/brovarskym-shkolam-rekomenduyut-vyvesty-ditej-na-zhalobnu-hodu-za-nebesnoyu-sotneyu-na-choli-z-eks-regionalamy/)  Дане звернення напередодні увечері підписало 17 «активістів-учасників Майдану», зокрема пять броварських депутатів: Аліна Дяченко та Андрій Саук від «ДемАльянсу», Володимир Опалько, Галина Негода та Сергій Батюк від «Солідарності».**

Підписанти звернення зокрема звертають увагу на «недоречність» участі у заході дітей «по рознарядці» та закликають організаторів, аби до «тихої ходи» її учасники приєднувалися на добровільних засадах.  Головною вимогою звернення стало «виключити можливість участі в заході **Багмут Н.А, Виноградовою Л.М., Кузнецова К.М., Голуовського Г.П.** «та інших регіоналів». Самого **Ігоря Сапожка** у поіменний перелік «регіоналів» автори звернення не включили.

\[caption id="attachment\_51971" align="aligncenter" width="600"\][![????](https://mpz.brovary.org/wp-content/uploads/2016/02/20160217_212139.jpg)](https://mpz.brovary.org/wp-content/uploads/2016/02/20160217_212139.jpg) натисніть, щоб збільшити\[/caption\]

\[caption id="attachment\_51972" align="aligncenter" width="600"\][![????](https://mpz.brovary.org/wp-content/uploads/2016/02/20160218_081533.jpg)](https://mpz.brovary.org/wp-content/uploads/2016/02/20160218_081533.jpg) Натисність, щоб збільшити\[/caption\]

Зі слів депутата **Аліни Дяченко,** міський голова відреагував на звернення стримано і жодної конкретної відповіді не дав. Водночас Сапожко зазначив, що не збирається очолювати жалобну ходу, однак планує взяти участь у покладанні квітів до могили вбитої «Беркутом» броварчанки **Антоніни Дворянець.**

<iframe src="https://www.youtube.com/embed/LJN8D1CuXAw" width="560" height="315" frameborder="0" allowfullscreen="allowfullscreen"></iframe>

Нагадаємо, що броварська міська влада **запланувала комплекс заходів**, присвячений відзначенню других роковин розстрілу Небесної сотні режимом Януковича. Головною акцією має стати жалобна «тиха хода» від МКЦ «Прометей» по бульвару Незалежності до Майдану Свободи, на яку кожна школа має виділити свою «квоту» учнів за «рекомендацією» міського управління освіти. Увесь оргкомітет щодо проведення жалобних заходів майже повністю складається з колишніх членів Партії регіонів: зокрема до його складу входять Наталія Багмут, Лариса Виноградова, Костянтин Кузнецов тощо.

Після оприлюднення інформації щодо «добровільно-примусової» участі школярів у «тихій ході» та участі в заході головних броварських екс-регіоналів, зявилася інформація про можливі провокації під час проведення заходів. Зокрема патріотичні молодіжні середовища у закритих групах обговорюють варіанти зриву або блокування ходи у випадку, якщо в її складі будуть чиновники, котрі під час Майдану перебували у складі Партії регіонів.

Станом на зараз відсутня інформація щодо планів проведення альтернативних заходів на честь Небесної сотні, організовані місцевими активістами Майдану.
