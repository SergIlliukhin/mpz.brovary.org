---
title: "У Броварах відкрито дитячу футбольну школу Владислава Ващука"
date: 2015-12-22
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "brovary"
  - "vashhuk"
  - "vibir-redaktsiyi"
  - "dytyacho-yunatska-futbolna-shkola"
  - "novini"
  - "futbol"
coverImage: "wp-content/uploads/2015/12/DSC_0831.jpg"
---

**Відомий динамівець Владислав Ващук зі словами “Ми починаємо!” відкрив дитячу футбольну школу в Броварах. 17 грудня о 13:00  в спортивній залі СК БВУФК відбулася презентація школи та матч між учнями броварських шкіл. На церемонію відкриття приїхав не меш відомий динамівець Сергій Федоров, який нині працює в тренерському складі "Динамо", а також начальник відділу молоді і спорту Броварської міськради Дмитро Рожков та директор БВУФК Олександр Чигирин.**

![DSC_0799](https://mpz.brovary.org/wp-content/uploads/2015/12/DSC_0799.jpg)Серед глядачів були переважно учні броварських шкіл, для яких це була свого роду презентація футбольної школи. **Владислав Ващук** наголосив, що сьогодні знаковий день, оскільки Бровари стали однією з ланок у великому ланцюзі, який він планує створити в дитячому футболі, відтак спортсмен хоче, щоб у великій футбольній сім’ї з'явилася команда “Бровари”, яка буде представляти інтереси футболу на території України. З вітальним словом виступив і Сергій Федоров та припустив, що школа у майбутньому випустить справжніх зірок українського футболу.

![DSC_0813](https://mpz.brovary.org/wp-content/uploads/2015/12/DSC_0813.jpg)Після офіційної частини відкриття школи відбувся матч за Суперкубок міста серед учнів, в якому зустрілися фіналісти футбольного турніру за програмою XVI Спортивних ігор школярів, футболісти Гімназії ім. С. Олійника та ЗОШ №9. Гра закінчилась перемогою гімназистів з рахунком 5:1. Капітан переможців отримав почесний кубок з рук зірок футболу Федорова та Ващука.

![DSC_0811](https://mpz.brovary.org/wp-content/uploads/2015/12/DSC_0811.jpg)

Це перша школа **Владислава Ващука**, футболіст каже, що ідея розвитку дитячого футболу з'явилася в нього давно: _“На сегодняшний момент развивать детское направление нужно везде, не только в Киеве, нам не хватает того, что мы не уделяем детям внимания, политики думает о себе, а мы думаем о будущем”._

![DSC_0831](https://mpz.brovary.org/wp-content/uploads/2015/12/DSC_0831.jpg)

Загалом школа працюватиме за стандартним форматом, однак футболіст зауважує, що головним принципом школи є повага до дітей: _“Самое главное - это отношение к детям, уважение к ним. Важно дать понятие того, что вся жизнь не заключается в том, чтобы стать футболистом, а в том, чтобы после футбола ребенок мог дальше развиваться. Часто люди не могут себя найти, когда футбол заканчивается”._

Особливих критеріїв відбору немає, Владислав Ващук каже, що головне - це бажання. Втім далі необхідно створювати певну систему відбору, щоб створювати конкуренцію, яка дуже важлива в спорті. Сьогодні школа готова прийняти дітей від 2002 до 2011 років народження, за словами футболіста вже з 4-х років діти починають "підривати" мозок батькам.

![DSC_0828](https://mpz.brovary.org/wp-content/uploads/2015/12/DSC_0828.jpg)

На питання "де будуть займатися діти" Ващук не зміг відповісти однозначно, відомо лише те, що тренування у зимній період відбуватимуться на базі міських шкіл, в спортивних залах ЗОШ №9, №5, №6. Футболіст зазначає, що перший крок зроблено, і вже набрано багато дітей в групи, тому хочеш не хочеш, місце знайдеться. На бюджетні кошти Ващук не розраховує, тому готовий підтримувати ініцативу власними силами, втім не залишає надії, адже підтримку для відриття школи в Броварах знайшов, за словами футболіста, у міської влади. Ващук готовий залучати спонсорську допомогу та інвестиції, адже заняття футболом сьогодні, як відомо, недешеве задоволення.

![DSC_0793](https://mpz.brovary.org/wp-content/uploads/2015/12/DSC_0793.jpg)

Окрім цього футболіст пообіцяв, що вихованці школи зможуть побачити у якості тренерів футболістів Національної збірної України, в тому числі і самого Ващука, зараз він працює над розробкою майстер-класів для футболістів, які приїжджатимуть до Броварів. Також у планах Владислава футбольні табори за участі футболістів світового рівня, адже це нормальна європейська практика і цікавий досвід.

Владислав Ващук зізнався, що селекціонери вже цікавляться його школою: _“Мне уже звонят. Они понимают, что сегодня это хорошая альтернатива, чтобы не ехать далеко. Если везде в округах будут гнезда, от этого детский футбол будет только выигрывать. У нас много молодых талантливых футболистов, зачем нам покупать иностранцев"._

Для Броварів це дуже важливий захід для популяризації футбола. Не зважаючи на те, що у місті вже є дитячий футбольний клуб, сподіваємося, що футболісти співрацюватимуть між собою задля спільної мети.

 **Фото - Микола Кожемяко**
