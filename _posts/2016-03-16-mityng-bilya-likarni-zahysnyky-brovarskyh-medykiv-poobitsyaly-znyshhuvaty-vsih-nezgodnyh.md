---
title: "Мітинг біля лікарні: захисники броварських медиків пообіцяли «знищувати» всіх незгодних"
date: 2016-03-16
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "bagnyuk"
  - "brovary"
  - "vibir-redaktsiyi"
  - "kadnaj"
  - "likarnya"
  - "negoda"
  - "novini"
  - "parubok"
---

**Сьогодні, 16 березня з 10:00 під стінами броварської дитячої лікарні одночасно відбулися дві акції протесту: проти непрофесійних дій окремих лікарів та на захист броварських медиків.**

Протестну акцію організував місцевий мешканець, котрий нещодавно переїхав до Броварів з окупованого Луганську **Олександр Парубок**. Зі слів чоловіка, його півторарічна дитина нещодавно постраждала у цій лікарні від непрофесійних, на його думку, дій працівників медустанови. Разом з Парубком до лікарні прийшли й інші постраждалі броварчани: вони мали на меті зібрати підписи під зверненням до міністра охорони здоров’я **Олександра Квіташвілі.** У зверненні активісти просять міністра звернути увагу на ситуацію у броварській медичній сфері та провести переатестацію лікарів місцевої дитячої лікарні.

[![IMG_5187](https://mpz.brovary.org/wp-content/uploads/2016/03/IMG_5187-1.jpg)](https://mpz.brovary.org/wp-content/uploads/2016/03/IMG_5187-1.jpg)

[![IMG_5188](https://mpz.brovary.org/wp-content/uploads/2016/03/IMG_5188.jpg)](https://mpz.brovary.org/wp-content/uploads/2016/03/IMG_5188.jpg)

Водночас на заклик керівництва БЦРЛ до дитячої лікарні також прийшли кілька десятків броварських медиків, працівників бюджетних установ, співробітники виконавчих структур міської та районної влади, комунальних підприємств, серед прибічників броваських лікарів були депутат міськради від "Солідарності" **Галина Негода** та **Юрій Скотніков** від "Самопомочі".

[![IMG_5164](https://mpz.brovary.org/wp-content/uploads/2016/03/IMG_5164.jpg)](https://mpz.brovary.org/wp-content/uploads/2016/03/IMG_5164.jpg)

[![IMG_5171](https://mpz.brovary.org/wp-content/uploads/2016/03/IMG_5171.jpg)](https://mpz.brovary.org/wp-content/uploads/2016/03/IMG_5171.jpg)

[![фото](https://mpz.brovary.org/wp-content/uploads/2016/03/foto.jpg)](https://mpz.brovary.org/wp-content/uploads/2016/03/foto.jpg)

[![IMG_5170](https://mpz.brovary.org/wp-content/uploads/2016/03/IMG_5170.jpg)](https://mpz.brovary.org/wp-content/uploads/2016/03/IMG_5170.jpg)

Вони стали на захист місцевих лікарів, а ініціаторів акції звинувачували у «політичному замовленні» та намаганні «облити брудом броварських медиків».

<iframe src="https://www.youtube.com/embed/3PK4_L_YSQk" width="560" height="315" frameborder="0" allowfullscreen="allowfullscreen"></iframe>

Дії бюджетників координував безпосередньо головний лікар Броварської центральної районної лікарні, екс-член Партії регіонів та депутат Київської обласної ради від партії «Наш край» **Валентин Багнюк.** Під час мітингу Багнюк також зазначив, що вважає акцію «замовною» та, на його думку, «проплаченою» народним депутатом **Павлом Різаненком.**

\[caption id="attachment\_53394" align="aligncenter" width="600"\][![IMG_5180](https://mpz.brovary.org/wp-content/uploads/2016/03/IMG_5180.jpg)](https://mpz.brovary.org/wp-content/uploads/2016/03/IMG_5180.jpg) Координував акцію своїх підлеглих головний лікар БЦРЛ Валентин Багнюк\[/caption\]

Реагуючи на присутність під час акції знімальної групи телеканалу «Інтер» головлікар БЦРЛ повідомив, що буде телефонувати керівництву телеканалу з вимогою не демонструвати сюжет, а в іншому разі – погрожував вивести своїх підлеглих на пікетування «Інтеру» в Києві. Разом з Багнюком до організації «контрпротестного» мітингу  долучився також екс-кандидат в депутати від партії «Єдність», підприємець **Олександр Каднай:** він доставив до акції кілька одиниць спецтехніки, погрожуючи «вимести з території усіх протестувальників».

\[caption id="attachment\_53395" align="aligncenter" width="600"\][![IMG_5189](https://mpz.brovary.org/wp-content/uploads/2016/03/IMG_5189.jpg)](https://mpz.brovary.org/wp-content/uploads/2016/03/IMG_5189.jpg) Наближений до броварського мера, підприємець Олександр Каднай погрожував застосувати спецтехніку проти тих, хто не задоволений рівнем медичного обслуговування у Броварах\[/caption\]

У розмові з кореспондентом «Маєш право знати» п. Каднай заявив, що «буде знищувати всіх, хто намагається розвалити наше місто».

В цей час ініціатор протестної акції Олександр Парубок на прохання телевізійників намагався дати коментар журналістам, однак такі спроби постійно переривались присутніми лікарями та пенсіонерами: Парубка постійно перебивали та не давали виступити перед пресою та громадськістю.

[![IMG_5173](https://mpz.brovary.org/wp-content/uploads/2016/03/IMG_5173.jpg)](https://mpz.brovary.org/wp-content/uploads/2016/03/IMG_5173.jpg)

[![IMG_5168](https://mpz.brovary.org/wp-content/uploads/2016/03/IMG_5168.jpg)](https://mpz.brovary.org/wp-content/uploads/2016/03/IMG_5168.jpg)

Чоловіка переважно «звинувачували» в тому, що він переїхав жити до Броварів: «повертайся у свій Луганськ! Що тобі там не подобалося? Геть із нашого міста!», вигукували захисники місцевих лікарів.

[![IMG_5183](https://mpz.brovary.org/wp-content/uploads/2016/03/IMG_5183-1.jpg)](https://mpz.brovary.org/wp-content/uploads/2016/03/IMG_5183-1.jpg)

Зрештою, зрозумівши, що підписи під зверненням до Квіташвілі на цій акції зібрати не вдасться, ініціатор акції мусив полишити майданчик біля лікарні.

Фото "Маєш право знати" та Бажена Левковця
