---
title: "Як створити ОСББ: сьогодні та в суботу обговорять із мешканцями броварських багатоповерхівок"
date: 2016-02-10
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "budynok"
  - "zhitlo"
  - "kvartyra"
  - "novini"
  - "osbb"
---

**Процес створення ОСББ (об'єднання співвласників багатоквартирного будинку) сьогодні, 10 лютого, обговорять із жителями будинків по вулиці Грушевського. А цієї суботи - із мешканцями багатоповерхівки по бульвару Незалежності. Зустрічі анонсує депутат Броварської міської ради Андрій Саук.**

Як зазначає обранець, сьогоднішнє зібрання почнеться о **20:00**. Обговорити питання мають прийти активні мешканці будинків №№ 19 і 21 по вулиці Грушевського. Місце зустрічі - у 6-му під'їзді будинку № 21.

Цієї суботи, 13 лютого, запланували збори на **11:00**. Про ОСББ говоритимуть із мешканцями будинку № 4а по бульвару Незалежності. Місце зустрічі - навпроти 4-го під'їзду.

Нагадаємо, що з 1 липня 2016 року набуває чинності закон, який передбачає реформування житлово-комунального господарства. Згідно з документом, мешканці багатоквартирних будинків самі вибиратимуть, яким чином керувати своєю спільною сумісною власністю. Можливість для такого управління надає створення у будинку ОСББ.
