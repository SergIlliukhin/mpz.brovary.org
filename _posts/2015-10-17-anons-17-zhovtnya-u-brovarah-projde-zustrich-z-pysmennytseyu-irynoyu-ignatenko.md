---
title: "АНОНС: 17 жовтня у Броварах пройде зустріч з письменницею Іриною Ігнатенко"
date: 2015-10-17
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "irina-ignatenko"
  - "brovary"
  - "novini"
---

**Зустріч з Іриною Ігнатенко у Броварах, а також презентацію її нової книги [обіцяють](https://www.facebook.com/events/958379230890813/) організатори культурної події. Захід відбудеться у суботу, 17 жовтня, у приміщенні міської бібліотеки (Незалежності, 5) з 16:00 до 17:30.**

**Ірина Ігнатенко** - письменниця, етнолог, кандидат історичних наук, доцент кафедри етнології та краєзнавства Київського національного університету імені Тараса Шевченка.

[![10568837_884834504899196_1761829159610748425_n](https://mpz.brovary.org/wp-content/uploads/2015/10/10568837_884834504899196_1761829159610748425_n.jpg)](https://mpz.brovary.org/wp-content/uploads/2015/10/10568837_884834504899196_1761829159610748425_n.jpg)

Пані Ірина презентуватиме свою нову книгу **«Народна медицина українців середнього Полісся: традиції та сучасність (на польових етнографічних матеріалах)»** та розповість, як наші предки:

• зупиняли пожежу; • відводили хмари, град та дощ; • знаходили загублені речі; • впливали на людей та тварин; • лікували фізичні та психічні недуги; • зупиняли «живих» мерців; • залякували/принижували/годили хворобам

а також чому:

• роздягалися наголо при лікуванні певних хвороб та виконанні магічних дій; • оборювали селище, аби зупинити інфекційні хвороби; • виконували магічні дії на роздоріжжі.

Лекція буде супроводжуватися унікальними світлинами з польових експедицій та фото архіву Музею Івана Гончара, повідомляють організатори. Також усі охочі зможуть придбати книгу Ірини Ігнатенко «Народна медицина українців Середнього Полісся: традиції та сучасність (на польових етнографічних матеріалах)» та отримати автограф письменниці.

[Нагадаємо](https://mpz.brovary.org/brain-event-nabiraye-obertiv-u-brovarah-prezentuvali-vidverte-doslidzhennya-pro-ukrayinskih-zhinok/), на початку червня Ірина Ігнатенко вже відвідувала наше місто та презентувала книгу **«Жіноче тіло в українській традиції: розмова без табу, або які таємниці приховують архіви»**. Ті, хто були на заході, дізналися: як під час шлюбного обряду українську наречену перевіряли на чесність, що насправді відбувалось під час “притул” на вечорницях та яка доля спіткала дівчат, які народжували дитину поза шлюбом, та багато іншого.

[![Ігнатенко 8](https://mpz.brovary.org/wp-content/uploads/2015/06/Ignatenko-8.jpg)](https://mpz.brovary.org/wp-content/uploads/2015/06/Ignatenko-8.jpg)
