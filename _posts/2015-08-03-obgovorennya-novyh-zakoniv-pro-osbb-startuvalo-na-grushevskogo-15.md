---
title: "До 1 липня 2016 року всі багатоповерхівки Броварів мають визначитись, хто управлятиме їх будинком"
date: 2015-08-03
author: 
  username: "komarovskyj"
  display_name: "Комаровський Олексій"
categories: 
  - "brovary"
  - "aktsiyi-zahodi"
tags: 
  - "brovary"
  - "budinki"
  - "vibir-redaktsiyi"
  - "novini"
  - "olga-netesa"
  - "osbb"
  - "sauk"
  - "upravlinnya-zhkg"
---

**Що чекає на багатоквартирні будинки Броварів через рік? Це запитання стало найголовнішим на інформаційній зустрічі, що відбулась у минулий четвер, 30 липня, у дворі будинку по вул. Грушевського, 15. Захід проходив у рамках роз'яснювальної кампанії щодо особливостей реалізації прав власників в багатоквартирних будинках, яку проводять спеціалісти броварського управління ЖКГ спільно з головами місцевих ОСББ.**

Бесіда з мешканцями почалась з повідомлення про те, що Верховна Рада ухвалила новий закон **№** **417-19** «[Про особливості здійснення права власності у багатоквартирному будинку](http://zakon3.rada.gov.ua/laws/show/417-19)». Згідно з цим законом, до **1 липня 2016 року** всі без винятку багатоквартирні будинки мають обрати одну з форм управління спільним майном. Або це буде об’єднання співвласників багатоквартирного будинку (ОСББ), або управління будинком здійснюватиме управитель, якого оберуть мешканці будинку на загальних зборах. Якщо ж мешканці багатоповерхівки протягом одного року з дати набрання чинності закону не приймуть рішення про форму управління багатоквартирним будинком, виконавчий орган місцевої ради на конкурсних засадах призначить управителя.

[![осбб-грушевського 15 (53)](https://mpz.brovary.org/wp-content/uploads/2015/08/osbb-grushevskogo-15-53.jpg)](https://mpz.brovary.org/wp-content/uploads/2015/08/osbb-grushevskogo-15-53.jpg)

Місце зустрічі — будинок по вул. Грушевського, 15 — було вибране невипадково: тут серед мешканців утворилась ініціативна група, яка висловила бажання створити ОСББ.

[![осбб-грушевського 15 (8)](https://mpz.brovary.org/wp-content/uploads/2015/08/osbb-grushevskogo-15-8.jpg)](https://mpz.brovary.org/wp-content/uploads/2015/08/osbb-grushevskogo-15-8.jpg)

[![осбб-грушевського 15 (3)](https://mpz.brovary.org/wp-content/uploads/2015/08/osbb-grushevskogo-15-3.jpg)](https://mpz.brovary.org/wp-content/uploads/2015/08/osbb-grushevskogo-15-3.jpg)

Що саме підштовхнуло ентузіастів до створення об’єднання — позитивний досвід інших ОСББ чи нинішній стан обслуговування будинку (вибоїни в асфальті, зарослі дитмайданчики, паркування на газонах тощо), сказати важко, але бажання прямувати до кращого в ініціативної групи було щире і неабияке. Тож, користуючись нагодою, ентузіасти запросили досвідчених керівників багатоквартирних об’єднань, які входять до «Ресурсного центру ОСББ».

[![осбб-грушевського 15 (1)](https://mpz.brovary.org/wp-content/uploads/2015/08/osbb-grushevskogo-15-1.jpg)](https://mpz.brovary.org/wp-content/uploads/2015/08/osbb-grushevskogo-15-1.jpg)

[![осбб-грушевського 15 (39)](https://mpz.brovary.org/wp-content/uploads/2015/08/osbb-grushevskogo-15-39.jpg)](https://mpz.brovary.org/wp-content/uploads/2015/08/osbb-grushevskogo-15-39.jpg)

[![осбб-грушевського 15 (44)](https://mpz.brovary.org/wp-content/uploads/2015/08/osbb-grushevskogo-15-44.jpg)](https://mpz.brovary.org/wp-content/uploads/2015/08/osbb-grushevskogo-15-44.jpg)

[![осбб-грушевського 15 (40)](https://mpz.brovary.org/wp-content/uploads/2015/08/osbb-grushevskogo-15-40.jpg)](https://mpz.brovary.org/wp-content/uploads/2015/08/osbb-grushevskogo-15-40.jpg)

Власне, теза "найкраща форма управління — це ОСББ", звучал цього вечора найчастіше. Щодо інших форм управління мешканці були налаштовані скептично. Прийняття рішень зборами співвласників, судячи з настроїв присутніх, сприймалася як щось не зовсім зрозуміле і невизначене. Призначення управителя «зі сторони» або ж «командно-адміністративним» методом взагалі сприймалося в штики, мовляв, посада управляючого будинком буде не виборна і мешканці не впливатимуть, кому доручатиметься доля їхнього будинку.

[![осбб-грушевського 15 (9)](https://mpz.brovary.org/wp-content/uploads/2015/08/osbb-grushevskogo-15-9.jpg)](https://mpz.brovary.org/wp-content/uploads/2015/08/osbb-grushevskogo-15-9.jpg)

[![осбб-грушевського 15 (16)](https://mpz.brovary.org/wp-content/uploads/2015/08/osbb-grushevskogo-15-16.jpg)](https://mpz.brovary.org/wp-content/uploads/2015/08/osbb-grushevskogo-15-16.jpg)

[![осбб-грушевського 15 (20)](https://mpz.brovary.org/wp-content/uploads/2015/08/osbb-grushevskogo-15-20.jpg)](https://mpz.brovary.org/wp-content/uploads/2015/08/osbb-grushevskogo-15-20.jpg)

На цьому наголосила й начальник управління житлово-комунального господарства **Галина Плотнікова**, яка теж була присутня на зустрічі - після 1 липня 2016 року буде проведений моніторинг усіх будинків міста, і ті, хто не визначився із формою управління, отримають управителя "згори".

[![осбб-грушевського 15 (21)](https://mpz.brovary.org/wp-content/uploads/2015/08/osbb-grushevskogo-15-21.jpg)](https://mpz.brovary.org/wp-content/uploads/2015/08/osbb-grushevskogo-15-21.jpg)

[![осбб-грушевського 15 (2)](https://mpz.brovary.org/wp-content/uploads/2015/08/osbb-grushevskogo-15-2.jpg)](https://mpz.brovary.org/wp-content/uploads/2015/08/osbb-grushevskogo-15-2.jpg)

Після цього перейшли до обговорення новацій до законодавства, яке регулює діяльність ОСББ та управління будинками. Зокрема, зазначили, що відтепер спрощено процедуру зняття будинків з балансу ЖЕКів і переведення на баланс ОСББ. Додалися зручності і при проведенні установчих зборів. Так, якщо з першої спроби на загальному «віче» не збереться необхідна кількість мешканців для кворуму, то упродовж наступних двох тижнів (15 днів) можна зробити обхід по квартирах будинку і взяти згоду у письмовій формі.

Спеціалісти управління житлово-комунального господарства та «Ресурсний центр ОСББ» запевнили, що з будь-яких питань мешканці та ініціативні групи у процесі створення ОСББ можуть до них звертатися. Відповідальною за напрямок по роботі ОСББ в УЖКГ є **Ольга Нетеса.** 

[![осбб-грушевського 15 (26)](https://mpz.brovary.org/wp-content/uploads/2015/08/osbb-grushevskogo-15-26.jpg)](https://mpz.brovary.org/wp-content/uploads/2015/08/osbb-grushevskogo-15-26.jpg)

[![осбб-грушевського 15 (47)](https://mpz.brovary.org/wp-content/uploads/2015/08/osbb-grushevskogo-15-47.jpg)](https://mpz.brovary.org/wp-content/uploads/2015/08/osbb-grushevskogo-15-47.jpg)

[![осбб-грушевського 15 (28)](https://mpz.brovary.org/wp-content/uploads/2015/08/osbb-grushevskogo-15-28.jpg)](https://mpz.brovary.org/wp-content/uploads/2015/08/osbb-grushevskogo-15-28.jpg)

Інформаційно-роз'яснювальна кампанія щодо особливості реалізації прав мешканців багатоквартирних будинків триває, а зустрічі по будинках планують проводити з періодичністю раз на тиждень, щоб до літа наступного року обійти всі будинки міста. Наступна зустріч запланована на **6 серпня** - на території будинку за адресою: **вул. Грушевського, 19.**

**Фото - Аліна Єрмоленко**
