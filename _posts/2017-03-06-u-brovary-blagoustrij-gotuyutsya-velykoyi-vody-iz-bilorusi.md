---
title: "У \"Бровари-Благоустрій\" готуються до «великої води» із Білорусі"
date: 2017-03-06
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "vasilenko"
  - "vesna"
  - "kp-brovary-blagoustrij"
  - "lyvnevi-systemy"
  - "novini"
  - "pavodok"
  - "tali-vody"
coverImage: "wp-content/uploads/2017/02/Zalylo-fontanuye-Grushevskogo-vulytsya-20.02.2017_00018.jpg"
---

**Сьогодні, 6 березня, на оперативній нараді у міськвиконкомі директор КП «Бровари-Благоустрій» Андрій Василенко повідомив, що організація розпочала підготовку до "наступу" талих вод із Білорусі.**

_«Усі ливневі канали, які перебувають на нашому балансі, прочищаються в рамках підготовки до можливого паводку. Якщо Білорусь таки нам цю воду дасть»,_ — зазначає керівник КП.

![](https://mpz.brovary.org/wp-content/uploads/2017/03/17161094_1118136361646248_1069965050_n.jpg)

У коментарі нашим журналістам **Андрій Андрійович** розповів, що паводок може загрожувати, лише якщо талі води дійдуть із Білорусі до кордонів Київщини. Це стихійне явище спричиняється масовим таненням снігів у лісах, надмірною кількість підземних вод. Із власного досвіду директор «Бровари-Благоустрій» стверджує, що зазвичай такі паводки припадають на кінець квітня - початок травня.

_«Вірогідність приходу води з Білорусі є, —_ коментує пан Василенко. _— Однак завдяки контролю Київської ГЕС та встановленому датчику на Подесенні, паводків уже майже не трапляється. Бровари застраховані ливневими каналами, а також «примусовою» системою відливу. Особливих неприємностей не очікуємо, адже і снігу вже, на щастя, немає»_.

Зазначимо, що, попри оптимізм керівника «Бровари-Благоустрій», уже в перші тижні весняного потепління броварчани пересвідчилися в [неспроможності ливневих систем міста](https://mpz.brovary.org/vulytsyu-grushevskogo-zalylo-vodoyu-fontanuye-z-pid-lyukiv-i-zlyvayut-vidkachane-foto/) справлятися з водовідведенням. Сподіваємося, білоруська вода такої «нагоди» не принесе.
