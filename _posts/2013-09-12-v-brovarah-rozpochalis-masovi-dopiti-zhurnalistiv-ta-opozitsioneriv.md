---
title: "У Броварах розпочались масові допити журналістів та опозиціонерів, які були на акції 10 вересня"
date: 2013-09-12
tags: 
  - "aktsiya-protestu"
  - "vibir-redaktsiyi"
  - "vo-svoboda"
  - "dopyt"
  - "dyachenko"
  - "kachor"
  - "novini"
  - "panchenko"
  - "svidki"
  - "udar"
---

**[![00078472](https://mpz.brovary.org/wp-content/uploads/2013/09/00078472.jpg)](https://mpz.brovary.org/wp-content/uploads/2013/09/00078472.jpg)Майже все керівництво броварських «Свободи» та УДАРу, а також місцевих журналістів сьогодні викликають до броварської міліції.**

Вчора ввечері, а також сьогодні зранку броварські дільничні почали вручати повістки учасникам [акції на підтримку захисників парку «Перемога»](https://mpz.brovary.org/na-chest-zaporozhtsya-u-brovarah-zastrelili-prezidenta-miskogo-golovu-ta-gubernatora/), яка відбулась 10 вересня під стінами броварського суду, та присутнім на ній журналістам. Допитувати збираються керівництво міської організації партії УДАР,  очільників районної організації ВО «Свобода», а також кореспондентів видання «Маєш право знати». Наразі відомо, що броварська міліція зацікавилась головою міської організації партії УДАР **Романом Сімутіним**, помічником народного депутата Різаненка **Сергієм Батюком**, низкою місцевих партійців «Свободи», журналістами «Маєш право знати» **Аліною Дяченко** та **Андрієм Качором.** Частина з цих людей була допитана вже зранку, дехто перебуває на допиті прямо зараз, декому зустріч зі слідчим призначено сьогодні по обіді

Прикметно, що допитувати активістів та журналістів збирається сумнозвісна слідча броварського МВ **Маріана Панченко**, котра стала відомою загалу після того, як по суті [«розвалила» справу](https://mpz.brovary.org/bandoyu-bagmutiv-zaymatimetsya-oblasna-deputatska-komisiya/) проти **Романа Багмута** – сина начальниці відділу культури м. Бровари [**Наталії Багмут**.](https://mpz.brovary.org/brovarska-sim-ya-istoriya-odniyeyi-kulturnoyi-shemi-chastina-2/)

\[caption id="attachment\_20790" align="aligncenter" width="504"\][![Слідча Маріана Панченко](https://mpz.brovary.org/wp-content/uploads/2013/09/hLRdfZXydEo.jpg "Слідча Маріана Панченко")](https://mpz.brovary.org/wp-content/uploads/2013/09/hLRdfZXydEo.jpg) Слідча Маріана Панченко\[/caption\]

В березні цього року в закладі місцевого «мажора» було [жорстоко побито молоду жінку](https://mpz.brovary.org/vosmogo-bereznya-ohorontsi-myuzik-holu-privitali-kliyentku-podviynim-perelomom-video/), проте слідча Панченко спустила справу «на гальмах», жодна особа не була притягнута до відповідальності.

> Журналістам «МПЗ» Андрію Качору та Аліні Дяченко слідча намагається призначити допити на 14:00 та 15:00 відповідно. Стежте за оновленнями!
