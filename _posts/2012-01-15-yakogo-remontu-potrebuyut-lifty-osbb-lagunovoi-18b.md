---
title: "Якого ремонту потребують ліфти ОСББ \"Лагунової 18б\"?"
date: 2012-01-15
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
tags: 
  - "voznyuk"
  - "lifty"
  - "lagunovoyi-18b"
  - "ozymaj"
---

![](https://mpz.brovary.org/wp-content/uploads/2012/01/Ремонт-Лифтов-Лагуновой-18б.jpg "Ремонт Лифтов Лагуновой 18б")Нещодавно ми [писали](https://mpz.brovary.org/novini/u-brovarah-na-kapitalnij-remont-novih-liftiv-vidilili-120000-grn/ "У Броварах на капітальний ремонт нових ліфтів виділили 120000 грн") про те, що на **капітальний** ремонт 5-тирічних ліфтів ОСББ "Лагунової 18б" у Броварах було виділено 117тис.грн.

В ході перевірок, проведених активістами "Маєш Право Знати" [було встановлено](https://www.slideshare.net/sergIlliukhin/18-10871024 "Акти огляду Лагунової 18б"), що ліфти працювали і працюють у нормальному режимі, хоча і потребують незначного капітального та поточного ремонтів. <!--more-->

Саме за поданням управління ЖКГ від **15.12.2011 №02-817** депутатами було прийнято [рішення](https://www.slideshare.net/sergIlliukhin/4331606-20122011 "Рішення Броварської міської ради") про внесення змін до [програми](https://www.slideshare.net/sergIlliukhin/340-1306-15092011 "Програма підтримки ОСББ") підтримки ОСББ, згідно якого ОСББ "Зоря" не отримало ні копієчки, а ОСББ "Лагунової 18б" отримало 117тис.грн. на капітальний ремонт ліфтів. Дані посадові особи управління ЖКГ мали вивчити стан ліфтів, оглянути їх, прийняти до уваги термін їх експлуатації, перевірити проектно-кошторисну документацію, тому несуть особисту відповідальність за прийняте рішення: \* **Вознюк Костянтин Олександрович** - начальник управління ЖКГ; \* **Озимай Тетяна Петрівна** - спеціаліст управління ЖКГ по роботі з ОСББ;

13.12.2011р. пані Озимай у телефонній розмові (_розмову записано на диктофон_) повідомила мене, що ліфти ОСББ "Лагунової 18б" дійсно потребують капітального ремонту, оскільки там сталося вандальне пошкодження, ліфт працював, але потребував **негайної** допомоги.

Відповідь Тетяни Петрівни нас не задовільнила, тому ми вирішили з'ясувати всю правду. Розпочалась довготривала переписка з управлінням ЖКГ, яке не мало жодного бажання показати нам дефектні акти і проектно-кошторисну документацію на ремонт ліфтів.

> Позиція управління дуже проста: проектно-кошторисну документацію розробляло ОСББ, до них і звертайтеся - а управління ЖКГ за це жодної відповідальності не несе, їх просто було ознайомлено

[![](https://mpz.brovary.org/wp-content/uploads/2012/01/Відповідь-ЖКГ-ст.1.jpg "Відповідь ЖКГ ст.1")](https://mpz.brovary.org/wp-content/uploads/2012/01/Відповідь-ЖКГ-ст.1.jpg)[![](https://mpz.brovary.org/wp-content/uploads/2012/01/Відповідь-ЖКГ-ст.2.jpg "Відповідь ЖКГ ст.2")](https://mpz.brovary.org/wp-content/uploads/2012/01/Відповідь-ЖКГ-ст.2.jpg)Складається враження, що наші посадовці вірять всьому на слово: сказало ОСББ "Лагунової 18б", що їх ліфти потребують капітального ремонту - тримайте гроші! При цьому закрили очі навіть на те, що вказані ліфти OTIS експлуатуються лише 5 років!

[![](https://mpz.brovary.org/wp-content/uploads/2012/01/Відповідь-ДП-УкрДержБудЕкспертиза.jpg "Відповідь ДП УкрДержБудЕкспертиза")](https://mpz.brovary.org/wp-content/uploads/2012/01/Відповідь-ДП-УкрДержБудЕкспертиза.jpg)Мною було направлено запит до ДП "УкрДержБудЕкспертиза", яке, згідно листа із управління ЖКГ, займалося розробкою проектно-кошторисної документації. Згідно їх відповіді, вони не займаються розробкою проектно-кошторисної документації. Що це? Чергова провокація чи просто технічна помилка пані Озимай? ДП "УкрДержБудЕкспертиза" дійсно займається **експертизою проектно-кошторисної документації**, а не її складанням. Ну що ж, відправимо ще один запит до них з проханням надати результати проведеної експертизи.

В ході тривалої переписки з управлінням ЖКГ, нами все ж було отримані (з третьої спроби) копії наступних документів: \* Заява ОСББ "Лагунової 18б" про надання фінансової допомоги; \* Копії дефектних актів на ліфти; [![](https://mpz.brovary.org/wp-content/uploads/2012/01/Дефектний-акт-ст.1.jpg "Дефектний акт ст.1")](https://mpz.brovary.org/wp-content/uploads/2012/01/Дефектний-акт-ст.1.jpg)[![](https://mpz.brovary.org/wp-content/uploads/2012/01/Дефектний-акт-ст.2.jpg "Дефектний акт ст.2")](https://mpz.brovary.org/wp-content/uploads/2012/01/Дефектний-акт-ст.2.jpg)[![](https://mpz.brovary.org/wp-content/uploads/2012/01/Дефектний-акт-ст.3.jpg "Дефектний акт ст.3")](https://mpz.brovary.org/wp-content/uploads/2012/01/Дефектний-акт-ст.3.jpg)[![](https://mpz.brovary.org/wp-content/uploads/2012/01/Заява-ОСББ-Лагунової-18б.jpg "Заява ОСББ Лагунової 18б")](https://mpz.brovary.org/wp-content/uploads/2012/01/Заява-ОСББ-Лагунової-18б.jpg)

Після детального вивчення даних документів з'ясувалося багато цікавих речей:

1. Заяву ОСББ "Лагунової 18б" було написано 06.10.2011 (четвер), отримано 07.10.2011 (п'ятниця), а вже вранці 11.10.2011 (вівторок) було прийняте рішення виконкому про включення ОСББ "Лагунової 18б" до програми фінансування - тобто **на те, щоб розглянути заяву ОСББ, ознайомитись зі станом ліфтів і прийняти рішення управління ЖКГ мало неповних 2 робочі дні**! - оперативно, чи не так?
2. Абсолютна більшість зазначених у дефектних актах недоліків пов'язана з **необхідністю регулювання ліфтових механізмів**. Щодо деяких елементів зазначено, що необхідна їх заміна. Про який капітальний ремонт може йти мова? Якщо пані Мартишко (голова ОСББ) не розуміє, що таке капітальний ремонт, то чому управління ЖКГ дивилось на це "крізь пальці"?

Так, ліфти дійсно потребують косметичного, поточного ремонту і регулювання ліфтових механізмів. Але хіба ж на такі роботи було передбачено кошти [міською програмою](https://www.slideshare.net/sergIlliukhin/340-1306-15092011 "Міська програма підтримки ОСББ") підтримки ОСББ?

#### Що робимо далі?

**Нам необхідно отримати копії наступних документів:** \* Проектно-кошторисна документація на ремонт ліфтів; \* Експертна оцінка проектно-кошторисної документації; \* Акти виконаних робіт (у разі, якщо роботи будуть вже виконані);

Але вже зараз ми маємо достатньо підстав для звернення до прокуратури стосовно факту нецільового використання бюджетних коштів. Так і зробимо. Слідкуйте за новинами!
