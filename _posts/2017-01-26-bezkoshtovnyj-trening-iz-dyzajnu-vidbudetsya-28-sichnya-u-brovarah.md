---
title: "Безкоштовний тренінг із дизайну відбудеться 28 січня у Броварах"
date: 2017-01-26
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "demalyans"
  - "dyzajn"
  - "zustrich"
  - "lektsiya"
  - "molod-demalyansu"
  - "novini"
  - "trening"
coverImage: "wp-content/uploads/2016/04/BrainEvent_2.jpg"
---

**Цієї суботи запрошують на безкоштовний освітній захід - тренінг із дизайну. Організатори обіцяють: усе, що ви хотіли знати, але не мали змоги дізнатися про дизайн, зможете відкрити для себе під час лекції. Її проведе дизайнерка Ольга Луців. Про це [йдеться](https://www.facebook.com/events/237012570087531/) в оголошенні броварського осередку "Молоді ДемАльянсу".**

Серед тем, які обіцяють розкрити під час заходу:

- основні поняття дизайну;
- як зробити рекламну продукцію для вебу і друку інофрмативною;
- особливості підготування друкованої продукції;
- як правильно спілкуватися з дизайнерами (давати завдання, робити поправлення).

Тренінг відбудеться **28 січня о 17:00**, триватиме дві години, вказують організатори. Адреса проведення: **вул. Ярослава Мудрого, 90, 5-й поверх, оф. 23**. Для участі необхідна попередня реєстрація в [електронній формі](https://docs.google.com/forms/d/1Rj4crAJVBZoqiYWnaa7mSKBoNkc_t6XHaO2MlB35DGU/viewform?edit_requested=true).

Як зазначають організатори, тренінг відбудеться в рамках освітнього проекту [Brain Event](https://mpz.brovary.org/olga-leshhyk-cherez-proekt-brain-event-my-hochemo-navchyty-brovarchan-vtilyuvaty-svoyi-mriyi/) від броварського осередку "Молоді ДемАльянсу". Минулого року в межах кампанії організовували різноманітні лекції, зустрічі, кінопокази тощо.
