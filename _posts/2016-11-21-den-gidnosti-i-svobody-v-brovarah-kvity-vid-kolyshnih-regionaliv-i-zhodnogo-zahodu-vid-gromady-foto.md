---
title: "День Гідності і Свободи в Броварах: квіти від колишніх «регіоналів» і жодного заходу від громади - ФОТО"
date: 2016-11-21
categories: 
  - "brovary"
  - "novyny"
tags: 
  - "yevromaydan"
  - "brovary"
  - "vidznachennya"
  - "vibir-redaktsiyi"
  - "vshanuvannya"
  - "gidnist"
  - "kvity"
  - "novini"
  - "revolyutsiya"
  - "sapozhko"
  - "svobda"
---

**Третю річницю початку Євромайдану цього року в Броварах публічно відзначила лише місцева влада та родичі загиблих – покладанням квітів до могил загиблих за Україну. Таких висновків можна дійти із [повідомлення](http://brovary-rada.gov.ua/news/14511.html) на сайті Броварської міської ради. Представники громадськості будь-яких заходів на сьогоднішній і найближчі дні не анонсували.**

Як зазначають чиновники, сьогодні вшанували загиблих в АТО бійців **Дмитра Янченка, Сергія Москаленка, Аркадія Голуба, Олега Синільника, Володимира Полякова, Андрія Топіху** та забиту кийками під час подій Євромайдану **Антоніну Дворянець**. Квіти до їхніх могил поклали міський голова **Ігор Сапожко**, його заступники, воїни АТО, родичі загиблих бійців і героїні Небесної Сотні. Окрім того, у церквах та релігійних громадах міста відбулись поминальні молебні.

[![yevromajdan-gidnosti-2016_00011](https://mpz.brovary.org/wp-content/uploads/2016/11/YEvromajdan-Gidnosti-2016_00011.jpg)](https://mpz.brovary.org/wp-content/uploads/2016/11/YEvromajdan-Gidnosti-2016_00011.jpg)

[![yevromajdan-gidnosti-2016_00010](https://mpz.brovary.org/wp-content/uploads/2016/11/YEvromajdan-Gidnosti-2016_00010.jpg)](https://mpz.brovary.org/wp-content/uploads/2016/11/YEvromajdan-Gidnosti-2016_00010.jpg)

Раніше відділ культури Броварської міської ради також [проанонсував](http://www.kulturabr.kiev.ua/content/den-gidnosti-ta-svobody-pokladannya-kvitiv-do-pamyatnogo-znaku-geroya-nebesnoyi-sotni) покладання квітів до пам’ятних знаків на майдані Свободи. Однак, у вказаний час жодні офіційні делегації до меморіалів не підходили.

[![yevromajdan-gidnosti-2016_00002](https://mpz.brovary.org/wp-content/uploads/2016/11/YEvromajdan-Gidnosti-2016_00002.jpg)](https://mpz.brovary.org/wp-content/uploads/2016/11/YEvromajdan-Gidnosti-2016_00002.jpg)

\[caption id="attachment\_63206" align="aligncenter" width="600"\][![yevromajdan-gidnosti-2016_00004](https://mpz.brovary.org/wp-content/uploads/2016/11/YEvromajdan-Gidnosti-2016_00004.jpg)](https://mpz.brovary.org/wp-content/uploads/2016/11/YEvromajdan-Gidnosti-2016_00004.jpg) Біля монумента Небесній Сотні сьогодні свіжі квіти\[/caption\]

\[caption id="attachment\_63207" align="aligncenter" width="600"\][![yevromajdan-gidnosti-2016_00005](https://mpz.brovary.org/wp-content/uploads/2016/11/YEvromajdan-Gidnosti-2016_00005.jpg)](https://mpz.brovary.org/wp-content/uploads/2016/11/YEvromajdan-Gidnosti-2016_00005.jpg) Влада анонсувала, що вшанує також загиблих в АТО\[/caption\]

Опитані броварські активісти місцевого та київського Євромайданів розповіли, що не планують цього та найближчих днів заходів у місті. Багато з них повідомили, що 21 листопада мають намір відзначити День Гідності і Свободи на Майдані Незалежності в Києві.

Нагадаємо, що під час Євромайдану в Броварах вирували свої [події](https://mpz.brovary.org/na-vikipediyi-z-yavilas-istoriya-pro-brovarskiy-yevromaydan/) – активісти оголошували страйки, акції, пікети, створили Броварську народну раду.

\[caption id="attachment\_63209" align="aligncenter" width="600"\][![1024px-brovary_blok-post](https://mpz.brovary.org/wp-content/uploads/2016/11/1024px-Brovary_blok-post.jpg)](https://mpz.brovary.org/wp-content/uploads/2016/11/1024px-Brovary_blok-post.jpg) На в'їзді з Києва місцеві мешканці влаштували блок-пост\[/caption\]

Одразу після перемоги місто стало одним із перших в Україні, де [повалили](https://www.youtube.com/watch?v=5TTWEd8Lsoo) пам’ятник Володимиру Леніну. За декілька днів активісти [взяли під контроль](https://mpz.brovary.org/brovarchani-perezavantazhili-miske-telebachennya/) комунальну телестудію «Наше місто» (ЕКТА), однак згодом їх «вибили» із приміщення. 24 лютого на майдані Свободи зібрався [декількатисячний мітинг](https://mpz.brovary.org/brovarchani-na-viche-vislovili-nedoviru-miskomu-golovi-sapozhku/) за відставку мера Ігоря Сапожка.

_Хронологія революції у Броварах_

<iframe src="https://www.youtube.com/embed/Sd97e5_eu7k" width="560" height="315" frameborder="0" allowfullscreen="allowfullscreen"></iframe>

Слід нагадати, що під час подій Євромайдану представники влади міста [не підтримували](https://www.youtube.com/watch?v=Hd6hpn5BZhQ) протестувальників Революції Гідності. Водночас, одразу після втечі Віктора Януковича з України, Ігор Сапожко [оголосив](https://www.youtube.com/watch?v=luC7b2Y2Qhw) про свій вихід із лав Партії регіонів та про ліквідацію фракції політсили в міськраді.

**Фото - Андрій Качор, Броварська міська рада, Дмитро Карпій**
