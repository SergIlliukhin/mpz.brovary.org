---
title: "Оперативна нарада в мерії: ремонти тривають, субсидії оформлюють, кавуни під контролем"
date: 2015-07-29
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "meriya"
  - "novini"
  - "operatyvna-narada"
  - "chinovniki"
---

**Минулого тижня завершився ремонт спортмайданчика в НВК, у школі № 7 розпочав роботу табір з англійської мови, за оформленням субсидій звернулось уже 3397 громадян, у Броварах зареєстровано загалом 4128 переселенців, створено комісію для моніторингу за бахчевими культурами. Такі питання обговорювались на щотижневій оперативній нараді за участі керівників виконавчих органів міської ради, комунальних служб міста та територіальних органів центральних органів виконавчої влади.**

Зокрема на офіційному веб-сайті Броварської міської ради [повідомляють](https://brovary-rada.gov.ua/operativna-narada-5):

> **27 липня** виконуючий обов’язки міського голови – заступник міського голови Василь Андрєєв провів оперативну нараду з керівниками виконавчих органів міської ради, комунальних служб міста та територіальних органів центральної виконавчої влади.
> 
> Відмічено, що усі служби життєзабезпечення працюють у штатному режимі. Продовжується ремонт у закладах освіти. На минулому тижні закінчено ремонт спортивного майданчику у навчально-виховному комплексі. З 27 липня розпочинає роботу табір з удосконалення вивчення англійської мови при ЗОШ №7, де у денний час перебуватиме 200 школярів .
> 
> До дільничних терапевтів і сімейних лікарів за минулий тиждень звернулося близько 2500 пацієнтів. Зареєстровано 43 екстрених повідомлення з підозрою на інфекційні захворювання. У 24 випадках – це гастроентероколіти (одинокі випадки),  пов’язані із порушенням правил особистої гігієни.

[![Оперативна нарада](https://mpz.brovary.org/wp-content/uploads/2015/07/Operatyvna-narada.jpg)](https://mpz.brovary.org/wp-content/uploads/2015/07/Operatyvna-narada.jpg)

> До управління соціального захисту населення звернулося 3397 громадян, 100% з яких оформлено субсидії на житлово-комунальні послуги. На 27 липня у Броварах зареєстровано 4128 жителі, які прибули у м.Бровари для тимчасового проживання із Луганської та Донецької областей.
> 
> За кожною із 21 броварських родин загиблих і поранених воїнів АТО закріплені відповідальні працівники міської ради, які будуть допомагати вирішувати соціально-побутові і правові питання сімей.
> 
> Заступник міського голови надав доручення про утворення робочої групи, яка буде здійснювати моніторинг щодо ситуації із продажем бахчевих культур у м.Бровари та забезпечувати періодичне проведення лабораторних досліджень продукції на предмет недопущення реалізації товару з  перевищенням у них нітратів чи інших шкідливих речовин.
