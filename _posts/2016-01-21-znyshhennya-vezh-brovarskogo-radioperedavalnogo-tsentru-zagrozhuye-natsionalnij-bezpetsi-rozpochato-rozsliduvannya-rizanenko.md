---
title: "Знищення броварських радіовеж підірвало обороноздатність країни, - Різаненко"
date: 2016-01-21
categories: 
  - "brovary"
  - "novyny"
tags: 
  - "brovary"
  - "bulychov"
  - "vibir-redaktsiyi"
  - "novini"
  - "rizanenko"
  - "radioperedavalniy-tsentr"
  - "rpts"
---

**СБУ та військова прокуратура проводить розслідування за фактом незаконного демонтажу мачт та передавачів броварського Радіопередавального центру, що єдині в Україні могли покривати радіосигналом усю територію держави. Про це на [сьогоднішній прес-конференції](https://mpz.brovary.org/pres-konferentsiya-chy-povernut-derzhavi-94-ga-radioperedavalnogo-tsentru/) у Броварах заявив народний депутат України Павло Різаненко.**

Зі слів депутата, передавальні потужності Радіопередавального центру входили до мобілізаційного плану держави на випадок війни чи надзвичайної ситуації. Лише броварські передатчики, зокрема унікальний «Борей», могли здійснювати радіомовлення на довгих хвилях по всій території України. Після демонтажу броварських радіовеж – якраз напередодні початку російської агресії – Україна втратила можливість здійснювати аналогове радіомовлення на окремі українські регіони, в т.ч. й на ті, котрі зараз перебувають під контролем проросійських бойовиків на Донбасі.

Як пояснив депутат, Радіопередавальний центр мав стратегічне значення для обороноздатності країни у випадку початку широкомасштабних військових дій. За словами Різаненка, у разі евакуації українського уряду з Києва у спеціальний бункер поблизу Переяслава, саме з цього бункеру мало би бути організоване радіооповіщення всієї країни шляхом використання броварських передавальних потужностей. Після демонтажу радіовеж Радіопередавального центру така можливість зникла, що може свідчити про спланований підрив обороноздатності України. Згідно з інформацією депутата, за його зверненнями розпочато відповідне розслідування Службою безпеки України та військовою прокуратурою.

<iframe src="https://www.youtube.com/embed/jVdJsvzRLyw" width="560" height="315" frameborder="0" allowfullscreen="allowfullscreen"></iframe>

Нагадаємо, радіовежі броварського Радіопередавального центру були демонтовані у 2012 році після [відчудження 96 гектарів землі](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) державного підприємства бізнес-структурами, пов’язаними з найбільшим броварським забудовником **Віктором Поліщуком**. За повідомленням українських ЗМІ, власник мережі «Ельдорадо» та ТРЦ «Гулівер» Віктор Поліщук є родичем російського премєр-міністра **Дмитра Мєдвєдєва.**

Детальніше про прес-конференцію читайте в наших наступних матеріалах.
