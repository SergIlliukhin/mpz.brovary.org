---
title: "Броварські депутати стають на захист мажорів. ВІДЕО"
date: 2012-04-05
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "andriyevskyj"
  - "bagmut"
  - "gromadska-rada"
  - "kachor"
---

[![](https://mpz.brovary.org/wp-content/uploads/2012/04/bagmut.jpg "bagmut")](https://mpz.brovary.org/wp-content/uploads/2012/04/bagmut.jpg)Ніяк не доходили руки написати про останнє засідання Громадської ради при виконкомі Броварської міськради, котре відбулось ще 15 березня.

Про те, що це засідання було, напевно, останнім, на які виносились більш-менш притомні проекти рішень, я опублікую завтра окремий звіт. Громадська рада сьогодні, стараннями емісарів від влади та окремих представників "громадськості", котрі танцюють під дудку Сапожка й Трощенка, перетворилась на суцільну бутафорію. Але про це згодом.

Сьогодні ж зупинюсь на одному з питань, яке виносилось на розгляд громадської ради і яке дуже чітко демонструє, з яких людей там складається провладна більшість. Це питання про виключення зі складу Громадської ради Романа Багмута - сина "фюрерши" по культурі в Броварах, депутата від ПР Наталії Андріївни Багмут. Рома, [вже відомий багатьом броварчан як хуліган] https://www.youtube.com/watch?v=vBzKZRnkiCA  (за що вже притягався до відповідальності), [встигав потрапляти в такі історії,] https://www.youtube.com/watch?v=0qla54TPGP0  що Ландік би плакав.

Але навіть не беручи до уваги моральний бік питання присутності такого персонажа в складі Громадської ради, Багмут не мав права лишатись в складі Ради навіть формально. Порушуючи положення про роботу тієї самої Громадської ради, Роман Наталієандрійович банально ігнорує роботу органу, не приходячи на її засідання та не виробивши жодної пропозиції по роботі її комітетів. Тобто суцільний, повний нуль. Відтак, постало питання про його виключення зі складу Громадської ради, особливо на тлі того, що його "коники" як хулігана і систематичного правопорушника (та й взагалі неадекватної людини) дискредитує Громадську раду як таку.

Здавалося б - звичайно потрібно виключити Рому за систематичні порушення. А от ні.

За Багмута персонально заступився Голова громадської ради, провладний міський депутат Вадим Андрієвський, закликавши громадськість "з розумінням віднестись до ситуації". "Громадськість", серед яких був і ще один депутат Кужим, отець Михайло Лесюк, представники ветеранських організацій, Червоного Хреста та багато інших вирішили лишити хулігана в Громадській раді. В голові не вкладається, як подібне могло би відбутись не те, що десь за кордоном, а хоча б в Києві. Цікаво, що, наприклад, Лілія Борисівна Драпей - Голова Броварської міськрайонної організації Товариства Червоного Хреста - не посоромилась після голосування сказати Багмуту, що "з тебе тепер могорич, Рома"... Зрештою, дивіться на відео, як все відбувалось.

<iframe width="420" height="315" src="https://www.youtube.com/embed/bWyGfaapg48" frameborder="0" allowfullscreen></iframe>

Проти виключення Романа Багмута зі складу громадської ради проголосували наступні "представники громадськості":

|   **№ п/п**   |   **ПІП**   |   **Назва інституту громадянського суспільства**   |
| --- | --- | --- |
|   1. |   Андрієвський Вадим Анатолійович   |   ГО «Спілка молодіжних громадських організацій м.Бровари»   |
|   2. |   Артемчук Андрій Володимирович   |   Броварська міська організація профспілки працівників освіти і науки України   |
|   3. |   Багмут Роман Сергійович   |   Молодіжна громадська організація м.Бровари «Броварська молодіжна рада»   |
|   4. |   Воїнов Максим Миколайович   |   Міська громадська організація «Я не байдужий»   |
|   5. |   Драпей Лілія Борисівна   |   Броварська міськрайонна організація Товариства Червоного Хреста   |
|   6. |   Дударенко Дмитро Леонідович   |   Редакція газети «Обрії Батьківшини»   |
|   7. |   Кужим Юрій Сергійович   |   Молодіжна ГО м.Бровари «Молодь за реальні справи»   |
|   8. |   Лесюк Михайло Романович   |   Церква Покрови Пресвятої Богородиці УПЦ КП   |
|   9. |   Логовченко Юлія Олександрівна   |   Молодіжна ГО «Броварщина молода»   |
|   10. |   П'янкова Марина Володимирівна   |   ГО «Центр соціального захисту та адаптації особистості «Дім життя»   |
|   11. |   Шкурко Тетяна Феофанівна   |   Броварська міська організація ветеранів   |

 

Не знаю, як можна після цього вважати цих осіб представників громадськості, котра бажає ефективно працювати на благо мешканців. Адже головний їхній пріоритет в роботі Громадської ради - це обслуговування влади заради того, аби отримати ту чи іншу "кістку" з рук "господаря". Дуже шкода, що в цьому списку опинились й ті люди, котрі раніше викликали особисто в мене повагу.
