---
title: "Два музичних мотиваційних відео про Бровари та насущне"
date: 2012-06-26
author: 
  username: "kachor"
  display_name: "Андрій Качор"
categories: 
  - "kolonka-avtora"
  - "video"
tags: 
  - "vitaliy-zaporozhets"
  - "pidkup-vibortsiv"
  - "semikop"
  - "fedorenko"
  - "hartanovich"
---

[![](https://mpz.brovary.org/wp-content/uploads/2012/06/muzvideo.jpg "Відео про Бровари")](https://mpz.brovary.org/wp-content/uploads/2012/06/muzvideo.jpg)Сьогодні на просторах Мережі вдалося знайти два відеоролики, які так чи інакше стосуються Броварів. Це мотиваційні ролики, мета яких: привернути увагу, підкреслити і мотивувати людей перейнятись тим жахом, який прямо сьогодні відбувається в нашій країні та на вулицях нашого рідного міста зокрема. В обох відео, зроблених всеукраїнськими організаціями, використовуються матеріали "Маєш право знати". Це вже стає доброю традицією, а також значить, що "МПЗ" - на правильному шляху.

 

**1\. Подіям 30 травня присвячується**

Напередодні, можливо, [вирішального судового засідання над Віталієм Запорожцем, котре відбудеться завтра,](https://mpz.brovary.org/zavtra-brovarskiy-sud-maye-vinesti-virok-vitaliyu-zaporozhtsyu/) в "Братстві Святого Луки" зробили арт-відеоролик, присвячений [подіям 30 травня біля приміщення Броварського суду](https://mpz.brovary.org/u-brovarskomu-sudi-vidbulis-sutichki-protestuvalnikiv-z-militsiyeyu-u-postrazhdalih-perelomi-travmi-otrimali-zhurnalisti/). Тоді спецпідрозділи "кривоохоронних" органів [брутально і жорстоко розігнали броварчан](https://mpz.brovary.org/video-rozgonu-protestuvalnikiv-pid-brovarskim-sudom/), які намагались захистити затриманих, котрі протестували проти несправедливого суду над Віталієм Запорожцем.  З 1:30 в кадрі з'являється відео, відзняте нашою журналісткою [Аліною Дяченко](https://mpz.brovary.org/author/aleechka/), котра перебувала в епіцентрі подій.

<iframe src="http://www.youtube.com/embed/GNlD-MgLm54" frameborder="0" width="560" height="315"></iframe>

**2\. "Вы дарили мне гречку"**

Відео від Кабаре "Веселый песец", котре висміює намагання провладних політиків підкупити народ продуктовими наборами напередодні парламентських виборів. В перелік найбільших "електоральних корупціонерів" потрапив і наш броварський сумнозвісний "регіонал" Сергій Федоренко. Відео "Маєш право знати", коли від імені Федоренка активістки "Червоного Хреста" [підкуповували літніх броварчан скупими наборами харчів](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/) починається з 1:35.

<iframe src="http://www.youtube.com/embed/sKHpYE84EBM" frameborder="0" width="420" height="315"></iframe>

Приємного перегляду та поділіться відео зі своїми знайомими та друзями! Можливо, дехто з них задумається над речами, на які не завжди зважає та зробить для себе відповідні висновки.
