---
title: "ТОВ \"Бровари-Вторма\" встановило у школах міста контейнери для роздільного збору сміття"
date: 2015-09-17
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovari-vtorma"
  - "ekologiya"
  - "novini"
  - "rozdilnyj-zbir-smittya"
  - "sortuvannya-smittya"
  - "uroky-ekologiyi"
  - "shkoli"
---

**[ТОВ "Бровари-Вторма"](https://www.vtorma.ua/news/konteyneri-dlya-rozdilnogo-zboru-smittya-kozhniy-s-6.html) встановило у всіх школах міста контейнери для роздільного збору сміття. У сітку-контейнер пропонується збирати відходи, які підлягають вторинній переробці: папір, пластик, плівку. Звільняти від сміття контейнери будуть по мірі наповнюваності.**

\[caption id="attachment\_45611" align="aligncenter" width="375"\][![konteyneri-dlya-rozdilnogo-zboru-smittya-kozhniy-s-9350-r500x500](https://mpz.brovary.org/wp-content/uploads/2015/09/konteyneri-dlya-rozdilnogo-zboru-smittya-kozhniy-s-9350-r500x500.jpg)](https://mpz.brovary.org/wp-content/uploads/2015/09/konteyneri-dlya-rozdilnogo-zboru-smittya-kozhniy-s-9350-r500x500.jpg) 60 кг макулатури зберігає одне дерево\[/caption\]

Також у цьому році підприємство продовжує проводити у школах уроки з роздільного збору сміття. До кінця 2015-го обіцяють охопити усі молодші класи міста. [Нагадаємо](https://mpz.brovary.org/rozdiliti-smittya-u-golovah-u-brovarah-shkolyariv-navchayut-yak-i-navishho-sortuvati-vidhodi/), у минулому навчальному році такі уроки вже проводилися для старшокласників. Про шкоду навколишньому середовищу, про друге життя сміття та діяльність підприємства "Бровари-Вторма" школярам розповідала активістка Анна Хмуренко.

> Основне завдання таких “уроків” – донести до учнів інформацію про те, що сміття природним шляхом розкладається дуже багато років, а доки розкладається — забруднює ґрунт, води, атмосферу. Чим власне й небезпечні сміттєві звалища. Але не менш важливо, розповідають організатори, поінформувати молодь, що сміття може мати «друге життя», тобто його можна перероблювати і робити корисні речі — майже все, що нас оточує, має потенціал для вторинної переробки. І першим кроком вторинної переробки є роздільний збір відходів — паперові окремо, залишки їжі окремо, скло, пластик, металеві банки тощо.

[![07D_4890](https://mpz.brovary.org/wp-content/uploads/2015/05/07D_4890.jpg)](https://mpz.brovary.org/wp-content/uploads/2015/05/07D_4890.jpg)
