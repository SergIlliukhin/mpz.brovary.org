---
title: "Депутати нарешті зібрались на сесію, проте до компромісу не готові"
date: 2014-04-07
tags: 
  - "baseyn-shid"
  - "vibir-redaktsiyi"
  - "garnyk"
  - "narodna-rada"
  - "novini"
  - "oksyutenko"
  - "simutin"
  - "sapozhko"
  - "sekretar-miskoyi-radi"
  - "sesiya"
---

**[![44 сесія 04](https://mpz.brovary.org/wp-content/uploads/2014/04/44-sesiya-04.jpg)](https://mpz.brovary.org/wp-content/uploads/2014/04/44-sesiya-04.jpg)Минулого четверга, 3 квітня, п****ісля двохмісячного ігнорування** **своїх обов'язків** **депутати Броварської міської ради** **нарешті зібрались на сесію. Нагадаємо, н****а засідання, призначене на 27 лютого, [депутати більшості не прийшли](https://mpz.brovary.org/sapozhko-dosi-ne-napisav-zayavi-pro-vidstavku-narodna-rada-viznachilas-iz-svoyim-kandidatom-na-posadu-sekretarya-miskradi/), відтак через відсутність кворуму не було вирішено низку важливих для міста питань.**

**На дійсно довгоочікуваній 44 сесії депутати міської ради ухвалили 28 рішень. По більшості питань думка депутатів збігалась, однак іноді в залі виникали жваві дискусії. Зокрема,** **під час розгляду питання про передачу басейну «Схід» на баланс управління освіти та про виставлення на аукціон права оренди земельної ділянки по вул. Кірова, 106 (біля кладовища). Та найгарячіші суперечки виникли у «Різному», коли почали обговорювати кандидатури на посаду секретаря ради.**

На сесію прийшло 35 депутатів. Також в залі були присутні прокурор Гарник, представники окремих громадських організацій, підприємці та члени Броварської Народної ради.

Засідання почали з того, що до порядку денного включили 8 додаткових питань. Після цього перейшли безпосередньо до розгляду винесених на сесію проектів рішень, що попередньо були розглянуті на профільних комісіях.

[![44 сесія 08](https://mpz.brovary.org/wp-content/uploads/2014/04/44-sesiya-08.jpg)](https://mpz.brovary.org/wp-content/uploads/2014/04/44-sesiya-08.jpg)

Затвердивши одноголосно порядок денний, почали з блоку комунальних питань, по яких доповідала начальник управління комунальної власності **Тетяна Данюк**. Під час розгляду питання про передачу басейну «Схід» з балансу КП «Оздоровчо-реабілітаційний центр» на баланс управління освіти депутати обговорили переваги і недоліки цього проекту рішення. Міський голова закликав депутатів підтримати передачу басейну, агрументувавши, що в разі ухвалення такого рішення об’єкт можна вберегти від можливої приватизації. У свою чергу, начальник управління освіти, науки та молоді **Володимир Онищенко** додав, що завдяки цьому в майбутньому ходити на уроки плавання зможуть не тільки учні 9 школи, а й інших шкіл міста. Однак Сапожко зазначив, що безкоштовне відвідування басейну дітьми буде компенсовуватись із місцевого бюджету.

Під час дискусії були висловлені зауваження стосовно діяльності КП «ОРЦ», на балансі якого до цього часу був басейн «Схід». Депутат **Юрій Чередник** запропонував створити спеціальну комісію для перевірки діяльності комунального підприємства, а також переглянути умови оренди ПП «Феско» 172 квадратних метрів у «Оздоровчо реабілітаційного центру». Депутат **Роман Сімутін** підкреслив, що орендна плата фірми масажиста Азарова за приміщення та обладнання набагато нижча за ринкову та обраховується за пільговою ставкою. Крім того, депутат висловив сумнів щодо компетентності керівника комунального підприємства Максима Добаша. За словами Сімутіна, очільник КП не знає чи прибуткове, чи збиткове його підприємствро. Це підтвердив і заступник міського голови **Василь Андрєєв**. Йому і було доручено очолити згадану вище комісію з числа депутатів, громадськості, представників виконкому та КП «ОРЦ».

<iframe src="//www.youtube.com/embed/Px3qETmrqn8" height="315" width="560" allowfullscreen frameborder="0"></iframe>

Далі перейшли до розгляду питань житлово-комунального господарства. Депутати одностайно проголосували за внесення змін до Міської програми розвитку об’єктів ЖКГ на 2011-2015 роки, зокрема, будівництва кладовища по вул. Кутузова та реконструкції перехрестя вул. Київської та Шевченка.

[![сесія14](https://mpz.brovary.org/wp-content/uploads/2014/04/sesiya14.jpg)](https://mpz.brovary.org/wp-content/uploads/2014/04/sesiya14.jpg)

Після цього перейшли до освітніх, земельних та фінансових питань. Бурхливе невдоволення викликала пропозиція виставити на аукціон на право оренди земельної ділянки на Кірова, 106 біля кладовища, адже раніше броварчани вже обурювались через газову заправку, яку депутат Чабур відкрив біля цвинтаря.  Громадськість виступила проти цьогочерез  загрозу можливого встановлення ще одного комерційного об’єкта, що буде створювати незручності людям та є сумнівним з точки зору суспільної моралі. Відповідний пункт в проекті рішення депутати виключили та відправили на доопрацювання.

[![44 сесія 02](https://mpz.brovary.org/wp-content/uploads/2014/04/44-sesiya-02.jpg)](https://mpz.brovary.org/wp-content/uploads/2014/04/44-sesiya-02.jpg)

Також депутати затвердили звіт про виконання бюджету за 2013 рік і внесли зміни до рішення міськради «Про бюджет міста на 2014 рік». Як доповіла начальник фінуправління **Наталія Пастернак,** минулого року міський бюджет отримав 321,8 млн грн наводить цифри. До загального фонду бюджету надійшло 170,29 млн грн – це становить 101,6% від запланованого. Порівняно з минулим фінансовим періодом надходження збільшились на 8,1%.

[![44 сесія 05](https://mpz.brovary.org/wp-content/uploads/2014/04/44-sesiya-05.jpg)](https://mpz.brovary.org/wp-content/uploads/2014/04/44-sesiya-05.jpg)

Такі оптимістичні показники викликали запитання в депутата **Віктора Антоненка.** Він поцікавився, чому водночас із перевиконанням бюджету кредиторська заборгованість загального фонду щороку зростає і становить понад 2 мільйони грн. У відповідь Наталія Пастернак повідомила, що це пов’язано із проблемами в державному казначействі: всі видатки, що не пройшли через вищу фінансову установу, вважаються кредиторською заборгованістю. Проблем із фінансуванням міста, заборгованості по зарплатах немає, зазначила начальник фінуправління. 

У "Різному" прокурор **Микола Гарник** прозвітував про стан законності в Броварах за минулі 3 місяці. За його словами, впродовж цього періоду завершено 1319 кримінанальних проваджень, з них 77, тобто 6%, направлено до суду. Такий малий відсоток він пояснює дією нового Кримінально-процесуального кодексу: всі заяви, що надходять до правоохоронних органів, вносяться в Єдиний реєстр досудових розслідувань, однак, як потім з'ясовується, дуже багато заяв не містять ознак кримінальних правопорушень.

[![44 сесія 09](https://mpz.brovary.org/wp-content/uploads/2014/04/44-sesiya-09.jpg)](https://mpz.brovary.org/wp-content/uploads/2014/04/44-sesiya-09.jpg)

Після прокурора про ситуацією з цивільною оброною в місті доповідав заступник міського голови **Григорій Голубовський**. Він розповів про заходи із евакуації населення у випадку активних військових дій. За його словами, є проблеми із системою оповіщення, зокрема із провідним радіо. Цю проблему будуть намагатись вирішити, проте в будь-якому разі про загрозу надзвичайних подій та інструкції для населення повідомлятимуть через телебачення та інтернет. Розповів Голубовський і [про готовність сховищ в Броварах](https://mpz.brovary.org/u-vipadku-viyskovih-diy-brovarchanam-radyat-riti-okopchiki-bo-shovishha-v-zhahlivomu-stani/): з усіх наявних в місті укриттів готове для перебування там людей лише одне. Броварчанам радять ховатись в підвалах будинків, хоча більшість з них теж не в найкращому стані. Також заступник мера зазначив, що більшість сховищ розташовані біля підприємтсв і розраховані лише на робочу зміну працівників в разі військової атаки агресора.

Насамкінець після 2 годин роботи сесії, перейшли до  розгляду питання переобрання секретаря міської ради. На цю посаду було запропоновано 3 кандидатури. Члени Броварської Народної Ради не змінювала висунуту ними кандидатуру **Романа Сімутіна**. Представники окремих громадських організацій підтримали **Бориса Кузьменка,** а місцеві бізнесмени, як і раніше, наполягають на призначенні на цю посаду **Володимира Оксютенка**. 

Під час обговорення стало зрозуміло, що Кузьменка і Сімутіна депутатська більшість підтримувати не збирається. Колишній «свободівець» **Петро Базишин** подав міському голові звернення депутатів міськради з проханням висунути Володимира Оксютенка. Під зверненням підписались 28 депутатів, і цих голосів достатньо, щоб на наступному засіданні  обрати нового секретаря.

\[caption id="attachment\_25212" align="aligncenter" width="614"\][![Депутат Базишин](https://mpz.brovary.org/wp-content/uploads/2014/04/44-sesiya-01.jpg)](https://mpz.brovary.org/wp-content/uploads/2014/04/44-sesiya-01.jpg) Депутат Базишин\[/caption\]

Аргументи членів Народної Ради **Андрія Качора** та **Аліни Дяченко** про те, що Оксютенко з Кузьменком впродовж 3 років голосували за незаконні рішення з регіоналами, не були сприйняті більшістю. Повз вуха депутати пропустили  інформацію про те, що обидва кандидати не засудили режим Януковича після кривавих подій. Громадські активісти заявляють, що такими діями депутатська більшість демонструє свою незацікавленість йти на компроміс задля зниження суспільно-політичної напруги у місті та переконані, що обранці навмисно поглиблюють прірву між громадськістю та владою. Проте в депутатів ще залишається час переглянути думку стосовно кандидатури секретаря до наступного засідання Броварської міської ради
