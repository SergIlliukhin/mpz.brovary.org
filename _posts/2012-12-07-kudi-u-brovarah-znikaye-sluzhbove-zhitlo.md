---
title: "Куди у Броварах зникає службове житло?"
date: 2012-12-07
author: 
  username: "sergilliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "brovary"
  - "vibir-redaktsiyi"
  - "vykonkom"
  - "kvartiri"
  - "sluzhbove-zhitlo"
coverImage: "wp-content/uploads/2012/12/zhytlo-481x305-481x305.jpg"
---

[![](https://mpz.brovary.org/wp-content/uploads/2012/12/zhytlo-481x305-481x305.jpg)](https://mpz.brovary.org/wp-content/uploads/2012/12/zhytlo-481x305-481x305.jpg)**Службове житло є одним із факторів, які мотивують людей йти на державну службу. Гідної зарплати наша держава забезпечити не може, але житло, хоч і тимчасове, на період роботи, іноді надає: це може бути або кімната в гуртожитку, або навіть індивідуальна квартира.**

У цій публікації автор проаналізував процес виділення службових квартир у Броварах та з’ясував, скільки часу у нашому місті потрібно для того, аби призначена для проживання працівників службова квартира стала їх приватною власністю.

**Соціальний будинок** Новобудова по вул. Красовського, 8-б анонсувалася міською радою як так званий «соціальний будинок», у якому значна частка житла мала бути розподілена безкоштовно (замовником виступав Відділ капітального будівництва Броварської міської ради).

В цілому за 2011-2012 роки виконкомом було видано 16 постійних ордерів на квартири у даному будинку, при цьому 75% з них (12 квартир) було виділено працівникам МВС, СБУ та суду, а решта - 4 квартири було розподілено між освітянами (2 квартири), медпрацівники (1 квартира) та соціально-незахищеними групами населення (1 квартира)

[![](https://mpz.brovary.org/wp-content/uploads/2012/12/kras8b.png "Розподіл квартир по вул.Красовського, 8-б")](https://mpz.brovary.org/wp-content/uploads/2012/12/kras8b.png)

**Усе, що є службовим, має стати приватним?**

Процес надання «службової» житлової площі у цьому та інших будинках і її виведення у приватні руки дивує своєю оперативністю.

Так, наприклад, менше 2 місяців знадобилось виконавчому комітету Броварської міської ради для того, щоб державні (службові) квартири перейшли у приватну власність. Спочатку (у жовтні 2011 року) 9 квартир у будинку за адресою вул. Красовського, 8-Б у якості службової житлової площі було надано працівникам Міністерства внутрішніх справ та суду - **«на період роботи»**, як зазначено у рішенні. А вже у грудні 2011 року виконавчий комітет вилучає ці квартири із числа службових та видає постійні ордери відповідним особам на підставі клопотань начальника ГУ МВС у Київській області, начальника міського відділу ГУ МВС у Київській області та виконуючого обов’язки голови Броварського міськрайонного суду.

Ось прізвища та посади щасливих 9 власників квартир у новозбудованому «соціальному будинку»: \[spoiler title="Список власників ('силовики' - 9 квартир)" open="0" style="2"\] \[table\]

| **ПІБ** | **Посада** | **Розпорядник** | **Службовий ордер** | **Постійний ордер** |
| --- | --- | --- | --- | --- |
| Василишин Валерій Олександрович | суддя | Броварський міськрайонний суд Київської області |   21.10.2011   |   13.12.2011   |
| Джуракулова Олена Олексіївна | інспектор з міграційного контролю СГІРФО | Броварський МВ ГУ МВС України у Київській обл |   21.10.2011   |   13.12.2011   |
| Кириченко Олександр Васильович | заступник начальника слідчої частини СУ | ГУ МВС України у Київській обл |   26.10.2011   |   13.12.2011   |
| Ковтун Анатолій Володимирович | заступник начальника відділу УКЗ | ГУ МВС України у Київській обл |   21.10.2011   |   13.12.2011   |
| Лисенко Сергій Олексійович | заступник начальника УБОЗ | ГУ МВС України у Київській обл |   21.10.2011   |   19.12.2011   |
| Маковецька Людмила Михайлівна | старший оперуповноважений УДСБЕЗ | ГУ МВС України у Київській обл |   21.10.2011   |   13.12.2011   |
| Нікітенко Валерій Віталійович | заступник начальника УІТ | ГУ МВС України у Київській обл |   21.10.2011   |   13.12.2011   |
| Пасол Іван Петрович | старший інспектор ДПС відділення ДАІ | ГУ МВС України у Київській обл |   26.10.2011   |   13.12.2011   |
| Шляховський Олександр Анатолійович | начальник сектора карного розшуку | Броварський МВ ГУ МВС України у Київській обл |   21.10.2011   |   13.12.2011   |

\[/table\] \[/spoiler\]

Схожим чином, хоча  й не так динамічно, розгорталася ситуація і навколо ще 3 квартир для «силовиків» у будинку по вул.Красовського, 8-б: двом власникам довелось почекати 8 місяців, а командиру полку «Беркуту» - аж півтора роки!

\[spoiler title="Список власників ('силовики' - 3 квартири)" open="0" style="2"\] \[table\]

| **ПІБ** | **Посада** | **Розпорядник** | **Службовий ордер** | **Постійний ордер** |
| --- | --- | --- | --- | --- |
| Волоха Олександр Миколайович | начальник Броварського районного відділу | Служба безпеки України |   26.10.2011   |   12.06.2012   |
| Зайченко Олександр Володимирович | інженер зі спеціальних технічних засобів "Беркут" | ГУ МВС України у Київській обл |   14.02.2012   |   09.10.2012   |
| Трясун Павло Ростиславович | командир полку міліції особливого призначення "Беркут" | ГУ МВС України у Київській обл |   11.01.2011   |   12.06.2012   |

\[/table\] \[/spoiler\]

Схемою швидкого перетворення службової житлової площі у приватну скористалися і кілька працівників комунальних служб. У інших, не "соціальних" будинках 1 квартиру отримала працівниця КП «Броваритепловодоенергія» і ще 2 – працівники КП «Служба замовника».

Зокрема, серед власників опинилася генеральний директор КП «Служба замовника» **Смалько Аліна Петрівна**, яка спочатку у січні 2011 року отримала службовий ордер на заселення службової житлової площі «на період роботи», а вже через 6 місяців ця житлова площа була вилучена із числа службової і пані Смалько отримала постійний ордер згідно з клопотанням керівника підприємства (_тобто згідно із власним клопотанням, не звернувши, вочевидь, увагу на таке поняття, як конфлікт інтересів_).

\[spoiler title="Список власників ('комунальники' - 3 квартири)" open="0" style="2"\] \[table\]

| **ПІБ** | **Адреса** | **Посада** | **Розпорядник** | **Служб. ордер** | **Пост. ордер** |
| --- | --- | --- | --- | --- | --- |
| Кондратюк Лариса Олександрівна | Олімп-ійська, 6 | економіст | КП "Броваритепло водоенергія" |   24.04.2012   |   10.07.2012   |
| Прохорчук Ганна Михайлівна | Кутузова, 6 | робітник комплексного прибирання ЖЕК-2 | КП "Служба замовника" |   10.07.2012   |   13.11.2012   |
| Смалько Аліна Петрівна | _невідомо_ | генеральний директор КП "Служба замовника" | КП "Служба замовника" |   25.01.2011   |   09.08.2011   |

\[/table\] \[/spoiler\]

Приймаючи до уваги таку поширеність описаної «двокрокової» схеми, у читача могло скластись враження, що, можливо, саме так і мають забезпечуватись житлом громадяни, які потребують покращення житлових умов. Поспішаю заперечити, адже якщо поглянути на те, як виділялися 4 квартири у «соціальному будинку» для вчителів, медпрацівниці та інваліда І групи з дитинства, то ми побачимо, що рішенням виконкому було одразу напряму ухвалено видати ордери на заселення житлової площі та зняти людину з квартобліку, без жодних маніпуляцій зі статусом житла.

> З 1 січня 2013 року в Україні запрацює Єдиний державний реєстр громадян, які потребують поліпшення житлових умов. Хочеться вірити, що його створення і прискіплива увага громадськості до процесу розподілу безкоштовного житла допоможе звести до мінімуму маніпуляції з квартирними чергами та службовим житлом у нашій країні. А головне – що заповітні квадратні метри отримуватимуть дійсно ті родини, які більш за все цього потребують.

\[spoiler title="P.S. У публікації використані дані, отримані з відкритих джерел" open="1" style="2"\] 1) [Друковані копії](https://mpz.brovary.org/wp-content/uploads/2012/10/VikonkomKv2011.pdf) рішень виконавчого комітету за 2011 рік; 2) [Цифрові копії](https://docs.brovary.org/s/0/30/1/1?term=%D0%BE%D1%80%D0%B4%D0%B5%D1%80&from=01.01.2012&to=07.12.2012&type=1&fld=1&status=0 "Рішення виконкому за 2012 рік") рішень виконавчого комітету за 2012 рік; \[/spoiler\]
