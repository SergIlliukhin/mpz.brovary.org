---
title: "Антиалкогольний рейд у парку «Перемога»: від агресії до розуміння - ФОТО"
date: 2015-06-19
categories: 
  - "hromada"
  - "aktsiyi-zahodi"
tags: 
  - "alkogol"
  - "vibir-redaktsiyi"
  - "kupap"
  - "park"
  - "peremoga"
  - "reyd"
  - "rozpyvannya"
  - "rozpyttya"
---

**Цієї середи, 17 червня, активісти різних організацій міста, громадських формувань з охорони порядку та політичних партій провели антиалкогольний рейд. Заручившись підтримкою аж одного міліціонера, вони пройшлися поміж відпочивальників у парку «Перемога», ввічливо попереджаючи броварців про заборону вживання спиртних напоїв у громадських місцях і про адміністративну відповідальність за це.**

Ті, кого громадські інспектори «спалили на гарячому», реагували переважно коректно, частина відвідувачів парку обіцяла більше не порушувати Закон. Але траплялося і відверте грубіянство у відповідь на зауваження. Одна із компаній не гребувала нецензурною лайкою та погрозами навіть в бік міліціонера, а також спробувала завадити журналістам і активістам проводити фото- та відеознімання. За результатами заходу, представники громадськості вирішили, що це був не останній рейд. Окрім іншого, вони хочуть ініціювати встановлення в парку інформаційних табличок про заборону розпивання алкогольних напоїв у громадських місцях.

Ініціативу провести такий рейд [озвучили](https://www.facebook.com/groups/brovary/permalink/1055056664524299/) ще 13 червня у групі «Бровари» на Фейсбуку одразу кілька користувачів соцмережі. Окрім походу парком задля виявлення порушників активісти мали намір влаштувати [обговорення](https://www.facebook.com/groups/brovary/permalink/1055056664524299/) щодо культурного життя броварців: їхню поведінку у громадських місцях та «моральне обличчя». Два заходи вирішили об’єднати в один.

Біля центрального входу до парку «Перемога» зібралося до двох десятків активістів і аж один міліціонер.

[![Антиалкогольний рейд_Image00013](https://mpz.brovary.org/wp-content/uploads/2015/06/Antyalkogolnyj-rejd_Image00013.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00013.jpg)

[![Антиалкогольний рейд_Image00014](https://mpz.brovary.org/wp-content/uploads/2015/06/Antyalkogolnyj-rejd_Image00014.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00014.jpg)

[![Антиалкогольний рейд_Image00019](https://mpz.brovary.org/wp-content/uploads/2015/06/Antyalkogolnyj-rejd_Image00019.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00019.jpg)

Правоохоронець одразу повідомив присутнім, що штрафувати порушників не зможе, оскільки бланки протоколів про адміністративні правопорушення у броварському відділку відсутні. Як раніше [зазначали](https://mpz.brovary.org/u-militsiyi-poyasnyly-chomu-ne-vyrishuyetsya-problema-rozpyttya-alkogolyu-ta-kurinnya-v-gromadskyh-mistsyah/) в "Народному контролі", про проблему відсутності бланків і нестачі кадрів нещодавно повідомляв начальник відділення Микола Клименко, з цього приводу уже направлено відповідне звернення.

Активіст **Сергій Батюк** через звукову колонку запросив броварців долучитися до обговорення проблеми, однак охочих серед відпочивальників не знайшлося.

[![Антиалкогольний рейд_Image00015](https://mpz.brovary.org/wp-content/uploads/2015/06/Antyalkogolnyj-rejd_Image00015.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00007.jpg)

[![Антиалкогольний рейд_Image00007](https://mpz.brovary.org/wp-content/uploads/2015/06/Antyalkogolnyj-rejd_Image00007.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00007.jpg)

[![Антиалкогольний рейд_Image00010](https://mpz.brovary.org/wp-content/uploads/2015/06/Antyalkogolnyj-rejd_Image00010.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00010.jpg)

Після цього активісти рушили в напрямку шахових столів. Це місце ще раніше стало [відомим](https://www.facebook.com/groups/brovary/permalink/1042517089111590/) завдяки частому розпиванню тут алкогольних напоїв. Цього разу рейд також натрапив на відповідну компанію молодиків зі спиртним.

[![Антиалкогольний рейд_Image00026](https://mpz.brovary.org/wp-content/uploads/2015/06/Antyalkogolnyj-rejd_Image00026.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00026.jpg)

Побачивши групу активістів, міліціонера та декількох журналістів із камерами, хлопці почали ховати алкоголь.

[![Антиалкогольний рейд_Image00028](https://mpz.brovary.org/wp-content/uploads/2015/06/Antyalkogolnyj-rejd_Image00028.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00028.jpg)

Коли учасники рейду підійшли до молодиків, останні почали грубо висловлювали своє незадоволення, при тому матюкаючись навіть на правоохоронця. Вони погрожували журналістам і активістам «розірвати» їх, розбити камери, а також знайти їх згодом та зробити їм «погано».

_Відео з порушниками (обережно, нецензурна лайка)_

<iframe src="https://www.youtube.com/embed/SbGcLGmtR5c" width="560" height="315" frameborder="0" allowfullscreen="allowfullscreen"></iframe>

[![Антиалкогольний рейд_Image00037](https://mpz.brovary.org/wp-content/uploads/2015/06/Antyalkogolnyj-rejd_Image00037.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00037.jpg)

[![Антиалкогольний рейд_Image00039](https://mpz.brovary.org/wp-content/uploads/2015/06/Antyalkogolnyj-rejd_Image00039.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00039.jpg)

[![Антиалкогольний рейд_Image00041](https://mpz.brovary.org/wp-content/uploads/2015/06/Antyalkogolnyj-rejd_Image00041.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00041.jpg)

[![Антиалкогольний рейд_Image00049](https://mpz.brovary.org/wp-content/uploads/2015/06/Antyalkogolnyj-rejd_Image00049.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00049.jpg)

[![Антиалкогольний рейд_Image00053](https://mpz.brovary.org/wp-content/uploads/2015/06/Antyalkogolnyj-rejd_Image00053.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00053.jpg)

[![Антиалкогольний рейд_Image00064](https://mpz.brovary.org/wp-content/uploads/2015/06/Antyalkogolnyj-rejd_Image00064.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00064.jpg)

Здавалось, сварка може не закінчитись. Правоохоронець викликав підкріплення, а більшість активістів тим часом вирішили не затримуватись. Після того як учасники рейду вилили залишки пива та інших слабкоалкогольних напоїв, активісти рушили далі.

[![Антиалкогольний рейд_Image00045](https://mpz.brovary.org/wp-content/uploads/2015/06/Antyalkogolnyj-rejd_Image00045.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00045.jpg)

[![Антиалкогольний рейд_Image00055](https://mpz.brovary.org/wp-content/uploads/2015/06/Antyalkogolnyj-rejd_Image00055.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00055.jpg)

[![Антиалкогольний рейд_Image00058](https://mpz.brovary.org/wp-content/uploads/2015/06/Antyalkogolnyj-rejd_Image00058.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00058.jpg)

Раз по раз на шляху траплялися відвідувачі не лише з пивом, а й із горілкою чи навіть самогоном. Втім, на ввічливі попередження активістів вони реагували майже завжди без агресії та грубощів.

[![Антиалкогольний рейд_Image00076](https://mpz.brovary.org/wp-content/uploads/2015/06/Antyalkogolnyj-rejd_Image00076.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00076.jpg)

[![Антиалкогольний рейд_Image00077](https://mpz.brovary.org/wp-content/uploads/2015/06/Antyalkogolnyj-rejd_Image00077.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00077.jpg)

[![Антиалкогольний рейд_Image00080](https://mpz.brovary.org/wp-content/uploads/2015/06/Antyalkogolnyj-rejd_Image00080.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00080.jpg)

[![Антиалкогольний рейд_Image00088](https://mpz.brovary.org/wp-content/uploads/2015/06/Antyalkogolnyj-rejd_Image00088.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00088.jpg)

[![Антиалкогольний рейд_Image00090](https://mpz.brovary.org/wp-content/uploads/2015/06/Antyalkogolnyj-rejd_Image00090.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00090.jpg)

Часто відпочивальники обіцяли, що більше не вживатимуть алкоголь у громадських місцях. Однак, після того як активісти йшли геть, так само нерідко на тому самому місці продовжували пити те, що почали.

Під кінець рейду активісти завітали до одного з дитячих майданчиків у парку. Компанія, яка тут сиділа, виразила агресію в бік активістки, кинувши в неї м’яча. Від попадання захистила лише металева сітка. Жінка на той момент знімала потенційних порушників на фотоапарат. Однак, коли фото- та відеотехніки стало ще більше, своє незадоволення молоді люди стали висловлювати лише словами.

[![Антиалкогольний рейд_Image00094](https://mpz.brovary.org/wp-content/uploads/2015/06/Antyalkogolnyj-rejd_Image00094.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00094.jpg)

Серед невдоволених пиятикою на майданчику була і одна з матусь. Вона звернулась по допомогу до учасників рейду.

[![Антиалкогольний рейд_Image00096](https://mpz.brovary.org/wp-content/uploads/2015/06/Antyalkogolnyj-rejd_Image00096.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00096.jpg)

Під кінець активісти зауважили, що в парку було значно менше людей, які випивали, ніж зазвичай. Вони запідозрили, що броварці читають Фейсбук, тому могли знати про «облаву». Присутні вирішили проводити такі рейди і надалі для профілактики.

Перед тим як розійтись, активісти окреслили проблеми, які необхідно вирішити. Це – і відсутність протоколів у дільничних міліціонерів, і відсутність інформаційних табличок на території парку, які би вказували на заборону розпиття алкоголю в громадських місцях.

Варто зазначити, що багато хто з відпочивальників висловлював необізнаність щодо такої заборони. Навіть з-поміж користувачів Фейсбуку не всі знали законодавчого врегулювання цього питання.

> _**Стаття 178 КУпАП. Розпивання пива, алкогольних, слабоалкогольних напоїв у заборонених законом місцях або поява у громадських місцях у п'яному вигляді**_
> 
> _Розпивання пива (крім безалкогольного), алкогольних, слабоалкогольних напоїв на вулицях, у закритих спортивних спорудах, у скверах, парках, у всіх видах громадського транспорту (включаючи транспорт міжнародного сполучення) та в інших заборонених законом місцях, крім підприємств торгівлі і громадського харчування, в яких продаж пива, алкогольних, слабоалкогольних напоїв на розлив дозволена відповідним органом місцевого самоврядування, або поява в громадських місцях у п'яному вигляді, що ображає людську гідність і громадську мораль, -_
> 
> _тягне за собою попередження або накладення штрафу від **одного** до **п'яти** неоподатковуваних мінімумів доходів громадян._
> 
> _Ті самі дії, вчинені повторно протягом року після застосування заходів адміністративного стягнення, -_
> 
> _тягнуть за собою накладення штрафу від **трьох** до **семи** неоподатковуваних мінімумів доходів громадян._
> 
> _Дії, передбачені частиною першою цієї статті, вчинені особою, яка двічі протягом року піддавалась адміністративному стягненню за розпивання пива (крім безалкогольного), алкогольних, слабоалкогольних напоїв у заборонених законом місцях або появу в громадських місцях у п'яному вигляді, -_
> 
> _тягнуть за собою накладення штрафу від **шести** до **восьми** неоподатковуваних мінімумів доходів громадян або громадські роботи на строк від **двадцяти** до **тридцяти** годин, або виправні роботи на строк від **одного** до **двох** місяців з відрахуванням двадцяти процентів заробітку, або адміністративний арешт на строк до **п'ятнадцяти** діб._

Як розповів журналістам Сергій Батюк, який лишився з групою активістів та міліціонером чекати підкріплення для затримання молодиків біля шахових столів, на місце подій приїхали представники охоронної фірми. Хлопців доправили до відділку, де встановили їхні особи. Після того, як ті написали пояснення, їх відпустили. Зі слів Батюка, після завершення конфлікту, їхня група активістів направилась у рейд по бульвару Незалежності, а згодом завернула назад і закінчила його у парку «Перемога».

**Чи будуть боротися з курінням?**

Інше питання, яким задавались активісти як під час рейду, так і під час обговорень до того, - чи робити подібні заходи проти куріння. Дехто з присутніх вважає, що у майбутньому потрібно влаштовувати «облави» і проти курців у громадських місцях. Натомість, **Андрій Саук** зауважив, що він ретельно вивчив це питання. За його даними, однозначної законодавчої заборони на куріння в парках нема, але органи місцевого самоврядування мають повноваження встановити таку заборону своїм рішенням.

Частина активістів висловилася за те, щоби працювати і в цьому напрямку. Але, схоже, питання куріння цікавило не всіх присутніх. Учасники однієї із груп активістів, які долучилася до рейду, перед початком заходу дозволяли собі покурити навіть у присутності журналістів й активістів. І принаймні один із них викинув «бичок» просто на землю.

[![Антиалкогольний рейд_Image00017](https://mpz.brovary.org/wp-content/uploads/2015/06/Antyalkogolnyj-rejd_Image00017.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00017.jpg)

[![Антиалкогольний рейд_Image00000](https://mpz.brovary.org/wp-content/uploads/2015/06/Antyalkogolnyj-rejd_Image00000.jpg)](https://mpz.brovary.org/wp-content/uploads/2015/06/Antyalkogolnyj-rejd_Image00000.jpg)

> _«Маєш право знати» стежитиме за громадською активністю і надалі. Ми повідомимо наших читачів про наступні рейди у разі оголошення про них._

**Фото - [Микола Кожемяко](http://fotokray.com.ua)**
