---
title: "У нового прокурора Броварів вимагають знайти та покарати винних за зниклі печатки ДВК"
date: 2014-09-30
author: 
  username: "shako"
  display_name: "Тарас Шако"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "dideskul"
  - "zniknennya-pechatok-dvk"
  - "kandidat-u-narodni-deputati"
  - "novini"
  - "okrug-97"
  - "pavlo-rizanenko"
  - "parlamentski-vibori-2014"
  - "prokuratura"
  - "rizanenko"
  - "reyestratsiya-kandidativ"
  - "roman-olefirenko"
  - "skochko"
  - "tsvk"
  - "tsentralna-viborcha-komisiya"
coverImage: "wp-content/uploads/2012/07/Prokuratura_3.jpg"
---

**[![Прокуратура](https://mpz.brovary.org/wp-content/uploads/2012/07/Prokuratura_3.jpg)](https://mpz.brovary.org/wp-content/uploads/2012/07/Prokuratura_3.jpg)Безслідне зникнення 136 печаток дільничних виборчих комісій в окрузі №97 тепер буде розслідувати прокуратура. Заяву про кримінальне правопорушення до правоохоронців подав народний депутат України Павло Різаненко. Нагадаємо, нещодавно один з членів окружкому Олексій Скочко заявив про про те, що всі печатки ДВК в окрузі [зникли.](https://mpz.brovary.org/u-viborchomu-okruzi-97-znikli-vsi-pechatki-dvk-chlen-okruzhnoyi-viborchoyi-komisiyi/)**

Згідно з чинним виборчим законодавством, після проведення виборів до Верховної Ради 2012 року всі печатки повинні віддавати на зберігання до органів місцевого самоврядування. Однак спілкування членів ОВК з броварською райдержадміністрацією та міською радою виявились безрезультатними. За словами чиновників, після минулих парламентських виборів на зберігання печатки не надходили.

Втрата печаток має ознаки кримінального правопорушення, а саме - розтрату державного майна в особливо великих розмірах (ч.5 ст. 191 ККУ). Виготовлення нових штампів за ринковими цінами складає понад 30 000 грн, йдеться в заяві.  Санкція цієї статті Кримінального кодексу України передбачає покарання у вигляді позбавлення волі на строк від семи до дванадцяти років з позбавленням права обіймати певні посади чи займатися певною діяльністю на строк до трьох років та з конфіскацією майна.

[![фото 1](https://mpz.brovary.org/wp-content/uploads/2014/09/foto-11.jpg)](https://mpz.brovary.org/wp-content/uploads/2014/09/foto-11.jpg)

[![фото 2](https://mpz.brovary.org/wp-content/uploads/2014/09/foto-21.jpg)](https://mpz.brovary.org/wp-content/uploads/2014/09/foto-21.jpg)

Крім того в заяві зазначено про факт перешкоджання діяльності окружної виборчої комісії, що підпадає під ознаки складу злочину, передбаченого ч. 1 ст. 197 ККУ.

Нагадаємо, нещодавно у Броварах призначили [нового прокурора - Романа Олефіренка](https://mpz.brovary.org/u-brovarah-noviy-prokuror-ta-nachalnik-militsiyi-gromada-zaproshuye-yih-na-dialog/).

На одному з попередніх засідань ОВК №97 член комісії Олексій Скочко пропонував окружкому звернутись з приводу втрати печаток з відповідною заявою до прокуратури. Проте з ініціативи секретаря комісії Юрія Дідескула це питання навіть не ставили на розгляд.

\[caption id="attachment\_29656" align="aligncenter" width="600"\][![Секретар ОВК №97 Юрій Дідескул](https://mpz.brovary.org/wp-content/uploads/2014/09/dideskul.jpg)](https://mpz.brovary.org/wp-content/uploads/2014/09/dideskul.jpg) Секретар ОВК №97 від Партії регіонів Юрій Дідескул\[/caption\]

Нагадаємо, секретар окружної виборчої комісії №97 від Партії регіонів **Юрій Дідескул** відомий тим, [брав участь у клонуванні київської обласної організації партії "Батьківщина" у 2010 році](http://blog.liga.net/user/kbondarev/article/13790.aspx). Того ж року Дідескул був членом ТВК під час скандальних виборів мера м. Обухів. Безпосередньо керував діями голів та членів тервиборчкому **Максим Ситєнков**, представник кандидата від Партії регіонів.

\[caption id="attachment\_8138" align="aligncenter" width="600"\][![Засідання ОВК Ситенков](https://mpz.brovary.org/wp-content/uploads/2012/09/DSC_9937.jpg)](https://mpz.brovary.org/wp-content/uploads/2012/09/DSC_9937.jpg) Максим Ситєнков (праворуч на фото)\[/caption\]

Ситєнков відомий у Броварах з минулих парламентських виборів 2012 року, коли очолював ОВК №97. Тоді скандального голову окружної комісії закидали яйцями, після чого той [написав заяву про відставку](https://mpz.brovary.org/pidrahuy-sityenkov-utik-z-brovariv-2/).

<iframe src="//www.youtube.com/embed/b1QEO2Gd1t8" width="600" height="315" frameborder="0" allowfullscreen="allowfullscreen"></iframe>
