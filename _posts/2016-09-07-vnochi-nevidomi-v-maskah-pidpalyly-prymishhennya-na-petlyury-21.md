---
title: "Вночі невідомі в масках підпалили приміщення на Петлюри, 21 - ФОТО"
date: 2016-09-07
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "dsns"
  - "novini"
  - "pidpal"
  - "pozhezha"
  - "politsiya"
coverImage: "wp-content/uploads/2016/09/pozhezha-chernyahovskogo-10.jpg"
---

**Сьогодні вночі горіло офісне приміщення на 1-му поверсі будинку, що на Петлюри (Черняховського), 21. Декілька невідомих в масках розбили двері і підпалили приміщення. Там йшов ремонт і невдовзі планувалося відкриття. Який заклад там би розташувався та хто орендар приміщення - наразі не знає навіть поліція.**

Багато років тут розміщувався офіс банку УБРР, потім - Укргазбанку. Деякий час офіс стояв замкнений, але нещодавно тут з'явилися люди, які почали облаштовувати приміщення. Що там відкриють (та чи відкриють взагалі?) - поки що невідомо. Але сьогодні вночі невідомі підпалили цей кутовий офіс, по одній з версій - начебто через те, що тут відкриють салон гральних автоматів.

[![пожежа черняховського (10)](https://mpz.brovary.org/wp-content/uploads/2016/09/pozhezha-chernyahovskogo-10.jpg)](https://mpz.brovary.org/wp-content/uploads/2016/09/pozhezha-chernyahovskogo-10.jpg)

ГУ ДСНС України в Київській області [повідомляє](http://www.kyivobl.mns.gov.ua/news/9225.html):

> 7 вересня о 03:35 до оперативно-диспетчерської служби Броварського району надійшло повідомлення про пожежу в приміщенні на першому поверсі по вул. Черняховського 21, м. Бровари. На місце виклику направлено два відділення 21-ї Державної пожежно-рятувальної частини м. Бровари. Прибувши на місце, рятувальниками встановлено, що в  приміщенні на першому поверсі десятиповерхового житлового будинку горять покришки від автомобіля. Пожежу вдалося локалізувати о 04:00 та повністю ліквідувати о 05:00. В результаті пожежі було знищено чотири покришки від автомобіля, закопчено стіни та стелю. Ймовірна причина загорання та збитки встановлюються.

[![Exif_JPEG_420](https://mpz.brovary.org/wp-content/uploads/2016/09/IMG_20160907_043436.jpg)](https://mpz.brovary.org/wp-content/uploads/2016/09/IMG_20160907_043436.jpg)

[![Exif_JPEG_420](https://mpz.brovary.org/wp-content/uploads/2016/09/IMG_20160907_035402.jpg)](https://mpz.brovary.org/wp-content/uploads/2016/09/IMG_20160907_035402.jpg)

[![Exif_JPEG_420](https://mpz.brovary.org/wp-content/uploads/2016/09/IMG_20160907_035234.jpg)](https://mpz.brovary.org/wp-content/uploads/2016/09/IMG_20160907_035234.jpg)

_"Щодо цього факту не відкрито жодне кримінальне провадження, поки що ми намагаємося з'ясувати, чиє це приміщення, бо до нас ніхто з власників чи орендарів не звертався,_ - коментує **Микола Жукович**, прес-секретар Нацполіції Київської області. - _Про пожежу поліція отримала повідомлення від працівників ДСНС. Вночі на місце виїхав патруль, при з'ясуванні обставин встановили, що у приміщенні, яке горіло, був один чоловік. Як він пояснив, він там робить ремонт: вдень до нього приїжджають люди, привозять матеріали. Він там ночував. Чоловік не постраждав, а від написання заяви відмовився. В самому приміщенні окрім закопчених стін, нічого немає, ніяких меблів та обладнання. Що там планувалося - ми не знаємо. З'ясуємо, коли до нас звернеться власник"._

[![пожежа черняховського (4)](https://mpz.brovary.org/wp-content/uploads/2016/09/pozhezha-chernyahovskogo-4.jpg)](https://mpz.brovary.org/wp-content/uploads/2016/09/pozhezha-chernyahovskogo-4.jpg)

[![пожежа черняховського (7)](https://mpz.brovary.org/wp-content/uploads/2016/09/pozhezha-chernyahovskogo-7.jpg)](https://mpz.brovary.org/wp-content/uploads/2016/09/pozhezha-chernyahovskogo-7.jpg)

[![пожежа черняховського (8)](https://mpz.brovary.org/wp-content/uploads/2016/09/pozhezha-chernyahovskogo-8.jpg)](https://mpz.brovary.org/wp-content/uploads/2016/09/pozhezha-chernyahovskogo-8.jpg)

Конс'єржка з будинку №21 розповідає, що пожежу бачили мешканці цього будинку. Кажуть, що вночі приїхало декілька чоловіків в масках, розбили двері і підпалили приміщення. Також додає, що колись питала у чоловіків, що робили там ремонт, що ж тут планують відкрити. Їй відповіли: "Салон гральних автоматів". Жарт чи ні, але ця версія активно розповсюджена серед місцевих мешканців.

\[caption id="attachment\_59922" align="aligncenter" width="450"\][![пожежа черняховського (5)](https://mpz.brovary.org/wp-content/uploads/2016/09/pozhezha-chernyahovskogo-5.jpg)](https://mpz.brovary.org/wp-content/uploads/2016/09/pozhezha-chernyahovskogo-5.jpg) Двері забиті фанерою, на підлозі скло та попіл, на пластику повсюди чорні сліди\[/caption\]

\[caption id="attachment\_59918" align="aligncenter" width="600"\][![пожежа черняховського (1)](https://mpz.brovary.org/wp-content/uploads/2016/09/pozhezha-chernyahovskogo-1.jpg)](https://mpz.brovary.org/wp-content/uploads/2016/09/pozhezha-chernyahovskogo-1.jpg) Сусідній офіс трохи закоптився\[/caption\]

Орендар сусіднього приміщення розповідає журналістам, що не знає, чому сталася пригода, і що будуть відкривати поруч. В нього, каже, буде офіс. Сусідне приміщення не постраждало, лише закоптилося. Запах гару відчувається і на вулиці, і в під'їздах будинку. Представник власника приміщення також утримується від коментарів, каже, в поліцію повинен звертатися орендар.

**Фото - "Маєш право знати" та ГУ ДСНС України в Київській області**
