---
title: "Влада хоче змінити статус гуртожитку по вул.Шевченка, 12-А"
date: 2012-10-31
author: 
  username: "nemchina"
  display_name: "Тетяна Немчина"
categories: 
  - "kolonka-avtora"
tags: 
  - "brovarska-miska-rada"
  - "gurtozhitok"
  - "koruptsiya"
coverImage: "wp-content/uploads/2012/08/Nemchina_Tatyana--.jpg"
---

ПУБЛІЧНЕ ПОВІДОМЛЕННЯ Про наміри вчинити корупційне правопорушення Броварською міською радою 01.11.2012 р.

Повідомляємо, що керівництво Броварської міської ради виносить на розгляд 24 сесії міської ради , яка відбудеться 01.11.2012 р. додаткові питання, проекти рішень за якими не були опубліковані. За повідомленням секретаря Броварської міської ради пані Семенюк О.В., апарат ради готує проект рішення про зміну статусу гуртожитку по вул. Шевченка. 12-а (медичний гуртожиток) поза порядком денним, що суперечить вимогам глави 2 Регламенту Броварської міської ради.

Суб єкт подання – головний лікар Броварської ЦРЛ Багнюк В.В., який порушив порядок підготовки зазначеного проекту рішення на розгляд міської ради і марно сподівається , що таке питання не підлягає додатковому вивченню, відповідно до ст. 34 регламенту. При цьому проект рішення, питання про яке пропонується включити до порядку денного сесії, повинен відповідати вимогам глави 2 цього Регламенту.

Здійснюючи громадський контроль діяльності міської ради, Комітету громадського самоврядування відмовлено в наданні публічної інформації , щодо ознайомлення з проектом рішення, що розглядається на сесії в розділі додаткові питання. Такі дії суперечать ст.19 Регламенту , де визначено, що проекти рішень на пленарні засідання міської ради підлягають обов’язковому оприлюдненню не пізніше як за 20 робочих днів до дати їх розгляду на сесії міської ради. Оприлюднюються проекти рішень на офіційному веб-сайті Броварської міської ради та підпадають під дію Закону України «Про засади запобігання і протидії корупції».

Ми сподіваємось, що депутати міської ради не допустять розгляд проекту рішення про зміну статусу гуртожитку по вул. Шевченка, 12-а, з порушенням Регламенту.

У випадку порушення Регламенту – буде складено адміністративний протокол про вчинення корупційного правопорушення , повідомлено державні контролюючи органи по боротьбі з корупцією та буде мати широкий розголос.
