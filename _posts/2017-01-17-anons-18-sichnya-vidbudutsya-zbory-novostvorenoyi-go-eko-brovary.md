---
title: "АНОНС: 18 січня відбудуться збори новоствореної ГО «ЕКО Бровари»"
date: 2017-01-17
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "gromadska-organizatsiya"
  - "eko-brovary"
  - "zbory-organizatsiyi"
  - "novini"
coverImage: "wp-content/uploads/2017/01/15977205_723655421143582_6002409368945991117_n.jpg"
---

**«Увімкни екомислення» та ставай членом нової ГО в місті - до співпраці запрошують усіх небайдужих містян. Завтра, 18 січня, відбудуться загальні збори новоствореної громадської** **організація «ЕКО Бровари». Як заявляють члени цієї команди, їхня мета – залучення мешканців Броварів до вивчення екологічних проблем міста та пошук шляхів їхнього вирішення.**

У Броварах створили нову громадську організацію екологічного профілю - **«ЕКО Бровари»**. На початку січня у FB з’явилася [сторінка організації](https://www.facebook.com/ekobrovary/). Там організатори [повідомляють](https://www.facebook.com/events/1740302592952388/), що завтра, **18 січня, о 18:00** відбудуться загальні збори ГО. Захід пройде за адресою: **м.Бровари, вул.Київська, 135**. Запрошуються усі, хто не байдужий до екологічних проблем міста. На зборах планують визначитись із шляхами подальшої діяльності ГО.

На даний момент основні напрямки діяльності «ЕКО Бровари» визначає такі:

- проведення громадського моніторингу стану довкілля у межах м.Бровари та Броварського району Київської області ;
- участь у формуванні місцевої екологічної політики;
- участь у контролі ефективності використання коштів бюджету на природоохоронні цілі;
- участь у практичній реалізації заходів з вирішення екологічних проблем та оцінці результативності цих заходів;
- інформування громадськості про екологічні проблеми та шляхи їх розв'язання;
- сприяння екологізації свідомості мешканців м.Бровари та Броварському районі Київської області, поширення серед населення морально-етичних засад охорони довкілля і раціонального використання природних ресурсів.

_"Ми не екологи, ми екологісти_", - зазначають члени команди ГО «ЕКО Бровари».

> «Екологіст – це HomoGreen, людина з «зеленим» мисленням, що живе в стилі eco-friendly, яка бере на себе відповідальність за свої повсякденні дії, безперервно вдосконалює свою поведінку і діє в інтересах живих істот і Природи в цілому.
> 
> Вести "зелений образ життя" не означає жертвувати комфортом або навіть ходити в лахмітті. Є інші шляхи насолоджуватися радощами життя з чистою екологічною свідомістю. Можна просто замінити старі звички на нові, що відображають твоє дружелюбне ставлення до природи».
