---
title: "Круглий стіл за підсумками Проекту «5 вимог малого та середнього бізнесу до політиків і влади»"
date: 2012-10-05
author: 
  username: "nemchina"
  display_name: "Тетяна Немчина"
categories: 
  - "kolonka-avtora"
tags: 
  - "krugliy-stil"
---

Впродовж багатьох років незалежності України, малий бізнес у нашій країні розвивається не завдяки, а всупереч існуючій позиції і політиці держави та влади. Нинішня влада є виразником інтересів крупного капіталу і малий бізнес це відчуває.

З іншого боку, практика виборів в Україні показує, що переважна більшість виборчих стратегій побудована на гаслах ідентифікації (яка є роз’єднуючою категорією - мови, соціальні група, регіони, вектори руху – схуд/захід, тощо), що дозволяє політикам «розподіляти» (розпорошувати) аудиторію виборців відповідно до їх ідентифікації. Політичні програми пишуться «зверху» і пропонуються виборцям.

Даний проект – перша в Україні спроба сформувати консолідовані вимоги малого та середнього бізнесу до політиків і влади на основі спільних цінностей (що є об’єднуючою категорією – безпека, добробут, розвиток, тощо), Сформувавши ці вимоги «знизу» в ході фокус груп, круглих столів та опитувань у всіх регіонах України, і закріпивши їх у Національній Резолюціі «5 ВИМОГ МАЛОГО ТА СЕРЕДНЬОГО БІЗНЕСУ ДО ПОЛІТИКІВ ТА ВЛАДИ», мотивувати кандидатів у депутати та партії включити ці вимоги до передвиборчих програм і ініціювати широке громадське обговорення шляхом проведення круглих столів, форумів з кандидатами та партіями.

**Круглий стіл в рамках проекту «5 ВИМОГ МАЛОГО ТА СЕРЕДНЬОГО БІЗНЕСУ ДО ПОЛІТИКІВ І ВЛАДИ» за участю кандидатів у народні депутати України по округу № 97, координаторів , представників політичних партії , громадських організацій, представників малого та середнього бізнесу, ЗМІ.**

ПОРЯДОК ДЕННИЙ: 1. Знайомство. 2. Презентація проекту. 3. Результати проекту. 4. Обговорення пунктів Меморандуму. 5. Подальші кроки.

Круглий стіл відбудеться **10 жовтня 2012 року** в конференц-зал ресторану «Петровський бровар» за адресою: м. Бровари. вул. Осипова, 131 (район об'їздної дороги). Початок о **11 год. 00 хв.** Початок реєстрації о 10-30 хв. Участь в роботі круглого столу за попередньою реєстрацією за тел. (04594)-3-60-22; 063-620-31-10, або на електронну пошту: komitet.brovary@meta.ua
