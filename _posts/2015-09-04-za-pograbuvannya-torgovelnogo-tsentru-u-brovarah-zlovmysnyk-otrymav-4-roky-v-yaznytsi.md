---
title: "За пограбування торговельного центру у Броварах зловмисник отримав 4 роки в'язниці"
date: 2015-09-04
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "grabizh"
  - "novini"
  - "prokuratura"
  - "sud"
  - "torgovelnyj-tsentr"
  - "uvyaznennya"
coverImage: "wp-content/uploads/2015/09/887822055533.jpg"
---

**Броварський міськрайонний суд засудив чоловіка до 4-х років ув'язнення. Феміда визнала його винним у пограбуванні торговельного центру у Броварах на суму 16 тис. грн. Про це [повідомляє](http://kobl.gp.gov.ua/ua/news.html?_m=publications&_c=view&_t=rec&id=161622) прес-служба прокуратури Київської області.**

Як зазначають правоохоронці, чоловік вирішив пограбувати торговельний центр, коли перебував біля нього о 5-ій годині ранку. На той час у приміщенні окрім охоронця нікого не було. Пошкодивши вхідні двері, зловмисник проник до комплексу. Скориставшись можливістю, чоловік почав складати різноманітний товар у візок. Загалом  він награбував на 16 тисяч гривень.

У прокуратурі зазначають, що суд задовольнив клопотання Броварської міжрайонної прокуратури та призначив покарання чоловікові у вигляді позбавлення волі строком на 4 роки. Дії правопорушника кваліфікували за **ч. 3 ст. 15** та за **ч. 3 ст. 186** Кримінального кодексу України - замах на злочин і грабіж відповідно.

> Імені засудженого, місце та дату скоєння злочину у прокуратурі не уточнюють. Водночас, відомо що Державна служба охорони [затримувала грабіжника](https://mpz.brovary.org/u-forumi-na-vozz-yednannya-derzhsluzhba-ohoroni-zatrimala-nichnogo-grabizhnika/), який 28 травня о 5-ій ранку мав намір пограбувати супермаркет "Форум" на вулиці Возз'єднання. Із вироком у цій справі [можна ознайомитись](http://www.reyestr.court.gov.ua/Review/48171345) на сайті Єдиного державного реєстру судових рішень.

**Джерело: [Прокуратура Київської області](http://kobl.gp.gov.ua/ua/news.html?_m=publications&_c=view&_t=rec&id=161622)**
