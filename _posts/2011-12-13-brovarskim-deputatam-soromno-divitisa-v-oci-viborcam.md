---
title: "Броварським депутатам соромно дивитися в очі виборцям?"
date: 2011-12-13
tags: 
  - "ivanenko"
  - "bagmut"
  - "bazyshyn"
  - "brusenska"
  - "gredunov"
  - "zherebtsova"
  - "zagumennyj"
  - "zvituvannya"
  - "novini"
  - "onyshhenko"
  - "rizanenko"
  - "simutin"
  - "semenyuk-kiyashko"
  - "troshhenko"
  - "fedorenko"
---

![](https://mpz.brovary.org/wp-content/uploads/2011/12/Бровари-звітування-депутатів.jpg "Бровари - звітування депутатів")Більшість броварських депутатів не хоче проводити звітування перед виборцями за результатами першого року своєї роботи.

На минулій [15-тій сесії Броварської міської ради 24.11.2011 р.](https://mpz.brovary.org/novini/video-15-te-sesijne-zasidannya-brovarskoji-miskoji-rady/ "ВІДЕО: 15-те сесійне засідання Броварської міської ради") депутатами було прийнято рішення №427-15-06 ["Про затвердження строків проведення звітів депутатів міської ради перед виборцями"](http://www.slideshare.net/sergIlliukhin/4271506-24112011 "Про затвердження строків звітування перед виборцями"), згідно до якого депутати вирішили <!--more-->наступне: _1\. Затвердити строки проведення звітів депутатів міської ради перед виборцями з 28 листопада 2011 року по 28 грудня 2011 року. 2. Кожному депутату надати інформацію до 28 листопада 2011 року в апарат ради щодо часу та місця проведення звіту для своєчасного висвітлення у ЗМІ._

Терміни подання інформації про звітування вже 2 тижні, як закінчилися, тому ми вирішили звернутися до апарату ради з проханням надання інформації щодо часу та місця проведення звіту депутатів.

Виявляється, броварські депутати не хочуть виконувати власне рішення! Станом на 13.12.2011 маємо наступну ситуацію: [![](https://mpz.brovary.org/wp-content/uploads/2011/12/Відповідь-Семенюк.jpg "Відповідь Семенюк")](https://mpz.brovary.org/wp-content/uploads/2011/12/Відповідь-Семенюк.jpg) **Відзвітувалися про свою роботу депутати:** \* Іваненко О.В. (30.11.2011) - УСДП; \* Різаненко П.О. (08.12.2011) - позапартійний; \* Гредунов Є.В. (08.12.2011) - позапартійний;

**Планують відзвітувати наступні депутати:** \* Сімутін Р.В. (15.12.2011) - позапартійний; \* Базишин П.Є. (23.12.2011) - ВО "Свобода"; \* Брусенська Г.В. (23.12.2011) - ВО "Свобода";

Згідно відповіді з секретаріату ради (на фото) фракція політичної партії "Фронту Змін" на чолі з депутатом Загуменним Миколою Васильовичем вирішила обмежитись сухим газетним звітом. _(За нашими даними апарат ради повідомив неправдиву інформацію: звітування "Фронту змін" перед виборцями таки відбулось 15 листопада о 19:00 у приміщенні трикотажної фабрики)_

Ми вирішили зателефонувати найвідомішим і найвпливовішим депутатам, які до цього часу не надали інформацію про своє звітування, щоб з'ясувати, коли вони планують це зробити.

**Коментарі представників деяких депутатів, які досі не повідомили про своє звітування:** \* _Семенюк (Кияшко) Олена Валеріївна_ - секретар Броварської міської ради, "Партія регіонів" - вже другий день не відповідє на дзвінки. Її підлеглі з апарату ради повідомляють, що їх кервіник до сих пір не визначилася зі своїм звітуванням, і взагалі, вони за неї не відповідають; \* _Трощенко Ігор В'ячеславович_ - один із найвпливовіших лідерів броварської "Партії регіонів" - про необхідність звітування його секретарі чули, але дату поки що не призначали; \* _Федоренко Сергій Миколайович_ - голова фракції "Партія регіонів" у міській раді - секретарі будуть радитись з депутатом; \* _Жеребцова Людмила Вікторівна_ - "Партія регіонів" - дуже довго намагалася зрозуміти, чому звичайний виборець цікавиться її звітуванням, повідомила, що планує звітувати орієнтовно 20 грудня; \* _Багмут Наталія Андріївна_ - "Партія регіонів", начальник управління культури - звіт надіслала електронною поштою до ради, а от про те, коли буде звітуватися, вона поки що не вирішила; \* _Онищенко Володимир Іванович_ - "Партія регіонів", начальник управління освіти - звіт надіслали електронною поштою, про особисте звітування перед виборцями його секретар взагалі нічого не чула. Пообіцяла повідомити депутата про необхідність звітування, після чого зможуть надати інформацію;

Шановні депутати! Ми, виборці міста Бровари, хочемо знати, чим Ви займались цей рік і як використовували надані Вам нами повноваження. Маємо Право Знати!

**P.S.** Наводжу фото та відеоматеріали про звітування деяких депутатів: Павло Різаненко та Євген Гредунов (08.12.2011) : [http://www.youtube.com/watch?v=7F8yQSmV3mk](http://www.youtube.com/watch?v=7F8yQSmV3mk "Звітування Різаненко Гредунов")
