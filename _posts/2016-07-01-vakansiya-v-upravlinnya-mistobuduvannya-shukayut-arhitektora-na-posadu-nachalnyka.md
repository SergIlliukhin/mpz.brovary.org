---
title: "Вакансія: в управління містобудування шукають архітектора на посаду начальника"
date: 2016-07-01
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "arhitektura"
  - "brovary"
  - "viddil"
  - "vakansiya"
  - "nachalnyk"
  - "novini"
  - "posada"
  - "upravlinnya"
---

**Управління містобудування та архітектури Броварської міської ради оголосило конкурс на заміщення вакантної посади. Взяти на роботу хочуть спеціаліста або магістра з вищою архітекторською освітою. Обранцю запропонують стати начальником відділу з питань містобудівної діяльності та реклами на три роки. Про це йдеться в [оголошенні](http://brovary.kiev.ua/ogolosheno-konkurs-na-vakantnu-posadu) на сайті Броварської міської ради.**

Як зазначено в повідомленні, кандидат на участь у конкурсі має бути громадянином України, мати повну вищу освіту архітектурного спрямування за освітньо-кваліфікаційним рівнем спеціаліста або магістра. Також – вільно володіти державною мовою та комп’ютером.

Окрім того, охочий обійняти вакантну посаду повинен мати стаж роботи за фахом в органах місцевого самоврядування та державної служби на керівних посадах не менше 3 років. Або – стаж роботи за фахом на керівних посадах в інших сферах управління – не менше 4 років. Посаду пропонують лише на 3 роки – на період соціальної відпустки із догляду за дитиною.

Заяви просять подавати протягом місяця за адресою Броварської міської ради: **вул. Гагаріна, 15, кімн. 412**. Телефони для довідок: **5-30-49**, **5-34-69**.
