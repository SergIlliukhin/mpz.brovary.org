---
title: "Як оформити дитячий біометричний закордонний паспорт у Броварах?"
date: 2015-09-07
author: 
  username: "sergilliukhin"
  display_name: "Сергій Іллюхін"
categories: 
  - "rozsliduvannya"
  - "brovary"
tags: 
  - "biometrichniy-pasport"
  - "brovary"
  - "vibir-redaktsiyi"
  - "derzhavna-migratsiyna-sluzhba"
  - "zakordonniy-pasport"
  - "zakordonnyj-pasport-dytyny"
  - "novini"
  - "pasportniy-stil"
coverImage: "wp-content/uploads/2015/09/20150822_094451.jpg"
---

**Нещодавно ми розповідали про те, як у Броварах [отримати закордонний паспорт](https://mpz.brovary.org/yak-oformyty-biometrychnyj-zakordonnyj-pasport-u-brovarah-bez-zajvyh-cherg/) без зайвих черг. А що робити, якщо документи необхідно оформити для неповнолітньої дитини? Чи обов’язково брати з собою малечу, аби знімати відмитки пальців і фотографуватись? Які документи допоможуть спростити цю процедуру? Спробуємо разом з працівниками Державної міграційної служби розібратись у цьому питанні.**

Для виїзду за кордон дитини, що не досягла 16 років, батьки повинні оформити для неї проїзний документ (закордонний паспорт). Він має кілька відмінностей від “дорослого” закордонного паспорту, а саме:

- термін дії дитячого закордонного паспорту - лише 4 роки;
- відцифрований підпис вноситься лише для дітей, що досягли 14 років;
- відбитки пальців зчитуються та вносяться лише для дітей, що вже досягли 12 років, - і лише за згодою батьків;
- дітей, що ще не досягли 12 років, можна не фотографувати у приміщенні ДМС - замість цього батьки можуть принести надруковані фотографії дитини.

У [попередній статті](https://mpz.brovary.org/yak-oformyty-biometrychnyj-zakordonnyj-pasport-u-brovarah-bez-zajvyh-cherg/) детально описано, де знаходиться Броварський відділ Державної міграційної служби, та коли можна подавати документи для оформлення закордонного паспорту у Броварах, тому не будемо зупинятись на цьому питанні.

**Вартість закордонного паспорту дитини**

**УВАГА:** реквізити платежів (номер рахунку) могли змінитись - перевірте їх у завчасно перед здійсненням оплати

З безконтактним електронним носієм (біометричний) - **391,47 грн**

[![r1-upd](https://mpz.brovary.org/wp-content/uploads/2015/09/r1-upd.jpg)](https://mpz.brovary.org/wp-content/uploads/2015/09/r1-upd.jpg)

 

 

Без безконтактного електронного носія (не біометричний) - **325,47 грн**

[![r2-upd](https://mpz.brovary.org/wp-content/uploads/2015/09/r2-upd.jpg)](https://mpz.brovary.org/wp-content/uploads/2015/09/r2-upd.jpg)

 

**Хто подає документи для оформлення паспорту дитини?**

Якщо батьки перебувають у офіційному шлюбі, то для подання заяви-анкети достатньо присутності лише одного з батьків. А якщо дитині ще не виповнилось 12 років - то її взагалі можна залишити вдома.

**Які документи подавати?**

1. Свідоцтво про народження дитини (+копія)
2. Довідка про присвоєння ідентифікаційного коду дитині (при наявності) (+копія)
3. Квитанція про сплату адміністративної послуги (реквізити див.вище)
4. Існуючий закордонний паспорт дитини (якщо такий є) - у разі оформлення другого закордонного паспорту;
5. Паспорти громадянина України батьків (+копії)
6. Свідоцтво про шлюб батьків (+копія)
7. 2 кольорові фотокартки розміром 3,5х4,5 та одну кольорову фотокартку розміром 10х15 - лише у випадку, якщо дитина ще не досягла 12 років і батьки подають документи самостійно, без дитини;
8. Згода на обробку персональних даних від одного з батьків (**[завантажити бланк](https://mpz.brovary.org/wp-content/uploads/2015/09/bl0001.jpg)**);
9. Заява про надання платних послуг з оформлення закордонного паспорту дитини (**[завантажити бланк](https://mpz.brovary.org/wp-content/uploads/2015/09/bl0003.jpg)**);

\[caption id="attachment\_44958" align="aligncenter" width="607"\][![20150822_094451](https://mpz.brovary.org/wp-content/uploads/2015/09/20150822_094451.jpg)](https://mpz.brovary.org/wp-content/uploads/2015/09/20150822_094451.jpg) Зразок дитячого закордонного паспорту\[/caption\]

**Виняткові ситуації**

- **Якщо батьки дитини від 12 до 16 років відмовляються від внесення інформації про відбитки пальців до паспорту** - подається заява обох батьків про відмову від внесення інформації (**[завантажити бланк](https://mpz.brovary.org/wp-content/uploads/2015/09/bl0002.jpg)**).
- **Якщо один з батьків не є громадянином України** - заява від нього не вимагається, однак потрібно надати додаткові документи: - документи, що підтверджують відсутність громадянства України у цього з батьків (іноземець або особа без громадянства); - довідку про наявність громадянства України у дитини.
- **Якщо батьки не перебувають у шлюбі** - заяву подає той з батьків, з ким проживає дитина. Додатково, залежно від обставин, у вас можуть попросити надати наступні документи: - свідоцтво або рішення суду про розірвання шлюбу; - свідоцтво про смерть одного з батьків; - рішення суду про позбавлення батьківських прав, визнання другого з батьків безвісти відсутнім або недієздатним; - витяг з Державного реєстру актів цивільного стану про народження із зазначенням відомостей про батька відповідно до ч. 1 ст. 135 Сімейного кодексу України (зі слів матері); - довідку про реєстрацію місця проживання дитини з тим з батьків, хто подає заяву (форма №3 або Будинкова книга).
- **Якщо хтось із батьків змінив прізвище після народження дитини** - додатково надаються документи, що підтверджють цей факт (свідоцтво про шлюб, про розлучення, про зміну прізвища тощо).

Сплативши за адміністративні послуги у зручному для вас відділенні банку та підготувавши всі вказані документи, читач може сміливо вирушати одразу до кабінетів №2 або №3 і подавати заяву на оформлення закордонного паспорту дитини.

Реальний термін виготовлення закордонного паспорту дитини точно такий, як і для дорослих - автор радить орієнтуватись на один місяць очікування, однак може бути трішки швидше або довше.
