---
title: "Броварські «тітушки з району»: хто, звідки і за скільки?"
date: 2014-01-31
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "identifikatsiya"
  - "vibir-redaktsiyi"
  - "datsenko"
  - "lisovskiy"
  - "melnichenko"
  - "mishko"
  - "pidgoretskiy"
  - "popov"
  - "revolyutsiya"
  - "rozshuk"
  - "safari"
  - "titushki"
  - "chudetskiy"
coverImage: "wp-content/uploads/2014/01/b2Er3oMp9yg.jpg"
---

**[![oWtifTSjp64](https://mpz.brovary.org/wp-content/uploads/2014/01/oWtifTSjp64.jpg)](https://mpz.brovary.org/wp-content/uploads/2014/01/oWtifTSjp64.jpg)Кульмінацією [акції опозиції 27 січня](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/) стало «вигнання тітушок» з приміщення районної держадміністрації. Нагадаємо, тоді протестувальники виявили на четвертому поверсі найнятих владою молодиків, котрі мали чи-то стримувати обурений народ в разі спроби штурму адміністративної будівлі, чи-то вчинити погром кабінетів на першому поверсі, щоб потім звинуватити протестувальників. На додачу до всього, «тітушки» перебували в сесійній залі броварської РДА у компанії з кількома десятками правоохоронців, які у повному обмундируванні, зі щитами та кийками, очікували на справжній штурм.**

Справедливості заради варто зазначити, що найняті найімовірніше адміністрацією Іваненка молодики виявились не зовсім класичними «тітушками»,  якими їх звикли уявляти українці. Спортсменів з бойовими навичками серед них виявилось лише декілька, переважна ж частина з них це – «пропиті» сільські мужики, які, скоріш за все, погодились виконувати роль найманців за пляшку-другу оковитої. Зокрема, деяким активістам вдалось упізнати серед «алкотітушок» неблагонадійних мешканців Требухова та Красилівки. Кажуть, що сьогодні ці чоловіки піддаються вдома жорсткій обструкції з боку односельців.

Найбільше ж громадян обурило використання в якості найманців дітей: журналістам «Маєш право знати» вдалося помітити та зафіксувати принаймні двох неповнолітніх, одному з вигляду не більше 14 років. Діти намагались заховати обличчя від фотографів за газетами, проте виходило це в них не завжди, через що броварчани мали змогу "любуватися" символічними світлинами, на кшталт цієї:

[![9Irv5qgtrw0](https://mpz.brovary.org/wp-content/uploads/2014/01/9Irv5qgtrw0.jpg)](https://mpz.brovary.org/wp-content/uploads/2014/01/9Irv5qgtrw0.jpg)

Також в активістів, котрим вдалось того дня потрапити до приміщення актової зали РДА, виникли підозри щодо тверезості деяких найманців, адже як мінімум один з них мав явні ознаки алкогольного або ж наркотичного сп’яніння: ледь тримаючись на ногах, дебелий молодик курив прямо в приміщеннів та не реагував на зауваження навіть начальника броварської міліції **Сергія Семікопа**, коли той просив чоловіка перестати палити:

<iframe src="//www.youtube.com/embed/BGhq87xhRHI" height="315" width="560" allowfullscreen frameborder="0"></iframe>

В іншого «тітушка» в очних яблуках були великі крововиливи, що також могло свідчить про прийом наркотичних препаратів, зокрема амфетамінів. Використання дітей, неадекватна поведінка, та й зрештою, сам факт перебування підозрілих осіб в приміщенні РДА під час протестної акції зробила з них головного подразника для обурених броварчан, тож люди вимагали видати «тітушок» народу.

Перемовини з міліцією щодо виведення найманців з будівлі РДА тривали недовго: вочевидь, правоохоронці самі були не в захваті від перебування подібного контингенту під їхнім прикриттям. Ключовою стала фраза заступника начальника броварської міліції Алешка: «Ну, давайте их выведем к народу. Не будут же их там бить?». Слід зазначити, що правоохоронці отримали гарантії безпеки для «тітушок» з боку організаторів протесту: зокрема, депутат Сімутін пообіцяв, що ні протестувальники, ні група футбольних ультрас, котрі були особливо активними під час акції, не завдадуть шкоди «тітушкам» під стінами РДА. Після цього найманці мусили пройти крізь коридор ганьби, а відтак журналісти отримали змогу зафіксувати обличчя майже всіх "тітушок".

<iframe src="//www.youtube.com/embed/uZkDFvgGa_A" height="315" width="560" allowfullscreen frameborder="0"></iframe>

Вже ввечері того ж дня підбірка фотографій новоспечених броварських "тітушок" була [опублікована](https://vk.com/a_ka4or?w=wall11456715_5787%2Fall) в соціальних мережах. Найбільш активних найманців вдалося ідентифікувати буквально протягом кількох годин: публікації із ображеннями «тітушок» на ранок 28 січня сумарно мали майже 300 перепостів та понад 400 лайків Вконтакте, в той час як автор цих рядків протягом короткого періоду отримав більше ста повідомлень від користувачів соцмереж з інформацією про найманців, чиї фото були опубліковані.

Тож, знайомимось:

**Руслан Мишко**

[![b2Er3oMp9yg](https://mpz.brovary.org/wp-content/uploads/2014/01/b2Er3oMp9yg.jpg)](https://mpz.brovary.org/wp-content/uploads/2014/01/b2Er3oMp9yg.jpg)

У приміщенні райдержадміністрації поводився як головний «тітушководом», фіксував усіх найманців на окремому бланку, записуючи імена та прізвища. Саме він першим «кидався в бій», коли до тітушок в актову залу прийшли громадські активісти на «щиру розмову». Мишко, як і всі присутні «тітушки», представитись відмовлявся, проте на відміну від інших, в мовчанку не грав, натомість активно опонував протестувальникам, пояснював, що опинився в приміщенні РДА з ідейних переконань, а присутні тут хлопці – не «тітушки», а також «активні броварчани із власною політичною позицію».

<iframe src="//www.youtube.com/embed/UyEyWHpPUmg" height="315" width="560" allowfullscreen frameborder="0"></iframe>

Почувши таке, активісти намагались з’ясувати бодай в когось з них суть їхньої «позиції», проте найманці лише відвертались до стіни, ховали обличчя і ні про яку «позицію», окрім як страусину, говорити не хотіли.

Також вдалося з'ясувати, що Руслан Мишко – тренер з тайського боксу, готує з молодих броварчан професійних бійців.

[![jxtXkzG_nVQ](https://mpz.brovary.org/wp-content/uploads/2014/01/jxtXkzG_nVQ.jpg)](https://mpz.brovary.org/wp-content/uploads/2014/01/jxtXkzG_nVQ.jpg)

В той же час  виявилось, що серед своїх колег по  спортивному цеху Мишко не має ні авторитету, ні елементарної поваги: більшість тренерів або дотичних до світу боксу в Броварах називають пана Руслана не інакше, як «клоун». Окрім того, надійшла інформація, що Руслан Мишко на додачу працює вчителем в Красилівській середній школі.

**Євген Мельниченко**

[![nbN8Qz2MlLg](https://mpz.brovary.org/wp-content/uploads/2014/01/nbN8Qz2MlLg.jpg)](https://mpz.brovary.org/wp-content/uploads/2014/01/nbN8Qz2MlLg.jpg)

Один з вірогідних вихованців Мишка по тайському боксу, Євген під час подій 27 січня переважно відмовчувався. Обличчя Мельниченка вдалося зафіксувати вже лише на виході з броварської РДА через коридор ганьби. Утім багато фотографій Євгена є в групі [«Тайський бокс (муай-тай) Бровари»](https://vk.com/club26235014) в мережі Вконтакте.

**Дмитро Попов**

[![rB7deJb_pSg](https://mpz.brovary.org/wp-content/uploads/2014/01/rB7deJb_pSg.jpg)](https://mpz.brovary.org/wp-content/uploads/2014/01/rB7deJb_pSg.jpg)

Зареєстрований в соцмережі Вконтакте як «[Дмитрий Жених](https://vk.com/id23671832)», цей «тітушко» також не вирізнявся серед інших найманців особливою говіркістю чи зухвалістю. Попов переважно просто чекав наказу, попиваючи водичку. Утім, після публікації своєї фотографії, обмежив доступ до власної сторінки у ВК. Проте журналісти встигли потрапити на його профайл раніше, а відтак дізналися, що нещодавнє «тітушкування» Попова в броварський РДА – не перший випадок в його «кар’єрі» найманця. Так, на сторінці Попова були опубліковані фото з Антимайдану в Маріїнському парку, в якому Дмитро брав участь.

[![popov](https://mpz.brovary.org/wp-content/uploads/2014/01/popov.jpg)](https://mpz.brovary.org/wp-content/uploads/2014/01/popov.jpg)

Окремі ж користувачі соціальних мереж запевняють, що Попов давно співпрацює з Партією регіонів, збираючи найманців на провладні мітинги – як у Києві, так і в Броварах. Наразі відомо, що Попов закінчив броварську СЗОШ №6, проживає на вулиці Кірова.

[**Євген Чудецький**](https://vk.com/id151452410)

[![i0juk6O5JWY](https://mpz.brovary.org/wp-content/uploads/2014/01/i0juk6O5JWY.jpg)](https://mpz.brovary.org/wp-content/uploads/2014/01/i0juk6O5JWY.jpg)

Своїм зовнішнім виглядом не зовсім схожий на «тітушку звичайного», а швидше на персонажа, яких молодь називає "хіпстери". Як і більшість своїх колег, з активістами та журналістами спілкуватись відмовлявся, постійно намагався бути ближчим до свого «хазяїна» Юрія Лісовського – одного з організаторів «тітушок». Женя ще зовсім молодий, 1992 року народження, у себе на сторінці Чудецький зазначає, що закінчив СЗОШ №7, проживає за адресою вул. Кирпоноса. Більше інформації про Євгена наразі немає.

**Сергій Підгорецький**

[![9Irv5qgtrw0](https://mpz.brovary.org/wp-content/uploads/2014/01/9Irv5qgtrw0.jpg)](https://mpz.brovary.org/wp-content/uploads/2014/01/9Irv5qgtrw0.jpg)

Фото Сергія викликало найбільше обурення броварчан, щойно воно явилось в Мережі. Підгорецький виявився чи не наймолодшим «тітушком», присутнім того дня в актовій залі Броварської РДА. Як зясувалось, Сергій – мешканець села Требухів, за повідомленням читачів – начебто вже закінчив місцеву середню школу. Відразу після появи свого фото, Підгорецький [видалив власну сторінку](https://vk.com/gffffnh) в мережі Вконтакте.

[**Юрій Лісовський**](https://vk.com/yriylisovskiy)

[![oWtifTSjp64](https://mpz.brovary.org/wp-content/uploads/2014/01/oWtifTSjp64.jpg)](https://mpz.brovary.org/wp-content/uploads/2014/01/oWtifTSjp64.jpg)

Вже знайомий читачам «Маєш право знати» як «тітушковод» - з початку буремних подій в Києві, Лісовський [збирав броварчан на проплачені мітинги](https://mpz.brovary.org/geroyi-nashogo-chasu-hto-zbiraye-brovarskih-titushok-na-antimaydan-partiyi-regioniv-audio/) в підтримку режиму Януковича. Юрій також вважає себе ідейним «регіоналом», однак не проти заробити за «відстоювання власної політичної позиції». Під час подій в Броварській РДА Лісовський поводив себе найбільш нахабно, а через коридор ганьби проходив з особливою зухвалістю, інколи навіть підтанцьовуючи.

<iframe src="//www.youtube.com/embed/02HxecbyBW0" height="315" width="560" allowfullscreen frameborder="0"></iframe>

Проте вже за кілька хвилин хлопець був оточений футбольним фанатами, які «дохідливо пояснили» «тітушководу» особливості його моральних якостей.

<iframe src="//www.youtube.com/embed/BuloDctYIow" height="315" width="560" allowfullscreen frameborder="0"></iframe>

Під вечір того дня Лісовський став справжньою «зіркою Ютюбу», відео з його обструкцією набрало понад ти тисячі переглядів, а повне відео виходу "тітушок" крізь "коридор ганьби" з Лісовським на чолі [опублікувала](https://www.pravda.com.ua/news/2014/01/27/7011545/) «Українська Правда», де його переглянуло вже понад 30 тисяч користувачів. Пізніше Лісовський записав 7-хвилинне [відеозвернення](https://vk.com/yriylisovskiy?z=video59489159_167312919%2F8918a616d77b963938), в якому ще раз наголошує, що готовий  і надалі підтримувати діючий режим з ідейних переконань. Окрім того, Юрій активно спростовує звинувачення в начебто його нетрадиційній сексуальній орієнтації.

За повідомленням наших читачів, Лісовський проживає на бульварі Незалежності.

[**Олександр Даценко**](https://vk.com/id8183814)

[![rgCythcIDeM](https://mpz.brovary.org/wp-content/uploads/2014/01/rgCythcIDeM.jpg)](https://mpz.brovary.org/wp-content/uploads/2014/01/rgCythcIDeM.jpg)

Олександр за неповних три дні встиг стати справжнім «улюбленцем» публіки. Ще в приміщенні РДА Даценко поводив себе досить зухвало при спілкуванні з журналістами, однак пройшовши крізь «коридор ганьби» намагався пояснити людям, що він, взагалі-то, за народ, але проти «екстремістських дій». Проте протягом наступних днів дня психіка Олександра почала стрімко «ламатись». На своїй сторінці Вконтакте Даценко вже по обіді 27 січня заявив, що він – за народ і країну, потім – що країна його не хвилює, і він – тільки за себе і за власну родину. А під вечір політичні вподобання Сашка зазнали кардинальних змін: він змінив власну аватарку на червоно-чорний прапор, підписався на сторінки «Правого сектору» та «Маєш право знати» і опублікував [пост-каяття](https://vk.com/id8183814?w=wall8183814_5949), де назвав помилковим власне рішення брати участь в провокаціях 27 січня в стінах РДА.

Наступного дня Даценко [особисто прийшов на чергову акцію протесту броварчан](https://mpz.brovary.org/brovarskiy-titushka-pokayavsya-pered-lyudmi-ta-zapevniv-shho-vin-z-narodom-video/) під стіни міськвиконкому, і, попросивши слова, зі сцени розповів, що його ввів в оману та використав у своїх цілях Юрій Лісовський. «Юра мені подзвонив увечері, сказав, що треба завтра просто посидіти (в приміщенні РДА – авт.). Але я потім виглянув у вікно, побачив, що відбувається (мається на увазі акція протесту – авт..) і був у шоці! Я з вами, народ!» - емоційно заявив Олександр.

<iframe src="//www.youtube.com/embed/HTlWzp9gFis" height="315" width="560" allowfullscreen frameborder="0"></iframe>

Після цієї промови протестувальники, які ще хвилину тому хотіли побити «тітушку», почали тиснути Даценку руку, вітаючи розкаяння молодого хлопця. Водночас є інформація, що Даценко вирішив вибачитись перед народом та стати на бік людей після «серйозної розмови» з представниками броварських футбольних «ультрас».

Наразі не ідентифікованими лишаються кілька «тітушок», що брали участь в подіях 27 січня в приміщенні райдержадміністрації. Просимо наших читачів, якщо хтось має будь-яку інформацію, повідомляти її нам.

**НЕІДЕНТИФІКОВАНІ "ТІТУШКИ"**

[![Q1A0z3GNN3A](https://mpz.brovary.org/wp-content/uploads/2014/01/Q1A0z3GNN3A.jpg)](https://mpz.brovary.org/wp-content/uploads/2014/01/Q1A0z3GNN3A.jpg)

За отриманою інформацією, даний чоловік має прізвище чи то "Дворжецкий" чи то "Дворецький. Проживає на вулиці Челюскіна, колись нібито був директором агенції з продажу нерухомості. Точна інформація наразі відсутня.

[![LjVD51gO5XM](https://mpz.brovary.org/wp-content/uploads/2014/01/LjVD51gO5XM.jpg)](https://mpz.brovary.org/wp-content/uploads/2014/01/LjVD51gO5XM.jpg)

Дехто з користувачів соцмереж повідомляє, що дану особу може бути звати Володимир Радченко. Чекаємо уточнення інформації.

**ВИПАДКОВІ "ТІТУШКИ"**

[![s5zJZ8pTJ6Q](https://mpz.brovary.org/wp-content/uploads/2014/01/s5zJZ8pTJ6Q.jpg)](https://mpz.brovary.org/wp-content/uploads/2014/01/s5zJZ8pTJ6Q.jpg)

Цей чоловік після публікації його фото у соціальних мережах та після відео "коридору ганьби" звернувся до "Маєш право знати" та розповів, що став учасником подій 27 січня випадково. "_Я не знав, навіщо мене запрошують. Просто знайомий, який мені багато допомагав, попросив прийти посидіти. Нічого трощити чи бити когось мене ніхто не просив. Лише міліціонер якийсь казав, що якщо я побачу когось підозрілого, запам'ятати обличчя та характерні прикмети. Ніхто не попереджав мене, що у цей день буде акція протесту. Я взагалі не знав, що відбуватиметься.  А тут прийшли всі ці журналісти, депутати, активісти, почали нас знімати, а потім ще цей "живий коридор"... Якби я знав, що таке буде, я б не пішов"._

Наразі відомо, що вартість "роботи" броварських "тітушок" коливається в межах 200-250 гривень: найманці називають різні цифри. Утім, не виключено, що "гонорар" могло бути підвищено, якби "тітушки" реалізували провокацію влади і вчинили зрежисований погром першого поверху будівлі міськвиконкому - за інформацією "Маєш право знати", такий сценарій [готувався](https://mpz.brovary.org/vlada-gotuvala-zrezhisovaniy-shturm-ta-pogrom-brovarskoyi-meriyi/) броварською владою.

У той же час поширення інформації про броварських «тітушок» спонукало окремих активістів на організацію такого собі «тітушко-сафарі» - за прикладом київського автомайдану. У мережі Вконтакте створено групу [«Сафарі на тітушок Бровари»](https://vk.com/safari_brovary), де збирається інформація про місцевих найманців режиму Януковича. Що саме активісти планують робити з «тітушками» після знаходження потрібної інформації про конкретних осіб – поки не повідомляється.
