---
title: "ДТП на перехресті вулиць Київської та Чапаєва, проїзд частково перекритий - ФОТО"
date: 2015-06-30
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "avariya"
  - "dtp"
  - "zator"
  - "kiyivska"
  - "novini"
  - "chapayeva"
coverImage: "wp-content/uploads/2015/06/11665364_867810229960995_7118231213801660483_n.jpg"
---

**Сьогодні ввечері на вулиці Київській, біля перетину з вулицею Чапаєва, сталася дорожньо-транспортна пригода - зіткнулися декілька легкових автомобілів. Внаслідок аварії найймовірніше ніхто не постраждав, однак довелося перекрити більшу частину Київської. Поки** **ДАІ** **на місці події оформлює ДТП, з обох боків магістральної вулиці утворилася тягнучка. Про це [повідомив](https://www.facebook.com/groups/brovary/permalink/1064083013621664/) свідок Олександр Короленко, підтвердивши свої слова фотографіями.**

Як розповів Короленко, повз місце аварії він проїздив близько 17:25. Як видно з його фото, зіткнулися чи-то дві, чи-то три легкові автомобілі. На той час працівники ДАІ вже офорлювали ДТП. Травмованих чи інших постраждалих Олександр не помітив.

Зі слів чоловіка, через часткове блокування проїзної частини з обох боків вулиці Київської утворилася тягнучка. З боку Києва на той час затор починався поблизу АЗС "КЛО" - неподалік в'їзду до Броварів.

Підтвердити чи спростувати наявну інформацію не вдалося ані в Управлінні ДАІ Київської області, ані у Броварській центральній районній лікарні. Телефони автоінспекції не відповідають, а в лікарні відмовилися надавати таку інформацію.

**Оновлення:** Близько 18:45 свідок Сергій Іллюхін повідомив про нормалізацію проїзду та відсутність тягнучок. Зі слів чоловіка, він не помітив на місці подій ознак аварії.

**Фото: [Олександр Короленко](https://www.facebook.com/groups/brovary/permalink/1064083013621664/).**
