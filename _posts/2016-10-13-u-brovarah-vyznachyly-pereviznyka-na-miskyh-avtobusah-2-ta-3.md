---
title: "У Броварах визначили перевізника на міських автобусах №2 та №3"
date: 2016-10-13
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "avtopas-k"
  - "brovary"
  - "brovarski-marshrutki"
  - "vykonkom"
  - "volodymyr-bilokin"
  - "deputat"
  - "novini"
  - "perevizniki"
  - "ukrop"
---

**Виконавчий комітет затвердив результати конкурсу з перевезення пасажирів на міських автобусних маршрутах №2 та №3. Про це зазначають у відповідному [рішенні](http://brovary-rada.gov.ua/documents/24591.html) виконкому, оприлюдненому на офіційному сайті Броварської міської ради.**

Як зазначається у документі, переможцем конкурсу визнали **ТОВ "Автопас – К"**. З перевізником буде укладений договір на організацію перевезення пасажирів на міських маршрутах **№2** та **№3** строком на **4 роки**.

Зазначимо, що за результатами минулорічного конкурсу серед перевізників, який затвердив броварський виконком своїм [рішенням](http://docs.brovary.org/p30209/13.10.2015/616) від 13.10.2015 р., ТОВ "Автопас - К" обслуговує також міський автобусний маршрут **№5**, з підприємством уклали договір строком на **5 років**.

Керівником ТОВ "Автопас - К" відповідно до даних Єдиного державного реєстру юридичних осіб, фізичних осіб-підприємців та громадських формувань є Білокінь Володимир Олексійович. Нагадаємо, **Володимир Білокінь** є діючим депутатом Броварської міської ради VII скликання, фракція "УКРОП".
