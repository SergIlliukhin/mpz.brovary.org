---
title: "У Броварах підпалили чергову залу ігрових автоматів?"
date: 2016-02-15
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "igrovi-avtomati"
  - "brovary"
  - "koktejl-molotova"
  - "novini"
  - "pidpal"
  - "pozhezha"
---

**У ніч з 11 на 12 лютого на вулиці Степана Бандери поблизу броварського залізничного вокзалу загорілася цегляна будівля, де, зі слів місцевих мешканців, нелегально працювала зала ігрових автоматів.**

Як розповіли продавці кіосків, розташованих поруч, безпосередньо перед займанням було чутно вибух: люди припускають, що загоряння сталося внаслідок «атаки» на будівлю «коктейлями молотова».

\[caption id="attachment\_51832" align="aligncenter" width="600"\][![ia4](https://mpz.brovary.org/wp-content/uploads/2016/02/ia4.jpg)](https://mpz.brovary.org/wp-content/uploads/2016/02/ia4.jpg) Раніше на цій будівлі була яскрава вивіска, яка приваблювала любителів легких грошей\[/caption\]

\[caption id="attachment\_51831" align="aligncenter" width="600"\][![ia3](https://mpz.brovary.org/wp-content/uploads/2016/02/ia3.jpg)](https://mpz.brovary.org/wp-content/uploads/2016/02/ia3.jpg) За слідади полум'я можна припустити, що будівлю намагалися підпалити ззовні\[/caption\]

\[caption id="attachment\_51830" align="aligncenter" width="600"\][![ia2](https://mpz.brovary.org/wp-content/uploads/2016/02/ia2.jpg)](https://mpz.brovary.org/wp-content/uploads/2016/02/ia2.jpg) Тепер тут немає ігрових автоматів. Та чи надовго?\[/caption\]

Броварські рятувальники підтвердили інформацію про пожежу: диспетчер пожежної частини прийняв повідомлення про загоряння на С. Бандери, 18 о 3:05. По прибуттю на місце пригоди вогнеборці виявили, що горить окремо розташована одноповерхова цегляна будівля розмірами близько 5х6 м. кв. Електродріт було зрізано, а з розбитого вікна палахкотів вогонь. Після завершення гасіння пожежні зайшли всередину, де побачили оббиту пластиком кімнату, в якій знаходилось п’ять ігрових автоматів.

В той же час у броварській поліції також поки не можуть офіційно сказати, чому саме розпочалася пожежа. За повідомленням місцевих правоохоронців, подія занесена до журналу єдиного обліку, тривають оперативно-слідчі заходи. Офіційно причину заямання невдовзі мають назвати криміналісти та пожежні.

Зазначиммо, що це вже далеко [не перший випадок](https://mpz.brovary.org/igroviy-salon-na-pekarni-zakidali-kokteylyami-molotova/) підпалу місцевих незаконних гральних закладів. Водночас броварські правоохоронці продовжується намагатися легально ліквідовувати "ігрові притони", однак такі спроби [рідко виявляються ефективними.](https://mpz.brovary.org/syzifova-pratsya-abo-chomu-u-brovarah-popry-masovi-oblavy-ne-znykayut-nezakonni-igrovi-salony/)
