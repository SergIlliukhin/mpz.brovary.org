---
title: "Завтра броварчани проведуть суботник у лісі та в парку \"Приозерний\". Приєднуйтесь!"
date: 2014-04-04
categories: 
  - "announce"
tags: 
  - "brovary"
  - "brovarska-narodna-rada"
  - "vibir-redaktsiyi"
  - "zrobimo-misto-chistim"
  - "lis"
  - "novini"
  - "pribirannya"
  - "subotnik"
---

**[![Суботник граблі](https://mpz.brovary.org/wp-content/uploads/2014/04/Subotnik-grabli.jpg)](https://mpz.brovary.org/wp-content/uploads/2014/04/Subotnik-grabli.jpg)У рамках ініціативи Броварської Народної Ради "Зробимо місто чистим!" цієї суботи, 5 квітня, об 11:00 небайдужих броварчан запрошують на прибирання у лісі – на Пекарні та біля Лісництва.**

"_Наш ліс – улюблене місце відпочинку багатьох мешканців, та, на жаль, не всі дбають про його затишок та чистоту. Наведення ладу в лісі ми плануємо почати з прибирання та встановлення мотивуючих табличок. А вже потім давайте візьмемось за комфорт та затишок_", - зазначається у повідомленні організаторів.

[![Зробимо місто чистим](https://mpz.brovary.org/wp-content/uploads/2014/04/Zrobimo-misto-chistim.jpg)](https://mpz.brovary.org/wp-content/uploads/2014/04/Zrobimo-misto-chistim.jpg)

На Пекарні **збір об 11:00 біля  центрального входу в парк «Приозерний**». Охочих прибирати ліс біля лісництва чекатимуть **об 11:00 біля заправки «WOG» на вул. Київській, 331.**

З собою по можливості просять брати: • рукавички (гумові або будівельні) • цупкі пакети для сміття • інструменти (лопати, граблі) • хороший настрій та завзяття

Це прибирання в лісі стане вже другою хвилею громадських суботників у нашому місті. Минулої суботи, 29 березня, активісти Броварської Народної Ради та небайдужі броварчани [прибрали у шести місцях житлового масиву](https://mpz.brovary.org/tsiyeyi-suboti-brovarchani-planuyut-pribrati-zhitloviy-masiv-a-nastupnoyi-vzyatis-za-chistotu-v-lisi/). Також, за словами організаторів, вони планують організувати та провести ще низку прибирань протягом квітня.
