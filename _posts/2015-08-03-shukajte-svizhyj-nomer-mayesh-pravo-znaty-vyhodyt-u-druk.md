---
title: "Шукайте свіжий номер, або \"Маєш право знати\" виходить у друк"
date: 2015-08-03
author: 
  username: "aleechka"
  display_name: "Аліна Дяченко"
categories: 
  - "kolonka-avtora"
tags: 
  - "brovary"
  - "gazeta"
  - "druk"
  - "mayesh-pravo-znati"
  - "sapozhko"
---

**У нас гарна звістка для тих читачів, які бідкались, що наше видання можна переглядати лише в інтернеті і що їх сусіди, які читають лише паперову пресу, не знають стільки важливої інформації. Сьогодні вийшла друкована версія "Маєш право знати" і відтепер ми плануємо регулярно виходити у паперовому варіанті.**

У випуск № 4, який став першим у цьому році,  ми включили репортаж з [антиалкогольного рейду](https://mpz.brovary.org/antyalkogolnyj-rejd-u-brovarah-zavershyvsya-oblavoyu-na-gralni-avtomaty-v-monte-karlo/), який завершився облавою на ігровий салон в кафе-барі "Монте Карло", кілька офіційних новин про життя міста, статтю про [проблемну вулицю Симоненка](https://mpz.brovary.org/cherez-vidsutnist-osvitlennya-ta-trotuariv-na-vulytsi-symonenka-zbyvayut-meshkantsiv/), яку не обладнали ні тротуарами, ні освітленням, публікацію про [зразкове ОСББ на вул. Декабристів, 44](https://mpz.brovary.org/u-brovarah-na-prykladi-osbb-na-dekabrystiv-44-vchyly-yak-efektyvno-upravlyaty-budynkom/), а також спортивний репортаж з [благодійного футбольного турніру від ОНУМу](https://mpz.brovary.org/futbolni-prystrasti-na-shkilnomu-stadioni-onum-proviv-blagodijnyj-turnir/).

Однак родзинкою, а точніше справжньою інформаційною бомбою цього номера стало [ґрунтовне журналістське розслідування](https://mpz.brovary.org/politychnyj-fenomen-igorya-sapozhka-vid-kyyivskogo-reketyra-do-brovarskogo-mera-chastyna-1-temne-mynule/) про досить неоднозначну броварську особистість - Ігоря Сапожка. Наш журналіст готував цей матеріал не один місяць - інформація збиралась дуже ретельно, довелось поспілкуватись з чималою кількістю осіб, проаналізувати цілу низку документів, співставити багато фактів, щоб з'ясувати, ким насправді є особа, яка керує нашим містом уже майже 7 років. Що Ігор Васильович робив до того, як став мером Броварів, де пройшло його дитинство, чим він відзначився у молодості, чому і від кого переховувався, та який трудовий шлях пройшов до того, як потрапив у наше місто. Перша частина розслідування - вже у цьому номері газети, а також на [нашому сайті](https://mpz.brovary.org/politychnyj-fenomen-igorya-sapozhka-vid-kyyivskogo-reketyra-do-brovarskogo-mera-chastyna-1-temne-mynule/). Попереду - не менш вражаючі та резонансні відкриття і викриття. [![Маєш право знати Газета 4](https://mpz.brovary.org/wp-content/uploads/2015/08/Mayesh-pravo-znaty-Gazeta-4.jpg)](https://mpz.brovary.org/wp-content/uploads/2015/08/Mayesh-pravo-znaty-Gazeta-4.jpg)

Переглянути весь номер можна [за цим посиланням](https://www.scribd.com/doc/273399402/%D0%9C%D0%B0%D1%94%D1%88-%D0%BF%D1%80%D0%B0%D0%B2%D0%BE-%D0%B7%D0%BD%D0%B0%D1%82%D0%B8-4)
