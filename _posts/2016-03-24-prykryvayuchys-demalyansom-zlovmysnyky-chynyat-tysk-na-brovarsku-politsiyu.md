---
title: "Прикриваючись ДемАльянсом, зловмисники чинять тиск на броварську поліцію"
date: 2016-03-24
categories: 
  - "kolonka-avtora"
tags: 
  - "demalyans"
  - "otroh"
  - "politsiya"
---

**Працівники обласного управління поліції розпочали службову перевірку проти керівника групи швидкого реагування Броварського відділу поліції, капітана Руслана Отроха. Причина перевірки - скарга, яка була написана невідомими особами та підписана від мого імені і надіслана нібито з моєї домашньої адреси.**

Офіційно заявляю, що дана заява є сфальсифікованою і, на мою думку, була написана з метою скомпроментувати мене, як громадського активіста і помічника депутата, та броварську команду ДемАльянсу вцілому.

Цитата з заяви:

> Кришує нелегальну торгівлю, пункти прийому металобрухту без документів, нелегальні газові заправки, деревообробні пилорами, які працюють з краденою сировиною, ломбарди для скупки краденого - і цей список різноманітний і безкінечний, але має одну спільну рису - це дах, тобто надійна криша Отроха. Ця людина настільки жадібна, що пішла з корупційною вимогою то на обід, то на подарунки для керівництва до пасажирських перевізників, які в умовах кризи утримують на собі значне соціальне навантаження, безкоштовно перевозять інвалідів, воїнів АТО, пільговиків та інших, ледь зводять кінці з кінцями... І знав чому причаївся - щоб не зважаючи на розгін Майдану міських осередків Броварщини в революційні часи, ні на постачання тітушок до столиці, ні на побиття депутатів, розгін мітингів та знесення наметів на той час опозиційних сил, ні на звичайне здирництво та хабарництво, просунувся, проповз, прошмигнув, протиснявся до лав оновленої поліції...

Варто зазначити, що у більшості фактів, зазначених у заяві, фігурує депутат районної ради Олег Кищук та підконтрольний йому осередок "Батьківщини" - зокрема, мова йде про звинувачення у [побитті депутата від Батьківщини](https://mpz.brovary.org/ukrayinska-pravda-u-brovarah-militsiya-pobila-deputata-batkivshhini/) та [знесення наметів Батьківщини](https://mpz.brovary.org/shhoyno-na-brovarskomu-maydani-svobodi-militsiya-silomits-demontuvala-namet-batkivshhini/) на Майдані Свободи.

Очевидно, що окрім дескридитації ДемАльянсу, зазначена підробна заява є спробою тиску на броварських поліцейських. Кому і навіщо це може бути вигідно - залишається лише здогадуватись.
