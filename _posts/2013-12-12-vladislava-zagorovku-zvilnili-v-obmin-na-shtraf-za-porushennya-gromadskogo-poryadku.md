---
title: "Владислава Загоровку звільнили в обмін на штраф за \"порушення громадського порядку\""
date: 2013-12-12
tags: 
  - "administratsiya-prezidenta"
  - "aresht"
  - "bankova"
  - "brovary"
  - "vibir-redaktsiyi"
  - "vladislav-zagorovka"
  - "zagorovka"
  - "novini"
  - "rodina"
  - "svitlana-zagorovka"
  - "sud"
  - "shevchenkivskiy-sud"
  - "shturm-bankovoyi"
---

**[![Загоровка суд 2](https://mpz.brovary.org/wp-content/uploads/2013/12/Zagorovka-sud-2.jpg)](https://mpz.brovary.org/wp-content/uploads/2013/12/Zagorovka-sud-2.jpg)Вчора Печерський районний суд міста Києва звільнив броварчанина Владислава Загоровку, який [перебував під арештом](https://mpz.brovary.org/sered-pobitih-pid-administratsiyeyu-prezidenta-ta-zaareshtovanih-za-organizatsiyu-masovih-bezporyadkiv-ye-brovarchanin/) за підозрою в "організації масових заворушень" на вул. Банковій. При цьому суд визнав його винним у "порушенні громадського порядку" та присудив штраф  у розмірі 850 грн. Звинувачень в інших злочинах стосовно броварчанина наразі немає. Чоловік продовжить лікування у відділенні неврології, де нині також перебуває його дружина.**

Як [розповіла](http://5.ua/euromaidan/68136-CHERHOVOHO-ZATRYMANOHO-1-HRUDNIA-PID-CHAS-SUTYCHOK-NA-BANKOVII-ZVILNYV-PECHERSKYI-SUD) "5 каналу" адвокат Владислава **Наталія Дорошенко**, столична прокуратура змінила підозру з "організації масових заворушень" на "порушення громадського порядку", чоловік визнав свою вину та отримав покарання у вигляді штрафу. Інших обинувачень щодо нього немає. Стосовно справ щодо нанесення йому тілесних ушкоджень, адвокат заявила, що вони будуть їх продовжувати.

<iframe src="//www.youtube.com/embed/4ee_aLCndZY" height="315" width="420" allowfullscreen frameborder="0"></iframe>

 У своєму фейсубуку адвокат [написала](http://www.facebook.com/natalya.doroshenko.313/posts/632213783492022): "_Ми розклали по поличках відсутність "доказів" по ст. 294 ККУ і можна було б боротись далі, однак це щоденні допити, слідчі дії і т.д. Я вважаю, що зміна кваліфікації, зміна пред'явленої підозри зі статті 294 "масові заворушення" та ст 293 "порушення громадського порядку" - це теж результат. Крім того, відкрито провадження стосовно його побоїв, тому ми не зупиняємось_".

Із зали суду Владислав Загоровка направився до лікарні, де нині також перебуває його дружина - у відділенні неврології. Як повідомили у [групі підтримки родини Загоровко на фейсбуку](https://www.facebook.com/helpzagorovko), напередодні суду [Світлана](https://mpz.brovary.org/svitlana-zagorovka-miy-cholovik-poyihav-na-maydan-shhob-buti-tam-de-tvoritsya-nova-istoriya-ukrayini/) довго добивалась побачення з чоловіком у лікарні і коли нарешті потрапила до нього в палату, втратила свідомість та сильно вдарилась головою. У неї діагностували струс мозку. Чоловік має пробути у лікарні ще мінімум 10-14 днів. У нього черепно-мозкова травма, проблеми з оком, понівечені ребра та численні забої.

\[caption id="attachment\_22791" align="aligncenter" width="574"\][![Загоровки в лікарні](https://mpz.brovary.org/wp-content/uploads/2013/12/Zagorovki-v-likarni.jpg)](https://mpz.brovary.org/wp-content/uploads/2013/12/Zagorovki-v-likarni.jpg) Фото Наталії Дорошенко\[/caption\]

> **Стежити за новинами про сім’ю Загоровки, актуальні потреби, реквізити для надання благодійної допомоги можна у групі підтримки на фейсбуку за цим посиланням: [https://www.facebook.com/helpzagorovko](https://www.facebook.com/helpzagorovko).**
