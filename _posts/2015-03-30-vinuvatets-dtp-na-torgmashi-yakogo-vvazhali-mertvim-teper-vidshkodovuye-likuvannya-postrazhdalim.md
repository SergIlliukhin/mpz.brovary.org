---
title: "Винуватець ДТП на Торгмаші, якого вважали мертвим, тепер відшкодовує лікування постраждалим"
date: 2015-03-30
tags: 
  - "brovary"
  - "vibir-redaktsiyi"
  - "dtp"
  - "marshrutka"
  - "novini"
  - "perevizniki"
  - "sergiy-voznyak"
  - "tov-avtosoyuz"
---

**_[![аварія маршрутка 4](https://mpz.brovary.org/wp-content/uploads/2015/03/avariya-marshrutka-4.jpg)](https://mpz.brovary.org/wp-content/uploads/2015/03/avariya-marshrutka-4.jpg)_Журналісти "Маєш право знати" [вже писали про ДТП](https://mpz.brovary.org/dtp-u-brovarah-marshrutka-iz-14-lyudmi-viletila-z-mostu-cherez-p-yanogo-vodiya-lanosa/), яке сталося пізно ввечері 21 березня на естакаді при в'їзді на Торгмаш. Тоді в результаті зіткнення автомобіля «Ланос» та маршрутного таксі №327, в  якому перебувало більш ніж десяток пасажирів, автобус впав із майже 10-метрової висоти. Наші журналісти спробували дізнатися, як зараз почуваються потерпілі, та поцікавилися, чи відшкодують їм збитки винуватець ДТП і страхова компанія?**

За місяць до початку 2015 року на Броварському проспекті перед КПП ДАІ «Биківня» [перекинулася маршрутка «Бровари-Київ»](https://mpz.brovary.org/slidami-dtp-naskilki-bezpechno-yizditi-v-brovarskih-marshrutkah-ta-chi-kompensuyutsya-zbitki-poterpilim-u-razi-avariyi/) №403 ТОВ «ТК «Автосоюз» (директор - Сергій Возняк). І ось через 4 місяці цей перевізник знову в центрі нової резонансної події – сталося ще одне ДТП.

**Подробиці інциденту**

_«Того дня це був практично передостанній рейс, -_ згадує 33-річний водій маршрутного таксі №327 **Микола.** _– Я вирулив на міст. Їхав не швидко, кілометрів 40.  Помітив, як «Ланос», що рухався по зустрічній полосі, обганяв машини, а коли ми практично порівнялися, раптово вискочив мені назустріч. Я лише крикнув:«Куди ж ти їдеш!» - і відбувся удар»._

[![5](https://mpz.brovary.org/wp-content/uploads/2015/03/52.jpg)](https://mpz.brovary.org/wp-content/uploads/2015/03/52.jpg)

\[caption id="attachment\_35454" align="aligncenter" width="600"\][![фото з Інету](https://mpz.brovary.org/wp-content/uploads/2015/03/foto-z-Inetu.jpg)](https://mpz.brovary.org/wp-content/uploads/2015/03/foto-z-Inetu.jpg) **Фото з Інтернету**\[/caption\]

\[caption id="attachment\_35453" align="aligncenter" width="600"\][![Фото з Інету 2](https://mpz.brovary.org/wp-content/uploads/2015/03/Foto-z-Inetu-2.jpg)](https://mpz.brovary.org/wp-content/uploads/2015/03/Foto-z-Inetu-2.jpg) **Фото з Інтернету**\[/caption\]

Це мало бути лобове зіткнення, але водій «Ланоса» в останній момент встиг крутнути кермо, тож удар прийшовся в ліву сторону автобуса. _«Колесо в маршрутці заклинило, вона стала некерованою і її понесло на зустрічну смугу, -_ продовжує Микола_. - Пам'ятаю, як падали з мосту. Злякатися не встиг. Потім втратив свідомість. Те, що було далі, пам'ятаю уривками. Наприклад, обурення одного із міліціонерів, коли «швидка» приїхала без знеболюючого»._

**[![2](https://mpz.brovary.org/wp-content/uploads/2015/03/23.jpg)](https://mpz.brovary.org/wp-content/uploads/2015/03/23.jpg)**

_«Із «Ланоса», який перекинувся на дах, вилізло двоє чоловіків і кинулися навтьоки,_ - розповідає **Сергій Возняк**, який приїхав на місце ДТП через кілька хвилин після зіткнення. - _Водій легковика був без свідомості, думали, що помер, тож його, після того, як витягли з автівки, накрили. Згодом чоловік прийшов до тями та спробував втекти»._

\[caption id="attachment\_35455" align="aligncenter" width="600"\][![Фото з Інтрнету 1](https://mpz.brovary.org/wp-content/uploads/2015/03/Fto-z-Inetu-1.jpg)](https://mpz.brovary.org/wp-content/uploads/2015/03/Fto-z-Inetu-1.jpg) **Фото з Інтернету**\[/caption\]

Пізніше з'ясувалося - алкоголю в крові горе-водія було аж 2,1 проміле, тому він був дуже сміливий і погрожував працівникам міліції. Усі пасажири маршрутки залишилися живими, однак отримали травми різного ступеня тяжкості. Окрім водія, особливо постраждала дівчина, яка отримала черепно-мозкову травму. Обох відразу госпіталізували до реанімації Броварської центральної районної лікарні.

Незважаючи на чутки, що 21-літня дівчина померла, – вона жива і наразі перебуває в реанімаційному відділенні столичної БСП. Лише нещодавно лікарям вдалося вивести постраждалу із коми і стан її покращується. Микола ж перебуває у травматологічному відділенні Броварської ЦРЛ. На чоловіка, в якого перелом тазової кістки лівої ноги, тріщина коліна та кілька вивихів, очікує кілька поетапних операцій.

[![3](https://mpz.brovary.org/wp-content/uploads/2015/03/32.jpg)](https://mpz.brovary.org/wp-content/uploads/2015/03/32.jpg)

У лікарні Миколу відвідав 37-річній винуватець ДТП, житель Броварського району, із пропозицією компенсувати витрати на лікування. Побував горе-водій і в постраждалої дівчини, якій, за неофіційними даними, вже оплатив частину витрат.

Як кажуть очевидці, постраждалих могло б бути набагато більше, адже під час падіння маршрутка нахромилася на бетонний стовп. Врятувало людей те, що спочатку автобус падав «штопором» і всі пасажири перемістилися вперед.

[![1](https://mpz.brovary.org/wp-content/uploads/2015/03/17.jpg)](https://mpz.brovary.org/wp-content/uploads/2015/03/17.jpg)

Як розповів Сергій Возняк, після ДТП автобус марки «Тата» ремонту не підлягає, а придбати новий ТОВ «Автосоюз» неспроможне, адже ціна його лише за рік зросла втричі. На період слідства підприємство залишило транспортний засіб на своїй території під особисті зобов'язання. Для надійності збереження всіх доказів автобус обмотали плівкою.

**Маленький білет – велика перестраховка**

Коли людина сідає у маршрутне таксі, вона не може спрогнозувати, що очікує на неї за найближчим поворотом. Так само не може бути 100 % впевненою в порядності перевізника та страховика, які, як правило, в разі ДТП, не поспішають добровільно відшкодовувати збитки, адже більшість страхових компаній нині балансують на межі банкрутства. Тож під час кожної поїздки варто вимагати у водія білет, адже **за законодавством людина отримує права пасажира, а відтак є застрахованою, лише за наявності квитка.** Саме цей маленький папірець і стане документом-страховкою, який значно полегшить компенсування збитків у разі інциденту.

На щастя потерпілих, перевізник, який знає свій «грішок» (адже водії не видають білетів, а перевізники на це закривають очі), вчинив порядно. _«Відразу після ДТП ми передали список усіх 12 пасажирів у страхову компанію «Інго-Україна», -_ каже  Сергій Возняк. _-  Компанія готова всім постраждалим, які звернуться, виплатити  відшкодування в розмірі 0, 2 % від гарантованої страхової суми за кожен день перебування на лікарняному – це 204 грн»._

Також директор ТОВ «Автосоюз» повідомив, що після ДТП, яке сталося наприкінці минулого року з маршруткою №403, що також належить їхньому підприємству, двом постраждалим оплачено лікування та виплачено компенсацію за матеріальні й моральні збитки. Кримінальну справу по цій пригоді закрито, адже технічна експертиза підтвердила: ДТП сталося з вини заводського браку. Нагадаємо: тоді в новенькому автобусі обірвалася рульова тяга і він перекинувся. На щастя, усі дев’ятеро пасажирів залишилися живими, однак п’ятьох було доставлено в столичну лікарню швидкої допомоги, а двох броварчанок госпіталізовано.
