---
title: "АНОНС: 14 жовтня у Броварах відбудеться \"День козацької слави\""
date: 2015-10-12
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "den-kozatskoyi-slavy"
  - "novini"
  - "pokrova"
  - "yarmarok"
coverImage: "wp-content/uploads/2015/10/12108163_1628466037403249_3627714499177635685_n.jpg"
---

**На Покрову, 14 жовтня, у Броварах відбудеться святкове дійство "День козацької слави" до Дня захисника Вітчизни. Організатори [обіцяють](https://www.facebook.com/events/1635409403367973/) розваги від акторів та каскадерів відомого історичного парку "Київська Русь", а також ярмарок та козацький куліш. Захід проходитиме у парку "Перемога" з 11:00 до 17:00.**

Програма заходу передбачає:

> О 11 годині церемонія відкриття свята розпочнеться з гучних сигналів барабанного дробу та оголошення про початок дійства трубачами-глашатаями. А далі на вас очкує унікальне для нашого міста видовище.
> 
> Актори театру Древнього Києва здивують карколомними трюками на конях та показовим виступом княжої кінної дружини. Майстри джигітовки безперечно вразять вас під час демонстрації запаморочливих елементів кінної акробатики.
> 
> Глядачів розважатимуть веселі театралізовані постановки, танцювальні флешмоби та рухливі ігри.
> 
> Ви матимете унікальну нагоду на майстер-класах навчитися рухатися в ритмі середньовічного танцю Маразуля, опануєте основні принципи догляду за конем і навіть спробуєте себе у якості майстра джигітовки (виконання трюків на коні).
> 
> Якщо ви завітаєте на наше свято, то побачите справжні лицарські бої на мечах. Воїни у повному обладунку покажуть, як воювали у часи Середньовіччя, а також навчать усіх бажаючих азам володіння історичною зброєю.
> 
> А ще на святі можна буде познайомитися з унікальними жителями Княжої конюшні Древнього Києва під час презентації коней історичних порід. З цими граційними і добрими тваринами можна буде поспілкуватись, сфотографуватись, а при бажанні навіть проїхатись верхи.
> 
> Звичайно – яке ж свято без розваг?! Броварчани і гості нашого свята зможуть повправлятися у мистецтві володіння щоправда не мечами, а… подушками, взяти участь у богатирських забавах з магічними каменями та княжому спортивному квесті, пробігти по серпантину та допомогти своїй команді у перетягуванні канату дружби.

[![12122684_1628466680736518_3035623065160391074_n](https://mpz.brovary.org/wp-content/uploads/2015/10/12122684_1628466680736518_3035623065160391074_n.jpg)](https://mpz.brovary.org/wp-content/uploads/2015/10/12122684_1628466680736518_3035623065160391074_n.jpg)

На святі організатори також обіцяють козацький куліш:

> ТМ«Козацький куліш» будуть раді ближче поспілкуватися зі всіма зацікавленими у відновленні української культури та провести майстер-клас (з 11.00 до 16.00)  і разом приготувати і потім з’їсти величезний чан справжнього козацького кулішу!!!

[![12109065_1629233013993218_8145372108855800926_n](https://mpz.brovary.org/wp-content/uploads/2015/10/12109065_1629233013993218_8145372108855800926_n.jpg)](https://mpz.brovary.org/wp-content/uploads/2015/10/12109065_1629233013993218_8145372108855800926_n.jpg)
