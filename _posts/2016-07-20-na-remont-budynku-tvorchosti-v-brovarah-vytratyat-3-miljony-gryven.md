---
title: "На ремонт Будинку творчості в Броварах витратять 3 мільйони гривень"
date: 2016-07-20
categories: 
  - "vlada"
  - "novyny"
tags: 
  - "bdyut"
  - "brovary"
  - "viddil-osvity"
  - "gumanitarna-komisiya"
  - "novini"
  - "remont"
---

**У вересні Будинок дитячої та юнацької творчості планує переїхати в нову будівлю на Грушевського, повідомила на засіданні депутатської гуманітарної комісії начальниця відділу освіти Оксана Мельник. Для обладнання приміщення та закупівлю апаратури й меблів відділ освіти просить виділити з міського бюджету майже 3 мільйона гривень. Чи виділяти кошти, вирішать депутати на засіданні чергової сесії міськради 4 серпня - члени гуманітарної комісії наразі підтримали таке рішення одноголосно.**

Як ідеться в [пояснювальній записці](https://onedrive.live.com/view.aspx?resid=72571393D4771099!7884&ithint=file%2cdocx&app=Word&authkey=!ABZHTWA4abaya0A) до [проекту рішення](http://brovary.kiev.ua/proekt-r%D1%96shen-m%D1%96sko%D1%97-radi-pro-vnesennya-zm%D1%96n-ta-dopovnen-do-m%D1%96sko%D1%97-programi-%C2%ABpozashk%D1%96lna-osv%D1%96ta%C2%BB-n-0) "Про внесення змін та доповнень до міської програми «Позашкільна освіта» на 2015-2018 р.р., затвердженої рішенням Броварської міської ради від 25.12.2014 №1366-50-06", кошти виділяються наступним чином:

- для придбання меблів, обладнання для нового приміщення БДЮТ виділяють **400 тис.грн.** із загального фонду бюджету,
- **2 млн 348 тис.грн.** з бюджету розвитку (для технічного забезпечення концертної зали, музична апаратура для озвучування на відкритих майданчиках, технічне забезпечення навчальних кабінетів, обладнання та меблі).

Усього планується витратити **2 мільйони 748 тисяч гривень**. Закуплять: комп'ютери, стільці та парти, дошки, стенди, шафи, тумбочки, комп'ютерні столи, концертний пульт, музичну апаратуру, сценічні спецефекти (дим, стробоскоп, лазери, світло), мікрофони, музичні інструменти (піаніно, баян, гітари, синтезатор) і таке інше.

Проект рішення після комісії з гуманітарних питань пройде розгляд ще й бюджетної комісіїі, а потім винесеться на сесію міськради, що відбудеться [4 серпня](https://mpz.brovary.org/anons-4-serpnya-vidbudetsya-chergova-sesiya-brovarskoyi-miskoyi-rady/).

[Нагадаємо](https://mpz.brovary.org/chomu-niyak-ne-dobuduyut-novyj-budynok-dytyachoyi-tvorchosti-na-grushevskogo/), про кінцеву здачу об'єкту на Грушевського та переїзд Будинку творчості в нове приміщення кажуть не перший рік. Звільнене приміщення БДЮТ планували реконструювати під дитячий садочок, яким воно і було до цього: минулого року на [ремонт майбутнього садочку "Оленка"](https://mpz.brovary.org/aktyvisty-pereviryly-shho-potribno-remontuvaty-u-brovarskyh-shkolah-ta-sadochkah/) хотіли витратити **5 млн грн**.
