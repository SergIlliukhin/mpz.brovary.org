---
title: "Екологічна акція: цього тижня у Броварах прийматимуть у населення шкідливі ртутні лампи"
date: 2016-05-24
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "aktsiya"
  - "anons"
  - "brovary"
  - "ekologiya"
  - "lampa"
  - "novini"
  - "oon"
  - "proon"
  - "rozzharyuvannya"
  - "rtut"
  - "svitlodiod"
coverImage: "wp-content/uploads/2016/05/53-2560x1702.jpg"
---

**Протягом трьох днів, із 27 по 29 травня, відбудеться всеукраїнська екологічна акція. Організатори збиратимуть від громадян відпрацьовані ртутні лампи. Натомість, учасники заходу отримуватимуть знижку на** **придбання світлодіодної лампи. У Броварах така акція відбудеться у місцевому торговельному гіпермаркеті «Епіцентр». Про це йдеться на [сторінці акції](http://lampochki.org.ua/?lang=uk) від Програми розвитку ООН.**

Організатори зазначають, що в акції можуть взяти участь люди з усієї України. Але участь підприємств і компаній не передбачена. Окрім того, від однієї особи прийматимуть не більше 5-ти відпрацьованих трубчастих люмінесцентних ламп.

Лампи, що містять ртуть, у Броварах прийматимуть **з 13:00 до 21:00 27 травня** та **з 11:00 до 19:00 28 і 29 травня** в гіпермаркеті «Епіцентр» по **вулиці Київській, 253**.

<iframe src="https://www.youtube.com/embed/Ie5ZOXaslOs?list=PL15nrToOCgcKA8O18YRVLP-RDPVNAFNBg" width="560" height="315" frameborder="0" allowfullscreen="allowfullscreen"></iframe>

Як зауважують організатори, учасники акції матимуть можливість отримати екземпляр [«азбуки лампи»](https://drive.google.com/drive/folders/0B06VW9ErMx4ENlZrVW9QVWk3SnM) та купон на 15-20% знижку на купівлю світлодіодної лампи за кожну здану відпрацьовану одиницю.  Окрім того, присутнім обіцяють професійну консультацію щодо правильного підбору енергоефективних LED ламп з урахуванням індивідуальних потреб споживача для того чи іншого виду приміщення.

Організатори акцентують, що акція є екологічною. За їхніми даними, перехід від ламп розжарювання до світлодіодних дозволить значно зекономити витрати електроенергії. А відповідно – зменшить кількість шкідливих викидів від теплоелектростанцій. Захід проходить за підтримки Програми розвитку ООН та Глобального екологічного фонду.
