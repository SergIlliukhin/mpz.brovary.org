---
title: "Став відомий перший претендент на \"крісло\" у міській раді від Торгмашу"
date: 2013-04-08
author: 
  username: "pravoznaty"
  display_name: "Маєш право знати"
tags: 
  - "illyuhin"
  - "vibir-redaktsiyi"
  - "vibori"
  - "visuvannya-kandidativ"
  - "demokratichniy-alyans"
  - "novini"
  - "promizhni-vibori"
  - "torgmash"
coverImage: "wp-content/uploads/2013/04/Sergii_Illiukhin.jpg"
---

[![Сергій Іллюхін](https://mpz.brovary.org/wp-content/uploads/2013/04/Sergii_Illiukhin.jpg "Сергій Іллюхін")](https://mpz.brovary.org/wp-content/uploads/2013/04/Sergii_Illiukhin.jpg)**Минулого вівторка броварська ТВК [нарешті призначила](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/) дату проміжних виборів до Броварської міськради у 20 виборчому окрузі - 2 червня 2013 року. Відповідно для місцевих осередків політичних сил розпочався період визначення майбутніх кандидатів для участі у виборчих перегонах. Першою партією, яка повідомила про те, кого планує незабаром висувати у якості претендента на "крісло" у раді, став "[Демократичний Альянс](http://dem-alliance.org)".**

Як [зазначає](http://dem-alliance.org/news/aktivist-demaljansu-vizme-uchast-u-promizhnih-viborah-do-brovarskoi-miskoi-radi.html) прес-служба партії, на конференції Київської обласної організації партії "Демократичний Альянс", що відбулась 4 квітня 2013 року, її учасники одноголосно підтримали кандидатуру **Сергія Іллюхіна** для участі у виборах до Броварської міської ради. "_Процедуру висування кандидата буде здійснено у визначений законом термін_", - сказано у повідомленні прес-служби.

> **Довідка:** Іллюхін Сергій Миколайович, 1983 р.н., громадянин України, народився і проживає у місті Бровари Київської області. Освіта вища, має ступінь магістра комп’ютерних наук, приватний підприємець. З 2011 року член політичної партії “Демократичний альянс”, голова Київської обласної організації партії “Демократичний альянс”.
