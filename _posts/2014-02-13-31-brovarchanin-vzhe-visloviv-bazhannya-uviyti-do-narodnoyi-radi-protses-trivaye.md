---
title: "31 броварчанин вже висловив бажання увійти до Народної Ради. Процес триває"
date: 2014-02-13
author: 
  username: "pravoZnaty"
  display_name: "Маєш право знати"
categories: 
  - "aktsiyi-zahodi"
tags: 
  - "brovary"
  - "brovarska-narodna-rada"
  - "vibir-redaktsiyi"
  - "krugliy-stil"
  - "narodna-rada"
  - "novini"
coverImage: "wp-content/uploads/2014/02/Krugliy-stil-BNR-03.jpg"
---

**[![Круглий стіл БНР 11](https://mpz.brovary.org/wp-content/uploads/2014/02/Krugliy-stil-BNR-11.jpg)](https://mpz.brovary.org/wp-content/uploads/2014/02/Krugliy-stil-BNR-11.jpg)Вчора у Броварах публічно стартував процес формування Народної Ради. [Круглий стіл](https://mpz.brovary.org/sklad-brovarskoyi-narodnoyi-radi-pochnut-formuvati-za-kruglim-stolom-12-lyutogo/), на якому ініціативна група презентувала своє бачення Броварської Народної Ради, став першим кроком на шляху до формування органу громадського самоврядування у нашому місті. Тепер броварчанам пропонується спільно обговорити структуру та цілі БНР, а також проаналізувати перелік кандидатів на членство, щоб уже цієї суботи, 15 лютого, на Народному Віче затвердити її склад та концепцію.**

На круглий стіл прийшло близько півсотні броварчан, серед яких були як позапартійні громадські активісти, так і члени міських осередків політичних партій. Від ініціативної групи проект концепції та проект структури Броварської Народної Ради презентували **Аліна Дяченко** («Демократичний Альянс») та **Андрій Качор** («УДАР»). Вони розповіли, що головна мета створення Народної Ради в Броварах – об’єднати активних та небайдужих громадян. При цьому вони підкреслили, що надзвичайно важливо, щоб цей процес проходив максимально прозоро та відкрито.

[![Круглий стіл БНР 08](https://mpz.brovary.org/wp-content/uploads/2014/02/Krugliy-stil-BNR-08.jpg)](https://mpz.brovary.org/wp-content/uploads/2014/02/Krugliy-stil-BNR-08.jpg)

[![Круглий стіл БНР 03](https://mpz.brovary.org/wp-content/uploads/2014/02/Krugliy-stil-BNR-03.jpg)](https://mpz.brovary.org/wp-content/uploads/2014/02/Krugliy-stil-BNR-03.jpg)

[![Круглий стіл БНР 04](https://mpz.brovary.org/wp-content/uploads/2014/02/Krugliy-stil-BNR-04.jpg)](https://mpz.brovary.org/wp-content/uploads/2014/02/Krugliy-stil-BNR-04.jpg)

Стосовно функцій майбутньої Ради, то, на думку ініціаторів, їх має бути три – координація спротиву злочинному режиму в Броварах (своєрідний революційний комітет), напрацювання пропозицій щодо розвитку міста (альтернативна «міська рада») та постійний громадський контроль за владою (реальна громадська рада).

[![Концепція БНР](https://mpz.brovary.org/wp-content/uploads/2014/02/Kontseptsiya-BNR.jpg)](https://mpz.brovary.org/wp-content/uploads/2014/02/Kontseptsiya-BNR.jpg)

У структурі Броварської Народної Ради ініціативна група запропонувала створити 7 напрямків: організаційний; інформаційний; з питань самооборони та безпеки; з питань люстрації та бойкоту; по створенню страйкомів; антикорупційний та з питань розвитку міста. В учасників круглого столу виникла дискусія з приводу доцільності такої кількості напрямків. Дехто пропонував об’єднати окремі з них, зокрема організаційний з інформаційним, а також антикорупційним з люстраційним. Також була ідея доповнити перелік напрямком по створенню мережі волонтерів для системної мобілізації громадян. [![Структура БНР](https://mpz.brovary.org/wp-content/uploads/2014/02/Struktura-BNR.jpg)](https://mpz.brovary.org/wp-content/uploads/2014/02/Struktura-BNR.jpg)

Після обговорення усім учасникам круглого столу було запропоновано висловитись, чи хочуть вони увійти до складу Броварської Народної Ради і якщо так, то який напрямок їх цікавить. Майже всі присутні заявили, що хочуть активно долучатись до роботи Ради, лише кілька людей відмовилось, оскільки не мешкають у Броварах або не мають достатньо часу для такої діяльності. Щодо напрямків, то найбільш популярним виявився з питань самоборони та безпеки, при чому участь у ньому зголосились взяти не лише чоловіки, а й кілька жінок. Другим за кількістю бажаючих виявився напрямок з питань розвитку міста. Ще чотири напрямки набрали приблизно однакову кількість охочих – 5-7 осіб: організаційний, інформаційний, антикорупційний та з питань люстрації і бойкоту. Лише один напрямок залишився взагалі поза увагою – по створенню страйкомів.

[![Круглий стіл БНР 07](https://mpz.brovary.org/wp-content/uploads/2014/02/Krugliy-stil-BNR-07.jpg)](https://mpz.brovary.org/wp-content/uploads/2014/02/Krugliy-stil-BNR-07.jpg)

[![Круглий стіл БНР 09](https://mpz.brovary.org/wp-content/uploads/2014/02/Krugliy-stil-BNR-09.jpg)](https://mpz.brovary.org/wp-content/uploads/2014/02/Krugliy-stil-BNR-09.jpg)

[![Круглий стіл БНР 02](https://mpz.brovary.org/wp-content/uploads/2014/02/Krugliy-stil-BNR-02.jpg)](https://mpz.brovary.org/wp-content/uploads/2014/02/Krugliy-stil-BNR-02.jpg)

На круглому столі також були присутні кілька депутатів Броварської міської ради. Щодо доцільності включення їх до складу Народної Ради виникла дискусія. Дехто виступав за те, щоб обмежити право депутатів входити до Ради і делегувати від них лише одного представника. Проте більшість учасників круглого столу погодилась, що депутатів міськради, які нині на боці народу, не так вже й багато, тому можна всіх бажаючих включити в список кандидатів на членство в Народній Раді.

[![Круглий стіл БНР 12](https://mpz.brovary.org/wp-content/uploads/2014/02/Krugliy-stil-BNR-12.jpg)](https://mpz.brovary.org/wp-content/uploads/2014/02/Krugliy-stil-BNR-12.jpg)

[![Круглий стіл БНР 05](https://mpz.brovary.org/wp-content/uploads/2014/02/Krugliy-stil-BNR-05.jpg)](https://mpz.brovary.org/wp-content/uploads/2014/02/Krugliy-stil-BNR-05.jpg)

[![Круглий стіл БНР 10](https://mpz.brovary.org/wp-content/uploads/2014/02/Krugliy-stil-BNR-10.jpg)](https://mpz.brovary.org/wp-content/uploads/2014/02/Krugliy-stil-BNR-10.jpg)

За підсумками круглого столу до складу Броварської Народної Ради захотіли увійти 31 особа, з яких 13 громадських активістів, 14 партійців та 4 депутата міськради. Публікуємо список цих осіб для того, щоб громада Броварів могла обговорити їх кандидатури та висловити свої зауваження й побажання.

> **Кандидати на членство у Броварській Народній Раді:**
> 
> 1. Стрельченко Лідія, громадський активіст
> 2. Мельничук Ігор, громадський активіст
> 3. Шевчук Андрій, громадський активіст
> 4. Кузеванов Сергій, громадський активіст
> 5. Валігура Ганна, громадський активіст
> 6. Шаповалов Андрій, громадський активіст
> 7. Голець Сергій, громадський активіст
> 8. Ткаченко Віктор, громадський активіст
> 9.  Рубінець Валерій, громадський активіст
> 10.  Кандиба Андрій, громадський активіст
> 11.  Губенко Вадим, громадський активіст
> 12.  Гринчук Олександр, громадський активіст
> 13.  Щагаков Андрій, громадський активіст
> 14.  Володимир Кузнєцов, партія «УДАР»
> 15.  Нечипоренко Сергій, ВО «Свобода»
> 16.  Федоренко Андрій, партія «УДАР»
> 17.  Загурський Роман, партія «УДАР»
> 18.  Шевчук Олег, ВО «Свобода»
> 19.  Дяченко Аліна, партія «Демократичний Альянс»
> 20.  Качор Андрій, партія «УДАР»
> 21.  Скотніков Юрій, ВО «Свобода»
> 22.  Балабаєв Андрій, партія «УДАР»
> 23.  Бегека Анатолій, партія «УДАР»
> 24.  Жук Роман, партія «Батьківщина»
> 25.  Яровенко Оксана, партія «УДАР»
> 26.  Батюк Сергій, партія «УДАР»
> 27.  Скочко Олексій, партія «УДАР»
> 28. Чередник Юрій, депутат міськради, фракція «УДАР»
> 29.  Сімутін Роман, депутат міськради, фракція «УДАР»
> 30.  Антоненко Віктор, депутат міськради, позафракційний
> 31.  Плакся Юрій, депутат міськради

Крім того, ініціативна група закликає активних броварчан висувати свої кандидатури для включення у список, який буде винесено на затвердження на Народному Віче 15 лютого. Заявки можна надсилати на електронну скриньку [narodnarada.brovary@gmail.com](mailto:narodnarada.brovary@gmail.com) до 14 лютого 2014  (включно). Також усіх, кого цікавить діяльність Броварської Народної Ради, ініціатори запрошують приєднуватись до її груп у соціальних мережах: **[ВКонтакті](https://vk.com/id206720090#/narodnarada.brovary)** та **[Фейсбук](https://www.facebook.com/groups/narodnarada.brovary/),** стежити за новинами, коментувати кандидатури, проект структури та концепції тощо.

_**Фото - Марії Придьми**_
