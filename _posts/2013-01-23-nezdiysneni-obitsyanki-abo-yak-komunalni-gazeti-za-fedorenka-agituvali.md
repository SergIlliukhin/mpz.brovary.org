---
title: "Нездійснені обіцянки, або Як комунальні газети за Федоренка агітували"
date: 2013-01-23
categories: 
  - "kolonka-avtora"
tags: 
  - "brama"
  - "agitatsiya"
  - "brovarski-zmi"
  - "brovarska-panorama"
  - "vibir-redaktsiyi"
  - "kult-osobi"
  - "nove-zhittya"
  - "porushennya"
  - "fedorama"
  - "fedorenko"
---

[![001](https://mpz.brovary.org/wp-content/uploads/2013/01/0011.jpg)](https://mpz.brovary.org/wp-content/uploads/2013/01/0011.jpg) [![001](https://mpz.brovary.org/wp-content/uploads/2013/01/0012.jpg)](https://mpz.brovary.org/wp-content/uploads/2013/01/0012.jpg)Під час передвиборчої кампанії у народні депутати 2012 року провладні кадидати по всій Україні систематично застосовували адмінресурс, чорні піар-технології, а також «розкидувались» численними обіцянками. Подекуди – навіть хизувалися показовими зробленими справами, «скромно» замовчуючи, що вони виконані не за рахунок самих кандидатів чи партій, а за кошти бюджетів, що, власне, є обов’язком чиновника, на якому він не мав би піаритись.

Не став вийнятком і мажоритарний округ № 97, до якого входять Бровари. Агітація за основного провладного кандидата Сергія Федоренка розміщувалась ледь не у кожному випуску комунальної преси, гроші на утримання яких сплачуємо ми з вами – броварчани. Кульмінацією передвиборчої кампанії став вихід 15 жовтня повністю присвячених цьому кандидату спецвипусків газет [«Броварська панорама»](https://mpz.brovary.org/24-shpalti-agitpiaru-za-kosht-brovarchan/) та «Нове життя» під назвою «**Хронологія добрих справ**», у яких редакції видань зібрали «вершки» обіцянок та похвал, які сміливо можна називати агітацією за кандидата.

> _Загалом, переглядаючи ці два випуски, в мене склалося враження, що читаю про якогось святого, що зійшов до нас з небес аби допомогти усім знедоленим і страждущим. І лише той факт, що я знаю про цю людину та її діяння «трохи» більше, дає розуміння, що це всього-на-всього передвиборчий крик:  «Проголосуйте за мене! Подивіться, який я хороший!» - який легко розхитати, донісши до людей правду._

Майже на кожній сторінці присутні фотографія, ім’я, похвальні фрази на честь Сергія Миколайовича. А «за сприяння», «завдяки зусиллям», «через підтримку» цього екс-кандидата відбувалося, на думку авторів газет, геть усе, що висвітлили ці комунальні ЗМІ. Однак, серед тих «справ», аналізуючи минулі розслідування журналістів, не вдається знайти, що би Сергій Федоренко або його громадська організація «Наше майбутнє» фінансували самостійно, а не з бюджету.

Так от гроші на добудову та оснащення міськрайонної поліклініки, відкриття дитячих майданчиків, оздоровлення близько 50-ти дітей з малозабезпечених родин, автобуси та комп’ютери для деяких шкіл виділялися переважно з місцевих та державного бюджетів. Так і має бути, в тому числі і згідно із законодавством. Така робота у будь-якого чиновника, однак на сторінках газет Федоренкові приписують навіть те, до чого він не може мати стосунок. Наприклад, виведення на маршрут електропотягу додаткових вагонів описане у стилі «Федоренко порішав питання». Але ж «Укрзалізниця» ніяк не залежить від місцевих влад і вирішує сама скільки і куди прикріпляти вагонів у відповідності до потреб та виходячи із розрахунків.

[![011](https://mpz.brovary.org/wp-content/uploads/2013/01/011.jpg)](https://mpz.brovary.org/wp-content/uploads/2013/01/011.jpg)[![020](https://mpz.brovary.org/wp-content/uploads/2013/01/020.jpg)](https://mpz.brovary.org/wp-content/uploads/2013/01/020.jpg)[![002](https://mpz.brovary.org/wp-content/uploads/2013/01/0021.jpg)](https://mpz.brovary.org/wp-content/uploads/2013/01/0021.jpg)[![019](https://mpz.brovary.org/wp-content/uploads/2013/01/019.jpg)](https://mpz.brovary.org/wp-content/uploads/2013/01/019.jpg)

Але це можна вважати дрібничками, оскільки окрім постійного самопіару кандидат запам’ятався доволі серйознішими скандалами.

**Невиконані обіцянки**

**Обіцянка відкрити басейн «Купава» для відвідувачів.** Басейн, на реконструкцію якого з держбюджету було виділено 23 млн. грн., як [обіцяв](https://mpz.brovary.org/biki-fedorenka-vzhe-za-dobroyu-traditsiyeyu-napali-na-zhurnalistiv/) Сергій Федоренко, мав відкритися до початку навчального року 2012-2013. Однак, вересень настав, а заклад так і не відкрили. Тоді ж я [поцікавився](https://mpz.brovary.org/rekonstruktsiya-baseynu-kupava-zakinchitsya-ne-ranishe-grudnya-2013-roku/) у міського голови Ігоря Сапожка, коли все-таки відбудеться відкриття, на що отримав відповідь – квітень 2013 року. А вже у грудні виявилось, що здача об’єкта запланована на грудень 2013 року. Таке постійне відтерміновування викликає подив лише з першого погляду, оскільки броварчани добре пам’ятають історію з басейном школи № 9, який обіцяли відкрити після реконструкції для дітей. 10 млн. грн. державних коштів тоді освоїли, але тепер це фактично приватний басейн, зданий в оренду на 49 років ПП «Феско» (підприємство належить Федоренкові), до якого дітей не пускають. Натомість там плаває «відмасажований» Прем’єр-міністр Микола Азаров.

Директором «Купави» є дружина Сергія Федоренка Тетяна. Існують усі [підстави](http://lb.ua/news/2011/12/12/127585_imenem_azarova.html) вважати, що після відкриття цей басейн також буде втрачений для громади. Як розповів колишній співробітник «Купави» виданню «Лівий берег», _«Вже зараз можна пересвідчиться, що після ремонту це буде не спортивний заклад. Наприклад, в дитячому секторі «Купави» зроблено сауну. За моєю інформацією готується наступний сценарій – після закінчення ремонту басейн буде віддано в оренду «Феско» на 25 років з правом викупу. Отже Бровари залишаться без спортивної школи, а всі тренери без роботи»_. Але «Броварська панорама» вперто поширювала протягом минулого року обіцянку Федоренка «незабаром» відкрити басейн для дітей. А тим часом Федоренко також обіцяє почати відновлення басейну на Торгмаші.

[![009](https://mpz.brovary.org/wp-content/uploads/2013/01/009.jpg)](https://mpz.brovary.org/wp-content/uploads/2013/01/009.jpg)[![003](https://mpz.brovary.org/wp-content/uploads/2013/01/0031.jpg)](https://mpz.brovary.org/wp-content/uploads/2013/01/0031.jpg)

**Обіцянка розширення вулиці Київської та побудови тролейбусної лінії Бровари – Київ.** Тема тролейбуса після тривалого забуття [несподівано виринула](https://mpz.brovary.org/vibori-chas-zgadati-pro-troleybus/) на початку минулого року. За сприяння Прем’єр-міністра Миколи Азарова з державного бюджету України місцевому бюджету Броварів виділили 141 млн. грн. на будівництво тролейбусної лінії.  На 18-ій сесії депутати Броварської міської ради затвердили рішення про внесення змін до «Міської програми по будівництву та реконструкції магістральних вулиць загальноміського призначення на 2008 – 2012 роки» та внесли до неї пункт «Будівництво тролейбусної лінії Бровари – Київ».

2012 рік минув, а роботи із будівництва лишились непоміченими. Лише на в’їзді у Бровари з Києва по вулиці Київській нарешті [доклали](https://mpz.brovary.org/lyuki-brovariv-chi-bezpechno-hoditi-mistom-ne-divlyachis-pid-nogi/) верхній шар асфальту на ділянці десь у 200-300 метрів. Почали роботи із розширення вулиці ближче до Пекарні та Старого центру. Станом на зараз будівництва не помітно. Натомість «Броварська панорама» ледь не «розпинається» про розширення всієї вулиці Київської, яке буде повністю виконане до кінця 2012 року; про спорудження спеціальних кишень; про монтаж електромереж; про будівництво тягових підстанцій тощо.

Федоренко ще у липні стверджував, що до кінця року Броварами проїде перший тролейбус. Окрім того екс-кандидат заявляє, що буде реконструйована площа Т. Г. Шевченка. _«Тут буде обладнано сучасний майданчик для дітей, оновлено сквер, відновлено роботу підземного переходу»._  Роботи в останньому і справді розпочалися до виборів, але швидко припинилися після їх завершення. Натомість Федоренко пообіцяв відновити функціонування переходу восени, чого зроблено, як кожен може сам переконатися, не було.

[![005](https://mpz.brovary.org/wp-content/uploads/2013/01/005.jpg)](https://mpz.brovary.org/wp-content/uploads/2013/01/005.jpg)[![006](https://mpz.brovary.org/wp-content/uploads/2013/01/006.jpg)](https://mpz.brovary.org/wp-content/uploads/2013/01/006.jpg) [![007](https://mpz.brovary.org/wp-content/uploads/2013/01/007.jpg)](https://mpz.brovary.org/wp-content/uploads/2013/01/007.jpg) [![010](https://mpz.brovary.org/wp-content/uploads/2013/01/010.jpg)](https://mpz.brovary.org/wp-content/uploads/2013/01/010.jpg)[![024](https://mpz.brovary.org/wp-content/uploads/2013/01/024.jpg)](https://mpz.brovary.org/wp-content/uploads/2013/01/024.jpg)

**Обіцянки на майбутнє**

Окрім вищеназваного, Федоренко перед виборами також дав купу обіцянок, про невиконання яких говорити поки що зарано, оскільки терміни ще не сплили або не є визначеними. Однак, я вважаю за необхідне принаймні деякі з них навести, а заодно прослідкувати за виконанням:

- створення 5000 робочих місць до кінця 2015 року;
- влаштування 17 дитячих майданчиків до кінця 2013 року;
- реконструкції та будівництва сільських стадіонів протягом 6 років;
- встановлення загальнобудинкових лічильників на тепло та воду;
- продовження ремонту ліфтів житлових багатоповерхівок.

[![002](https://mpz.brovary.org/wp-content/uploads/2013/01/0022.jpg)](https://mpz.brovary.org/wp-content/uploads/2013/01/0022.jpg) [![023](https://mpz.brovary.org/wp-content/uploads/2013/01/023.jpg)](https://mpz.brovary.org/wp-content/uploads/2013/01/023.jpg)

Звісно, ці пункти належать до компетенції саме місцевих влад, тому той факт, що Федоренка не обрали народним депутатом і він лишився депутатом Броварської міської ради, має посприяти винонанню цих обіцянок.

> Оскільки надрукована у спецвипусках інформація направлена вийнятково на спонукання виборців голосувати за кандидата в народні депутати України Сергія Федоренка і згідно із законом «Про вибори народних депутатів України» є агітаційним матеріалом, я вирішив з'ясувати правомірність такої агітації та подав запити до відповідних установ. Про те, чи відповідають ці випуски вимогам законодавства, читайте у наступних публікаціях на «Маєш право знати».
