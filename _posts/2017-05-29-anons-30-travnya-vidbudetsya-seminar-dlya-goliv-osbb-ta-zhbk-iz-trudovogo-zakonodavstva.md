---
title: "АНОНС: 30 травня відбудеться семінар для голів ОСББ та ЖБК із трудового законодавства"
date: 2017-05-29
categories: 
  - "announce"
  - "novyny"
tags: 
  - "anons"
  - "brovary"
  - "go"
  - "zhbk"
  - "novini"
  - "osbb"
  - "seminar"
  - "trening"
---

**Завтра, 30 травня, в міській дорослій бібліотеці проведуть семінар із трудового законодавства для очільників ОСББ та ЖБК.  Охочим обіцяють розповісти, як отримати фінансову допомогу та про особливості ведення кадрової роботи**. **Про це йдеться у [фейсбук-зустрічі](https://www.facebook.com/events/707043772835845/) громадської організації «Рада голів ОСББ міста Бровари».**

Як зазначено в оголошенні, захід відбудеться **30 травня із 17:00 до 19:00** у Броварській міській бібліотеці, що по **бульв. Незалежності, 5**. Присутнім [обіцяють](https://www.facebook.com/events/707043772835845/permalink/707047482835474/) дати інформацію на тему:

- «Особливості ведення кадрової роботи в ОСББ: «приховані» трудові договори, відповідальність ОСББ за недотримання норм трудового законодавства»: - особливості ведення кадрової роботи в ОСББ: штатний розпис, особові справи на працівників; - види трудових договорів. Особливості оформлення працівника до штату; - сумісництво чи неповний робочий день для найму співробітника в ОСББ; - оформлення із працівником договору ЦПХ: Важливі моменти по оформленню договірних взаємовідносин (договір підряду); - порядок трудового оформлення Голови правління, заступника Голови правління; - відповідальність за порушення норм трудового законодавства в ОСББ;
- «Як отримати фінансову допомогу на ОСББ та ЖБК із міського бюджету»своїм досвідом поділяться голови правлінь ОСББ.

**ГО «Рада голів ОСББ міста Бровари»**, згідно єдиним державним реєстром юридичних і фізичних осіб, - громадська організація, створена головами броварських ОСББ – **Тетяною Озимай** і **Галиною Котляр**. Раніше пані також проявляли активність у [ГО «Ресурсний центр ОСББ м. Бровари».](https://mpz.brovary.org/go-resursnyj-tsentr-osbb-m-brovary/)
