---
title: "Результати опитування в парку: ТАК - зоні релаксу, НІ - пам'ятникам та кафе - ФОТО"
date: 2016-06-29
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "gromadske-obgovorennya"
  - "kontseptsiya-parku"
  - "novini"
  - "opituvannya"
  - "park-peremoga"
  - "robocha-grupa"
coverImage: "wp-content/uploads/2016/06/golosuvannya-park-4.jpg"
---

**Броварчан запитали: які об'єкти інфраструктури вони хочуть бачити у парку. І люди висловили свою думку: близько 500 осіб взяли участь у громадському опитуванні, яке ініціювала робоча група по обговоренню та розробці концепції реконструкції парку "Перемога".**

[Перше засідання групи](https://mpz.brovary.org/pershyj-etap-u-brovarah-onovlyat-kontseptsiyu-tsentralnogo-parku-razom-z-gromadoyu/) відбулося 9 червня: робоча група включала в себе депутатів, чиновників та активістів. Було висловлено багато думок та пропозицій, але чіткого та єдиного розуміння, якої саме реконструкції потребує броварський центральний парк, у присутніх не було. Зрештою вирішили запитати власне у громади міста. Ініціативна група підготувала листівки та презентації паркових об'єктів, розділених на 15 груп. [Серед них були](https://www.facebook.com/groups/brovarycentralpark/permalink/1746131818934276/): лавки, клумби, спортивні об'єкти, дитячі майданчики, арт-об'єкти, велодоріжки, місця для вигулу тварин, меморіальні об'єкти, водні об'єкти, розваги, заклади харчування, релакс-зона, оригінальні споруди, місця для масових подій, пікнікова зона. Також було створено фейсбук-групу ["Бровари ЦентралПарк"](https://www.facebook.com/groups/brovarycentralpark/?fref=ts) для обговорення реконструкції парку та голосування за ті чи інші об'єкти. Опитування ж "в реалі" відбулося минулої суботи, 25 червня, у парку "Перемога".

[![голосування парк (16)](https://mpz.brovary.org/wp-content/uploads/2016/06/golosuvannya-park-16.jpg)](https://mpz.brovary.org/wp-content/uploads/2016/06/golosuvannya-park-16.jpg)

[![голосування парк (5)](https://mpz.brovary.org/wp-content/uploads/2016/06/golosuvannya-park-5.jpg)](https://mpz.brovary.org/wp-content/uploads/2016/06/golosuvannya-park-5.jpg)

Субота. Парк. Відчайдушні активісти, незважаючи на шалену спеку, з 12-ї дня проводять громадське опитування: роздають листівки та стікери для голосування. _"П'ять зелених та один червоний,_ - пояснюють вони. - _З 15 об'єктів треба обрати найбажаніші та приклеїти на відповідні стенди зелені стікери. Червона наліпка - це голос проти, можна обрати лише один об'єкт"_.

[![голосування парк (6)](https://mpz.brovary.org/wp-content/uploads/2016/06/golosuvannya-park-6.jpg)](https://mpz.brovary.org/wp-content/uploads/2016/06/golosuvannya-park-6.jpg)

[![голосування парк (2)](https://mpz.brovary.org/wp-content/uploads/2016/06/golosuvannya-park-2.jpg)](https://mpz.brovary.org/wp-content/uploads/2016/06/golosuvannya-park-2.jpg)

Хоча при бажанні червоним стікером можна було не користуватися, люди все одно голосували, і поступово картина вимальовувалася: менше всього броварчан приваблюють: заклади харчування, меморіальні об'єкти та місця для вигулу тварин в парку. Як кажуть активісти, проти вигулу тварин активно голосували матусі з дітьми. Цілком очевидно, їх лякають собаки та не радує перспектива черговий раз відмивати дитину від залишків життєдіяльності чотирилапих. Проте також очевидно, що це лише напрямок думки, винесення місця для вигулу тварин на околиці парку та встановлення урн для прибирання за тваринами також потішили б людей. Це ж стосується і меморіальних об'єктів: _"нехай вони будуть, але можна зробити окрему алею, або облаштувати їх там, де вже зараз є меморіал загиблим у роки Другої світової, з боку вулиці Ярослава Мудрого (Кірова)",_ - кажуть люди.

[![голосування парк (17)](https://mpz.brovary.org/wp-content/uploads/2016/06/golosuvannya-park-17.jpg)](https://mpz.brovary.org/wp-content/uploads/2016/06/golosuvannya-park-17.jpg)

\[caption id="attachment\_57923" align="aligncenter" width="600"\][![голосування парк (18)](https://mpz.brovary.org/wp-content/uploads/2016/06/golosuvannya-park-18.jpg)](https://mpz.brovary.org/wp-content/uploads/2016/06/golosuvannya-park-18.jpg) Кожен міг не лише проголосувати, а й висловити свою думку\[/caption\]

20:00. Триває підрахунок голосів, спека спала, люди активніше підходять для голосування, хтось навмисне прийшов до парку, аби висловити свою думку, проте голосування закінчене, усім бажаючим пропонують долучатися до обговорення у Фейсбуці.

\[caption id="attachment\_57924" align="aligncenter" width="600"\][![голосування парк (19)](https://mpz.brovary.org/wp-content/uploads/2016/06/golosuvannya-park-19.jpg)](https://mpz.brovary.org/wp-content/uploads/2016/06/golosuvannya-park-19.jpg) Триває підрахунок голосів\[/caption\]

[![голосування парк (21)](https://mpz.brovary.org/wp-content/uploads/2016/06/golosuvannya-park-21.jpg)](https://mpz.brovary.org/wp-content/uploads/2016/06/golosuvannya-park-21.jpg)

За результатами підрахунку лідерами голосування стали: велодоріжки та пішохідні доріжки, клумби та зелені насадження, спортивні об'єкти та водні об'єкти, а також зони відпочинку. Меморіальні об'єкти та заклади харчування стали аутсайдерами списку, якими вони і були впродовж усього голосування. А от місця для вигулу тварин неочікувано змінили вектор: хоча й набрали багато голосів "проти" (66), але більше все-таки отримали "за" (80).

[![голосування парк (22)](https://mpz.brovary.org/wp-content/uploads/2016/06/golosuvannya-park-22.jpg)](https://mpz.brovary.org/wp-content/uploads/2016/06/golosuvannya-park-22.jpg)

Натхненницею та основним організатором заходу стала місцева депутатка від "ДемАльянсу" **Аліна Дяченко**, яка послідовно просувала [ідею громадського обговорення реконструкції парку](https://mpz.brovary.org/park-yak-rubikon-abo-chyya-peremoga-mera-chy-gromady/). Інших членів робочої групи голосування на пленері не зацікавило, журналісти "Маєш право знати" помітили лише активіста **Сергія Птуху** з [ГО "Громадська сила"](https://mpz.brovary.org/brovarchany-proty-perenesennya-zupynky-naproty-trts-terminal/).

\[caption id="attachment\_57906" align="aligncenter" width="600"\][![голосування парк (1)](https://mpz.brovary.org/wp-content/uploads/2016/06/golosuvannya-park-1.jpg)](https://mpz.brovary.org/wp-content/uploads/2016/06/golosuvannya-park-1.jpg) Фото на згадку: після виснажливого дня активісти щасливі проведеною роботою\[/caption\]

[Результати опитування громади міста](https://www.facebook.com/groups/brovarycentralpark/permalink/1748105002070291/) тепер будуть представлені на черговому засіданні робочої групи та, очікується, стануть підгрунтям для розробки концепції оновлення центрального парку Броварів.

**Фото - автора та Світлани Яцив**
