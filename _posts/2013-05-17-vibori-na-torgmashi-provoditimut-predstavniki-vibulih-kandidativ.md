---
title: "Вибори на Торгмаші проводитимуть представники \"вибулих\" кандидатів"
date: 2013-05-17
tags: 
  - "vibir-redaktsiyi"
  - "dvk"
  - "kandidati"
  - "novini"
  - "promizhni-vibori"
  - "sklad-dvk"
  - "tvk"
  - "tehnichni-kandidati"
  - "torgmash"
---

[![Фальсифікація виборів](https://mpz.brovary.org/wp-content/uploads/2013/05/Falsifikatsiya-viboriv.png)](https://mpz.brovary.org/wp-content/uploads/2013/05/Falsifikatsiya-viboriv.png)**14 травня Броварська міська виборча комісія [постановою № 38](http://www.brovary.kiev.ua/vibori-2013r) затвердила склад двох дільничних виборчих комісій.** **Саме ці люди відповідатимуть за організацію голосування та підрахунок голосів на [виборах на Торгмаші](https://mpz.brovary.org/zaminu-rizanenku-zhiteli-torgmashu-obiratimut-na-pochatku-lita/), що відбудуться на початку літа. Дивним чином, до складу цих комісій увійшло чимало представників "технічних" кандидатів (тих, які через кілька днів після реєстрації [відмовились балотуватись](https://mpz.brovary.org/u-viborah-na-torgmashi-z-23-pretendentiv-na-krislo-u-miskiy-radi-berut-uchast-lishe-semero/)). Прикметно також, що кілька років тому, на місцевих виборах, окремі члени цих ДВК працювали у дільничних виборчих комісіях від інших політичних сил, зокрема від Партії регіонів.**

Для підготовки та проведення проміжних виборів в одномандатному мажоритарному виборчому окрузі №20 (вул. Олімпійська, буд. 2, 2А, 4, 6, 6А, 8, 8А, 8Б, 10 та 10А,  **3842** виборців) було утворено дві ДВК у наступному кількісному складі:

> виборча дільниця **29038** – велика – **18 осіб** (2464 виборців); виборча дільниця **29039** – середня – **14 осіб** (1378 виборців).

До складу ДВК № 29038 увійшло 5 членів від політичних партій, кандидати від яких на сьогоднішній день вибули з виборчих перегонів за власним бажанням.  Нагадаємо, через день після утворення дільничних виборчих комісії [балотуватись відмовились](https://mpz.brovary.org/u-viborah-na-torgmashi-z-23-pretendentiv-na-krislo-u-miskiy-radi-berut-uchast-lishe-semero/) 8 кандидатів - від партій «Зелені», «Народно-трудовий союз України», Народно-демократичної партії, Селянської партії України, політичної партії «Вітчизна», Політичної партії «Держава», Слов’янської партії та Ліберальної партії України.

У складі ДВК № 29039 таких членів ще більше - восьмеро, що становить 57% від загального складу, тобто понад половину. Більше того, представник одного "технічного" кандидата очолює комісію, а представник іншого є його заступником. Показово також, що член цієї ДВК Велика Наталя Андріївна, яку нині до складу комісії подала Селянська партія України, на місцевих виборах-2010 представляла Партію регіонів. Новічкова Світлана Анатоліївна також змінила свою "політичну орієнтацію" - з Народно-демократичної партії на Ліберальну партію України, а НДП тепер представлє інша пані - Форманюк Інна Станіславівна.

\[spoiler title="**Склад дільничної виборчої комісії №29038**" open="0" style="2"\]

**Склад дільничної виборчої комісії №29038**

_**Голова комісії**_ -  Сундук Галина Андріївна, 1970 року народження - від Броварської міської організації Ліберальної партії України.

_**Заступник голови комісії**_ - Миколайчук Галина Миколаївна, 1970 року народження - від Броварської міської організації Народної партії.

_**Секретар комісії**_ – Борисполець Надія Олексіївна, 1982 року народження – від Броварської міської організації Народно-демократичної партії.

**Члени комісії:**

Бобрович Наталія Олександрівна, 1974 року народження – від Броварської міської організації Української партії «Єдність».

Боченко Яна Володимирівна, 1990 року народження – за поданням голови Броварської міської виборчої комісії Київської області.

Бусько Людмила Володимирівна, 1976 року народження – від Броварської міської в Київській області організації Соціально-екологічної партії «Союз.Чорнобиль.Україна».

Закренична Тетяна Борисівна, 1975 року народження – від Броварської міської організації партії «Віче»

Музика Наталія Василівна, 1978 року народження – від Броварської міської партійної організації політичної партії «Народно-трудовий союз України»

Опалько Наталія Іванівна, 1966 року народження – від Броварської міської партійної організації Всеукраїнського об’єднання «Батьківщина» Київської області.

Поліщук Тетяна Дмитрівна, 1973 року народження - за поданням голови Броварської міської виборчої комісії Київської області.

Семчук Ніна Сергіївна, 1989 року народження – від Броварської міської організації політичної партії «Зелені» у Київській області.

Сундук Ольга Анатоліївна, 1989 року народження – від Броварської міської організації політичної партії «Вітчизна»

Чорна Катерина Василівна, 1991 року народження – від Броварської міської партійної організації Політичної партії «Держава».

Шелест Тамара Іванівна, 1966 року народження – від Броварської міської організації Партії регіонів.

Шеменьова Оксана Миколаївна, 1966 року народження – від Броварської міської організації Селянської партії України.

Умрихіна Крістіна Вікторівна, 1992 року народження – від Броварської міської партійної організації Аграрної партії України.

Умрихін Євгеній Вікторович, 1987 року народження – від Броварської міської організації Слов’янської партії в Київській області.

Харабарук Оксана Іванівна, 1961 року народження - за поданням голови Броварської міської виборчої комісії Київської області.\[/spoiler\]

\[spoiler title="**Склад дільничної виборчої комісії №29038**" open="0" style="2"\]

**Склад дільничної виборчої комісії №29039**

_**Голова комісії**_ – Медянська Ірина Геннадіївна, 1976 року народження - від Броварської міської партійної організації політичної партії «Народно-трудовий союз України»

_**Заступник голови комісії**_ – Марченко Жанна Володимирівна, 1967 року народження - від Броварської міської організації політичної партії «Зелені» у Київській області.

_**Секретар комісії**_ – Литвиненко Олександр Олександрович, 1979 року народження – від Броварської міської організації Української партії «Єдність».

**Члени комісії:**

Велика Наталія Андріївна, 1975 року народження – від Броварської міської організації Селянської партії України.

Гнечко Марина Миколаївна, 1966 року народження – від Броварської міської організації Народної партії.

Лутченко Наталія Михайлівна, 1975 року народження – від Броварської міської партійної організації Політичної партії «Держава».

Новічкова Світлана Анатоліївна, 1967 року народження – від Броварської міської організації Ліберальної партії України.

Подакін Ігор Павлович, 1966 року народження – від Броварської міської організації Слов’янської партії в Київській області.

Подакіна Оксана Леонідівна, 1967 року народження – від Броварської міської в Київській області організації Соціально-екологічної партії «Союз.Чорнобиль.Україна».

Ткаченко Аліна Петрівна, 1985 року народження – від Броварської міської організації партії «Віче».

Форманюк Інна Станіславівна, 1978 року народження – від Броварської міської організації Народно-демократичної партії.

Харлан Тетяна Миколаївна, 1972 року народження – від Броварської міської організації політичної партії «Вітчизна»

Чайка Оксана Миколаївна, 1970 року народження – від Броварської міської організації Партії регіонів.

Шевель Олег Олександрович, 1982 року народження – від Броварської міської партійної організації Аграрної партії України. \[/spoiler\]

_З переліком кандидатів у депутати міськради, які нині беруть участь у проміжних виборах на Торгмаші, можна ознайомитись за [цим посиланням](https://mpz.brovary.org/u-viborah-na-torgmashi-z-23-pretendentiv-na-krislo-u-miskiy-radi-berut-uchast-lishe-semero/)._
