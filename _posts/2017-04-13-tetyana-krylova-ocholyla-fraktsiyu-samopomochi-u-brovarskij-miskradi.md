---
title: "Тетяна Крилова очолила фракцію «Самопомочі» у Броварській міськраді?"
date: 2017-04-13
categories: 
  - "vlada"
  - "novyny"
tags: 
  - "vibir-redaktsiyi"
  - "vibori"
  - "deputati"
  - "krilova"
  - "novini"
  - "samopomich"
  - "fraktsiya"
---

**Броварська депутатка Тетяна Крилова стала лідеркою фракції «Самопомочі» у Броварській міській раді. Про це повідомили декілька джерел «Маєш право знати», які забажали лишитися невідомими. В осередку партії цю інформацію офіційно не коментують.**

Згідно з наданою інформацією, днями під час внутрішнього засідання осередку «Самопомочі» **Тетяну Крилову** обрали очільницею фракції Броварської міської ради. Інші подробиці наразі невідомі.

Як розповів депутат від «Самопомочі» **Володимир Чаюн**, інформація щодо цього питання буде озвучена за місяць, **11 травня**, під час 28-ї чергової [сесії](https://mpz.brovary.org/anons-11-travnya-u-brovarah-vidbudetsya-28-ma-chergova-sesiya-miskrady/) Броварської міської ради.

Слід зазначити, що тиждень тому про свій вихід із лав «Самопомочі» у групі «Бровари» на Фейсбуку [заявив](https://www.facebook.com/groups/brovary/permalink/1598160373547256/) **Олександр Корж**, член команди броварського осередку партії. Серед причин «прощання» активіст назвав відсутність єдності в команді, небажання виконувати надані виборцям обіцянки, ігнорування інтересів мешканців, систематичну підтримку екс-регіоналів із команди Ігоря Сапожка, закритість і «тіньові стосунки» всередині фракції.

Нагадаємо, колишній лідер фракції «Самопомочі» у Броварській міській раді **Андрій Василенко** [склав](https://mpz.brovary.org/andrij-vasylenko-alina-dyachenko-bilshe-ne-deputaty/) депутатський мандат наприкінці минулого року. Пізніше у соціальних мережах на запитання користувачів також [повідомив](https://www.facebook.com/groups/brovary/permalink/1598160373547256/?comment_id=1598181610211799&reply_comment_id=1598208206875806&comment_tracking=%7B%22tn%22%3A%22R9%22%7D), що ще у грудні 2016 року вийшов із лав фракції.
