---
title: "Броварські чиновники перевірятимуть підприємства, що переробляють вторсировину та відходи - ОНОВЛЕНО"
date: 2016-06-16
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "ekologiya"
  - "novini"
  - "perevirka"
  - "robocha-grupa"
  - "spalyuvannya-smittya"
coverImage: "wp-content/uploads/2016/06/f17db084.jpg"
---

**Перевіряти броварські підприємства, що переробляють промислові, побутові відходи та вторсировину на відкритих майданчиках, буде новостворена робоча група, - [повідомляється](http://docs.brovary.org/p37253/14.06.2016/146) на офіційному сайті Броварської міської ради. Проте коли запрацює група, чиновники ще не визначилися.**

Робоча група буде перевіряти факти щодо забруднення повітря токсичними продуктами горіння, за результатами перевірки будуть складені акти обстеження. Група здійснюватиме постійний контроль та складатиметься з 7 осіб, головою призначено заступника мера **Григорія Голубовського**.

Рішення щодо створення групи, підписане міським головою, оприлюднено на сайті міськради 14 червня. Проте, за інформацією, яку надали члени групи, досі ще не визначено, коли запрацює колегіальний орган і коли відбудуться перші перевірки.

> **UPD.** Як повідомив в.о. начальника спецвідділу контролю за станом благоустрою **Олег Єжаков**, 14 та 15 червня вже відбулися перевірки, як мінімум на двох підприємствах міста. _"Працювати почали, аби використати "ефект неочікуваності", наші перевірки триватимуть і надалі"_, - зазначив пан Єжаков. Також на сайті міськради [з'явилося оголошення](http://brovary.kiev.ua/shanovn%D1%96-brovarchani-0), в якому броварчан закликають звертатися за телефонами: **5-34-92**, **4-61-28** з 08:00 до 17:00 (крім вихідних), **6-11-11** (цілодобово) в разі виявлення забруднення повітря міста токсичними продуктами.

**Склад робочої групи:**

**Голубовський Г.П.** - заступник міського голови, голова робочої групи;

**Галецька Н.В.** – начальник відділу з питань розвитку підприємництва управління економіки Броварської міської ради;

**Єжаков О.М.** – виконуючий обов’язки начальника спеціального відділу контролю за станом благоустрою та зовнішнім дизайном міста;

**Плотнікова Г.В.** – начальник управління житлово-комунального господарства Броварської міської ради;

**Приказчик П.В.** – начальник відділу з питань надзвичайних ситуацій, цивільного захисту населення, мобілізаційної, оборонної роботи та взаємодії з правоохоронними органами;

**Прокопенко В.А.** – завідувач Броварським районним відділом лабораторних досліджень ДУ «Київський ОЛЦДСЕСУ»;

**Семиног М.М.** – начальник Броварського районного відділу РУ ГУ ДСНС України у Київській обл. (за згодою).

Нагадаємо, броварчани вже не перший рік скаржаться на дим та хімічний сморід, які періодично отруюють повітря в місті, здебільшого ввечері та вночі. Зокрема, нещодавно користувачі соцмереж [звинувачували орендарів на заводі "Стріла"](https://www.facebook.com/groups/529373443771199/permalink/1125386174169920/) - підприємство "Перспективні переробні системи", яке [займається переробкою шин](http://ppsystem.com.ua/).

[![DSCN0654](https://mpz.brovary.org/wp-content/uploads/2016/06/DSCN0654.jpg)](https://mpz.brovary.org/wp-content/uploads/2016/06/DSCN0654.jpg)

[![DSCN0649](https://mpz.brovary.org/wp-content/uploads/2016/06/DSCN0649.jpg)](https://mpz.brovary.org/wp-content/uploads/2016/06/DSCN0649.jpg)

**Фото - з сайту "Перспективні переробні системи"**
