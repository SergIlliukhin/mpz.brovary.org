---
title: "«Здам басейн в оренду. Недорого»"
date: 2012-11-06
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "baseyn"
  - "brovary"
  - "vibir-redaktsiyi"
  - "zherebtsova"
  - "kp-orts"
  - "kupava"
  - "semenyuk-kiyashko"
  - "fedorenko"
  - "fesko"
coverImage: "wp-content/uploads/2012/11/fesko.jpg"
---

**[![](https://mpz.brovary.org/wp-content/uploads/2012/11/fesko.jpg)](https://mpz.brovary.org/wp-content/uploads/2012/11/fesko.jpg)Майже рік тому історія з «експропріацією» басейну школи № 9 на користь особистого масажиста Азарова прогриміла на всю країну. Спочатку [серію журналістських розслідувань](https://lb.ua/news/2011/12/12/127585_imenem_azarova.html) на цю тему зробила відома українська журналістка Тетяна Чорновіл для газети «Лівий берег», потім [підключився](https://mpz.brovary.org/yak-telekanal-tvi-znimav-syujet-pro-brovarsky-baseyny/) телеканал «ТВі». Команада «Маєш право знати» також неодноразово [намагалась з'ясувати](https://mpz.brovary.org/tarifi-kp-ozdorovcho-reabilitatsiyniy-tsentr-u-vilnomu-plavanni/) подробиці історії про те, як місце для уроків плавання міських школярів перетворилось на місце для оздоровлення та реабілітацію заможних броварчан, при цьому чомусь усе одно залишаючись збитковим.** 

За цей час нам вдалось зібрати чимало цікавих документів, з яких стає цілком зрозумілим: КП «Оздоровчо-реабілітаційний центр» на базі шкільного басейну «Схід» у Броварах було створене з однією метою – для забезпечення процвітання ПП «Феско» та його власника.

**«Рога і копита»**

Ще у далекому 2004 році перший віце-прем’єр Микола Азаров пролобіював виділення з державного бюджету траншу у розмірі 5 млн грн на реконструкцію басейну «Схід», який в той момент перебував на балансі Управління освіти Броварської міської ради. Останню субвенцію у розмірі 2 млн грн було виділено рішенням Кабінету Міністрів України [від 24.12.2004 №1744](http://zakon1.rada.gov.ua/laws/show/1744-2004-%D0%BF). В той же день на сесії Броварської міської ради депутати ухвалили рішення №609-29-24 про створення комунального підприємства **«Оздоровчо-реабілітаційний центр»** зі статутним фондом у розмірі 945 тис грн, наповненим за рахунок майна басейну «Схід». Як вказано у рішенні, це було зроблено з метою «забезпечення раціонального використання басейну «Схід»

[![](https://mpz.brovary.org/wp-content/uploads/2012/11/Rish-1.jpg "Рішення БМР від 24.12.2004 №609-29-24")](https://mpz.brovary.org/wp-content/uploads/2012/11/Rish-1.jpg)

Задум сам по собі нібито й непоганий. Більше того, у [статуті](https://mpz.brovary.org/wp-content/uploads/2012/11/Statut.pdf "Статут комунального підприємства Оздоровчо-реабілітаційний центр") новоствореного підприємства враховано інтереси громади:

- Власником підприємства є Броварська міська рада (п.1.2);
- Підприємство надає послуги юридичним та фізичним особам згідно з прейскурантами, калькуляціями, **затвердженими** у встановленому порядку (п.3.1);
- Уроки плавання для учнів шкіл, які передбачені шкільною програмою, проводяться **безкоштовно** (п.3.1.1);

Отже, власником басейну залишається територіальна громада м. Бровари, підприємство надає послуги за затвердженими згідно ст.28 Закону України «Про місцеве самоврядування» тарифами. Але найголовніше – школярі продовжують користуватися басейном на уроках безкоштовно! Але все це, як-то кажуть, де-юре...

[![](https://mpz.brovary.org/wp-content/uploads/2012/11/Statut-1.jpg "Статут КП ОРЦ ")](https://mpz.brovary.org/wp-content/uploads/2012/11/Statut-1.jpg)

**«ФЕдоренко Сергій та КОмпанія»**

Кількома роками раніше, у лютому 1999 року, у Броварах було зареєстровано приватне підприємство, яке вже через 10 років стане свого роду «кузнею кадрів» для органів місцевого самоврядування нашого міста.  Приватне підприємство отримало горду назву «Феско».

> Вочевидь, підприємство було названо на честь власника: «ФЕдоренко Сергій та КОмпанія». Прикметно також, що ПП зареєстровано у броварському гуртожитку за адресою м. Бровари, вул. Оболонська, 47, де досі [прописаний](https://mpz.brovary.org/spetsproekt-brovarski-mezhigir-ya-dokumenti-video-foto/) сам власник ПП «Феско», очільник броварського осередку «Партії Регіонів» та голова земельної комісії Броварської міської ради Сергій Миколайович Федоренко.

З квітня 2003 року (ще до створення КП «Оздоровчо-реабілітаційний центр») ПП «Феско» орендувало частину приміщень басейну «Схід» для надання медичних послуг. Точні умови першого договору наразі невідомі, але відомо, що з березня 2010 року, коли на політичній арені України після 5-річної перерви знову замайоріла постать Миколи Яновича Азарова, відносини ПП «Феско» та КП «Оздоровчо-реабілітаційний центр» вийшли на якісно новий рівень...

**Офіс за ціною халупи**

30 березня 2010 року між КП «Оздоровчо-реабілітаційний центр» в особі директора Кіяшко Олени Валеріївни (нині – секретар Броварської міської ради) та ПП «Феско» в особі директора Федоренка Сергія Миколайовича було укладено договір №01-01 про оренду комунального майна терміном до 31.12.2023 р.

Згідно цього договору ПП «Феско» орендує приміщення площею 172,9 кв.м.

[![](https://mpz.brovary.org/wp-content/uploads/2012/11/rish-primishennya.jpg "Орендовані приміщення")](https://mpz.brovary.org/wp-content/uploads/2012/11/rish-primishennya.jpg)

Загальна вартість приміщень відповідно до проведеної експертизи станом на 28 лютого 2010 року складає **486 тис грн**. Вартість оренди мала бути визначена на підставі чинної на момент укладання договору методики розрахунку плати за користування майном територіальної громади м. Бровари, затвердженої рішенням БМР (згідно з [методикою](http://docs.brovary.org/p62/29.12.2011/458-17-06), чинною на момент написання статті, вартість оренди для розміщення об'єктів з надання послуг складала 25% від ринкової вартості орендованого майна).

Але депутати Броварської міської ради 26.11.2009 р. ухвалили рішення №1294-75-05 про те, що для ПП «Феско» варто встановити пільгові умови оренди комунального майна у розмірі 8% від ринкової вартості орендованого майна.

[![](https://mpz.brovary.org/wp-content/uploads/2012/11/pilga-1.jpg "Рішення про пільгову оренду")](https://mpz.brovary.org/wp-content/uploads/2012/11/pilga-1.jpg)

Тобто річна вартість оренди складає 486000 грн \* 0,08 = 38880 грн, що складає **3240 грн на місяць** за нежитлове приміщення площею 172,9 кв.м.

Для порівняння: середня вартість офісних приміщень у Броварах коливається від 50 (у підвалі) до 100 грн/кв.м. на місяць, а ПП «Феско» орендує приміщення за пільговою ціною 18,7 грн / кв.м.

[![](https://mpz.brovary.org/wp-content/uploads/2012/11/dog1.jpg)](https://mpz.brovary.org/wp-content/uploads/2012/11/dog1.jpg)[![](https://mpz.brovary.org/wp-content/uploads/2012/11/dog2.jpg)](https://mpz.brovary.org/wp-content/uploads/2012/11/dog2.jpg)[![](https://mpz.brovary.org/wp-content/uploads/2012/11/dog3.jpg)](https://mpz.brovary.org/wp-content/uploads/2012/11/dog3.jpg)[![](https://mpz.brovary.org/wp-content/uploads/2012/11/dog4.jpg)](https://mpz.brovary.org/wp-content/uploads/2012/11/dog4.jpg)[![](https://mpz.brovary.org/wp-content/uploads/2012/11/dog5.jpg)](https://mpz.brovary.org/wp-content/uploads/2012/11/dog5.jpg)

Варто зазначити, що окремим договором КП «Оздоровчо-реабілітаційний центр» також віддав у користування ПП «Феско» медичне обладнання, яке було закуплене в ході реконструкції басейну (_перелік неповний_):

[![](https://mpz.brovary.org/wp-content/uploads/2012/11/obladnannya-1.jpg "Перелік обладнання")](https://mpz.brovary.org/wp-content/uploads/2012/11/obladnannya-1.jpg)

Навіщо для басейну «Схід» було закуплене подібне дороге обладнання та чому замість того, щоб отримати ліцензію на надання відповідних послуг, керівництво КП «Оздоровчо-реабілітаційний центр» вирішило просто здавати його в оренду, здогадатись не важко.

**Безконтрольна «кузня кадрів»**

Напевно, жодне з підприємств міста Бровари не виховало у своїх лавах стільки керівних кадрів, як тандем КП «Оздоровчо-реабілітаційний центр» + ПП «Феско»:

- Федоренко Сергій Миколайович – директор ПП «Феско», він же депутат Броварської міської ради, голова земельної комісії, очільник місцевого осередку правлячої партії, головний кандидат від влади на виборах 2012 року до Верховної Ради України;
- Семенюк (Кіяшко) Олена Валеріївна – колишній директор КП «Оздоровчо-реабілітаційний центр», нині секретар Броварської міської ради;
- Жеребцова Людмила Вікторівна – директор КП «Оздоровчо-реабілітаційний центр», вона ж депутат Броварської міської ради, голова постійної депутатської комісії з питань регламенту, депутатської етики…;

А скільки нових кадрів підростає! Наприклад, Крупа Олена Анатоліївна – адміністратор ПП «Феско», кандидат у Народні депутати на виборах 2012 року, яка чудово себе зарекомендувала у [боротьбі](https://mpz.brovary.org/yak-na-mene-vlashtuvali-oblavu-brovarski-pravoohorontsi-foto-video/) з опозиційними журналістами. Бухгалтерка КП ОРЦ Колесник Людмила Францівна була членом Окружної виборчої комісії по квоті Народної екологічної партії.

Але що найцікавіше: не зважаючи на те, що відповідно до статуту власником КП «Оздоровчо-реабілітаційний центр» є Броварська міська рада (територіальна громада міста), це підприємство є абсолютно незалежним і непідконтрольним громаді.

[![](https://mpz.brovary.org/wp-content/uploads/2012/01/Кватанція-КП-ОРЦ.jpg "Квитанція КП ОРЦ")](https://mpz.brovary.org/wp-content/uploads/2012/01/Кватанція-КП-ОРЦ.jpg)КП "ОРЦ" надає платні оздоровчі послуги на комерційній основі. Згідно зі статутом підприємства, тарифи на такі послуги мають затверджуватись у встановленому порядку, тобто органом місцевого самоврядування. Однак, як [визнала](https://mpz.brovary.org/tarifi-kp-ozdorovcho-reabilitatsiyniy-tsentr-u-vilnomu-plavanni/ "Тарифи КП “Оздоровчо-реабілітаційний центр” – у вільному плаванні!") у своєму листі Броварська міська рада, у неї відсутні жодні відомості щодо ухвалення рішення, яким би затверджувались тарифи КП «Оздоровчо-реабілітаційний центр».

А що ще важливіше – у статуті чітко прописано, що уроки плавання для учнів шкіл, які передбачені шкільною програмою, проводяться **безкоштовно.** Проте, як [з'ясувала](https://lb.ua/news/2011/12/12/127585_imenem_azarova.html) у своєму журналістському розслідуванні Тетяна Чорновіл, учні шкіл, навіть школи №9, на території якої розташований басейн, не можуть відвідувати басейн безкоштовно.

Це означає, що або Управління освіти Броварської міської ради соромиться зайвий раз потурбувати спокій пана Федоренка і тому не включає до шкільної програми таку «дрібничку», як уроки плавання, або КП ОРЦ не дозволяє учням безкоштовно відвідувати басейн.

З приводу згаданих порушень статуту автором даного матеріалу буде надіслано заяву про злочин до прокуратури.

**«Купава» наступна?**

Після ознайомлення з усіма документами щодо створення та діяльності КП «Оздоровчо-реабілітаційний центр» у автора склалось стійке враження, що єдина мета, з якою воно створювалось – це реалізація схеми по встановленню контролю ПП «Феско» над ресурсами відремонтованого за бюджетні кошти басейну «Схід».

Басейн нібито й залишився у власності громади, але чомусь розпоряджається цією власністю за безцінь впливовий броварський масажист – протеже пана Азарова.

\[caption id="attachment\_10286" align="aligncenter" width="560"\][![](https://mpz.brovary.org/wp-content/uploads/2012/11/fed.jpg "Сергій Федоренко")](https://mpz.brovary.org/wp-content/uploads/2012/11/fed.jpg) Сергій Федоренко\[/caption\]

Подібна схема, схоже, зараз реалізується і стосовно іншого броварського басейну «Купава»: знову з бюджету [виділено кошти](https://mpz.brovary.org/na-rekonstruktsiyu-plavalnogo-baseynu-kupava-dali-23-milyoni-z-derzhbyudzhetu/) на реконструкцію, знову директором басейну призначено людину з оточення Сергія Федоренка - дружину Тетяну.
