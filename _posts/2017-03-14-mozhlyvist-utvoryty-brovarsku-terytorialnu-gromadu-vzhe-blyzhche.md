---
title: "Можливість утворити Броварську територіальну громаду вже ближче"
date: 2017-03-14
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "verhovna-rada"
  - "zakonoproekt"
  - "novini"
  - "obyednani-terytorialni-gromady"
coverImage: "wp-content/uploads/2017/03/maxresdefault-e1489515188976.jpg"
---

**Сьогодні, 14 березня, народні депутати Верховної Ради України проголосували за законопроект № 5520 про добровільне об'єднання територіальних громад, розташованих на територіях суміжних районів. Цей закон надає можливість об'єднуватися населеним пунктам, що належать до різних адмінодиниць, що відкриває можливість утворення Броварської ОТГ.**

За [законопроект](http://search.ligazakon.ua/l_doc2.nsf/link1/JH49C00A.html) №5520 "Про внесення змін до деяких законодавчих актів України щодо особливостей добровільного об'єднання територіальних громад, розташованих на територіях суміжних районів" проголосували з третього разу: свої голоси "за" віддали **232** нардепи.

[![](https://mpz.brovary.org/wp-content/uploads/2017/03/vru.jpg)](https://mpz.brovary.org/wp-content/uploads/2017/03/vru.jpg)

Децентралізаційний законопроект встановлює порядок призначення перших місцевих виборів у об'єднаних громадах, утворених в результаті об'єднання територіальних громад різних районів, та зміни меж таких районів.

Нагадаємо, про перспективи прийняття законопроекту нещодавно [розповідав](https://mpz.brovary.org/pavlo-rizanenko-borotba-z-oligarhamy-aktyvna-zakonotvorchist-komunikatsiya-z-vybortsyamy-foto/) на щорічному звітуванні у Броварах нардеп від 97-го округу **Павло Різаненко**. Депутат зазначив, що Бровари є містом обласного значення, яке до цього не мало змоги законодавчо об’єднуватися з населеними пунктами, що належать до інших адмінодиниць. Ухвалення народними депутатами законопроекту № 5520 сьогодні зняло блокування такого процесу, і Бровари тепер мають можливість утворити Броварську об'єднану територіальну громаду.
