---
title: "Води й опалення сьогодні не буде, планують дати завтра зранку – комунальники"
date: 2016-10-19
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "avariya"
  - "brovary"
  - "vidklyuchennya"
  - "vibir-redaktsiyi"
  - "voda"
  - "vodopostachannya"
  - "likvidatsiya"
  - "novini"
  - "opalennya"
  - "proryv"
  - "teplo"
  - "teplopostachannya"
coverImage: "wp-content/uploads/2016/10/proryv-15.jpg"
---

**Наразі тривають роботи над запуском нового каналізаційного колектора. Як тільки його здадуть в експлуатацію, до броварських осель відновлять подачу води та опалення. Але станеться це не раніше завтрашнього ранку. Про це розповів керівник КП «Броваритепловодоенергія» Сергій Сафронов.**

Нагадаємо, вчора вночі [прорвало каналізаційний колектор](https://mpz.brovary.org/brovary-na-dobu-lyshylys-bez-vody-ta-opalennya-cherez-proryv-kanalizatsijnogo-kolektora-komunalnyky/). По бульв. Незалежності фонтанували стоки нечистот. Аби зменшити потік, - розповів тоді Сергій Сафронов, -  у Броварах знизили тиск у трубах водопостачання та опалення до 1 атм. Цього було достатньо, щоби принаймні мешканці 1-2 поверхів могли отримувати воду з кранів.

\[caption id="attachment\_61674" align="aligncenter" width="400"\][![cherga-voda-byuvet](https://mpz.brovary.org/wp-content/uploads/2016/10/cherga-voda-byuvet.jpg)](https://mpz.brovary.org/wp-content/uploads/2016/10/cherga-voda-byuvet.jpg) Тим часом містяни шикуються у черги до бюветів. Фото: FB Наталя Шовкун\[/caption\]

Як зазначає керівник комунального підприємства, сьогодні воду та опалення відключили повністю. Інформацію від деяких містян про те, що вода [почала з’являтися](https://www.facebook.com/groups/brovary/permalink/1395894653773830/), Сергій Сафронов не зміг пояснити. Водночас, зазначив, що в Броварах вода наразі є тільки в мешканців району Торгмашу.

\[caption id="attachment\_61752" align="aligncenter" width="330"\][![14725679_580430052128567_8578328951900681181_n](https://mpz.brovary.org/wp-content/uploads/2016/10/14725679_580430052128567_8578328951900681181_n.jpg)](https://mpz.brovary.org/wp-content/uploads/2016/10/14725679_580430052128567_8578328951900681181_n.jpg) Каналізаційні стоки продовжують виливати на бульв.Незалежності. Фото: FB Евгения Харькова\[/caption\]

Як розповів Сергій Сафронов, до завтрашнього ранку працівники спробують закінчити роботи. Мова йде про підключення нового каналізаційного колектора. Як тільки він запрацює, комунальники відновлять тепло- і водопостачання в оселі містян. Слід зазначити, що вчора зранку Сергій Сафронов прогнозував: водопостачання та опалення мають дати за добу.
