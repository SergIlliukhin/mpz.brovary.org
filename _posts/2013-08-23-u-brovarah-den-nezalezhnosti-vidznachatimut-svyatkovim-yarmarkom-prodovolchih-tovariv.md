---
title: "У Броварах День Незалежності відзначатимуть... \"святковим\" ярмарком продовольчих товарів"
date: 2013-08-23
author: 
  username: "Aleechka"
  display_name: "Аліна Дяченко"
tags: 
  - "brovary"
  - "viddil-kulturi"
  - "den-nezalezhnosti"
  - "novini"
  - "programa-svyatkuvannya"
  - "rozporyadzhennya-miskogo-golovi"
  - "yarmarok"
coverImage: "wp-content/uploads/2013/08/Z-Dnem-Nezalezhnosti-21.jpg"
---

[![Z-Dnem-Nezalezhnosti-2](https://mpz.brovary.org/wp-content/uploads/2013/08/Z-Dnem-Nezalezhnosti-21.jpg)](https://mpz.brovary.org/wp-content/uploads/2013/08/Z-Dnem-Nezalezhnosti-21.jpg)**Цього року броварські чиновники вирішили відзначити найголовніше державне свято - День Незалежності України - у вельми скромний та навіть прагматичний спосіб. Вранці жителям Броварів пропонують скупитись на "святковому" [ярмарку продовольчих та промислових товарів](http://docs.brovary.org/p8721/19.08.2013/132), який відбудеться на бульварі Незалежності, пограти в настільний теніс на Майдані Свободи та пограти у шахи у парку "Перемога", а ввечері броварчан запрошують послухати художні колективи міста на літній естраді.**

Прикметно, що всю цю "насичену" святкову програму складав цілий оргкомітет у складі 10 осіб, серед яких і заступниця мера **Лариса Виноградова**, і начальниця відділу культури **Наталія Багмут**, і керівниці муніципальних ЗМІ **Наталя Кривобок** та **Ірина Куліш**, і головний лікар БЦРЛ **Валентин Багнюк**, і головний міліціонер міста **Сергій Семікоп** та інші.

\[spoiler title="**Повний список членів оргкомітету:**" open="0" style="2"\]

_**Виноградова Лариса Миколаївна**_ - заступник міського голови, голова оргкомітету;

_**Багмут Наталія Андріївна**_ \- начальник відділу культури;

_**Багнюк Валентин Віталійович**_ \- головний лікар Броварської центральної районної лікарні (за згодою);

_**Зотова Інна Михайлівна**_ \- начальник відділу організаційної та кадрової роботи;

_**Кривобок Наталія Андріївна**_ \- директор Броварської редакції міжрайонного радіомовлення (за згодою);

_**Куліш Ірина Миколаївна**_ \- директор КП «Телестудії «Наше місто»;

_**Онищенко Володимир Іванович**_ \- начальник управління освіти, науки та молоді;

_**Плотнікова Галина Володимирівна**_ \- виконуюча обов’язки начальника управління житлово-комунального господарства, заступник начальника;

_**Рожков Дмитро Анатолійович**_ \- начальник відділу фізичної культури та спорту;

_**Семікоп Сергій Михайлович**_ \- начальник Броварського міського відділу з обслуговування міста Бровари та Броварського району ГУ МВС України в Київській області (за згодою); \[/spoiler\]

Оргкомітет було утворено розпорядженням міського голови [№ 128 від 2 серпня 2013 року](http://docs.brovary.org/p8570/02.08.2013/128). Даним документом також було визначено, що святкові заходи по підготовці та відзначення в місті Бровари 22-ї річниці Незалежності України та Дня Державного Прапора України має розробити Відділу культури.

У результаті роботи усіх цих посавдовців маємо наступну **Програму святкування Дня Незалежності України у Броварах**:

> **7:00 - 15:00** Святковий ярмарок продовольчих та промислових товарів товаровиробників Броварщини (_Бульвар Незалежності_);
> 
> **11:00** Змагання з настільного тенісу (_Майдан Свободи_);
> 
> **14:00** Змагання з шахів (_шаховий майданчик у Парку культури і відопчинку "Перемога"_);
> 
> **17:00 - 20:00** Святковий концерт, присвячений Дню Незалежності України, за участю художніх колективів міста (_літня естрада у Парку культури і відопчинку "Перемога"_).

Показово також, що на офіційному веб-сайті міста програму святкування Дня Незалежності  досі не оприлюдено, натомість у розділі "Новини" опубліковано [повідомлення про проведення продовольчих ярмарків 24 та 31 серпня](http://brovary.kiev.ua/u-brovarakh-yarmarok-tovar%D1%96v). Добре, що хоч у [черговому випуску](http://storage.mpz.brovary.org/docs/sky_4544700ab5f0842afebe17798d43f1bc.pdf) газети "Броварська панорама", що вийшов з друку вчора, надрукували план святкових заходів.
