---
title: "У неділю ввечері «Громадське Бровари» офіційно презентують на Майдані Свободи"
date: 2015-06-25
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "vibir-redaktsiyi"
  - "gromadske"
  - "gromadske-telebachennya"
  - "novini"
  - "prezentatsiya"
coverImage: "wp-content/uploads/2015/06/tribune_preview.jpg"
---

**Цієї неділі, 28 червня о 21:00 на алеї від Майдану Свободи до парку "Перемога" розпочнеться офіційна публічна презентація Броварського громадського телебачення. Про це «Маєш право знати» повідомив керівник новоствореного медіа-проекту Андрій Качор.**

За словами Качора, під час презентації автори [Броварського громадського телебачення](https://www.facebook.com/hromadskebro.tv) розкажуть, як виникла ідея створення подібного проекту, хто зараз працює над Громадським Бровари, як здійснюється фінансування нового медіа, а також дадуть відповіді на інші запитання журналістів та присутньої публіки. Окрім того під час заходу відбудеться прем’єра першого великого публіцистичного сюжету Громадського Бровари «Капітан Шуб», а також анонс наступної  відео роботи на соціальну тематику «Титанік: будинок, що йде на дно».

<iframe src="https://www.youtube.com/embed/AAWn01FUgUg" width="560" height="315" frameborder="0" allowfullscreen="allowfullscreen"></iframe>

Спеціальними гостями презентації стануть зірки Громадського телебачення та відомі тележурналісти, які мешкають у Броварах. Так, зокрема, очікується участь **Богдана Кутєпова**, **Олени Данько, Наталки Соколенко, Ольги Кучер, Тетяни Даценко** та ін. Наприкінці презентації відбудеться фаєр-шоу від броварського театру «Чорний дракон».

Презентація розпочнеться о 21:00 на алеї, що веде від Майдану Свободи до арки на вході у парк «Перемога».

_Нагадаємо, що проект "Броварське громадське телебачення" стартував в онлайні 11 червня випуском [сюжету з концерту панк-гурту BRUTTO,](https://mpz.brovary.org/brutto-vpershe-vystupyly-u-brovarah-bro-tv/) що відбувся 5 червня у броварському ТРЦ "Термінал". Пізніше "Громадське Бровари" випустило свій перший [промо-ролик "У Броварах є своє телебачення"](https://www.youtube.com/watch?v=FKb23nfpRdA), а про запуск проекту [повідомило впливове видання про українські ЗМІ "Телекритика".](https://www.telekritika.ua/kontent/2015-06-12/108170)_

<iframe src="https://www.youtube.com/embed/FKb23nfpRdA" width="560" height="315" frameborder="0" allowfullscreen="allowfullscreen"></iframe>

_Станом на сьогодні на [офіційному YouTube-каналі "Броварського громадського телебачення"](https://www.youtube.com/channel/UCrB8DKC3jO3WogMIcyoazfw) завантажено 14 відео які переглянули понад 10 тисяч користувачів. Одночасно з YouTube-каналом проект відкрив свої сторінки та представникцтва у [Facebook](https://www.facebook.com/hromadskebro.tv), [Twitter](https://twitter.com/HromadskeBro), [Instagram](https://instagram.com/hromadskebro/) та [Вконтакте](https://vk.com/hromadskebro)._
