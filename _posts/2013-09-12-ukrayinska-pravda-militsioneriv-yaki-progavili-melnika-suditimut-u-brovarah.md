---
title: "\"Українська правда\": Міліціонерів, які проґавили Мельника, судитимуть у Броварах"
date: 2013-09-12
author: 
  username: "pravoZnaty"
  display_name: "Маєш право знати"
tags: 
  - "brovary"
  - "militsiya"
  - "melnik"
  - "novini"
  - "sud"
coverImage: "wp-content/uploads/2013/09/melnik.jpg"
---

**[![мельник](https://mpz.brovary.org/wp-content/uploads/2013/09/melnik.jpg)](https://mpz.brovary.org/wp-content/uploads/2013/09/melnik.jpg)Прокуратура передала до суду справу міліціонерів, які неналежно контролювали роботу браслету екс-ректора податкової академії Петра Мельника. Про це [повідомляє](http://www.pravda.com.ua/news/2013/09/12/6997781/) сайт "Укранська правда" з посиланням на [прес-службу](http://www.kobl.gp.gov.ua/ua/news.html?_m=publications&_c=view&_t=rec&id=127451) київської прокуратури.**

Обвинуваченим міліціонерам загрожує покарання у вигляді позбавлення волі на строк від 2 до 5 років.

Прокуратура завершила досудове слідство і передала до суду обвинувальний акт.

Справу міліціонерів, що прогавили Мельника, розглядатиме Броварський міськрайонний суд

Таке рішення прийняв апеляційний суд Київської області.

Міліціонерів звинувачують у службовій недбалості, що спричинила тяжкі наслідки.

Досудове слідство встановило, що обвинуваченні неналежно контролювали поведінку Петра Мельника, якомий перебував під домашнім арештом.

Міліціонери проігнорували тривожні сигнали електронного засобу контролю - браслету, який був застосований до затриманого екс-ректора.

В результаті халатного ставлення працівників внутрішніх справ до своїх обов’язків П. Мельник позбувся електронного браслету і втік.

27 липня ректор Національного університету державної податкової служби Петро Мельник був затриманий [у власному кабінеті при отриманні хабара.](http://www.pravda.com.ua/news/2013/07/27/6995073/)

1 серпня Печерський райсуд помістив Мельника під домашній арешт, після того, як адвокати заявляли про погіршення стану його здоров'я.

7 серпня [на нього одягли спеціальний браслет,](http://www.pravda.com.ua/news/2013/08/7/6995672/) який дозволяє відстежувати всі переміщення заарештованого. Але у ніч на 9 серпня [Мельник зняв браслет і зник у невідомому напрямку](http://www.pravda.com.ua/news/2013/08/9/6995781/)..

27 серпня міністр внутрішніх справ Захарченко заявив, що [правоохоронні органи встановили місце знаходження екс-ректора](http://www.pravda.com.ua/news/2013/08/27/6996741/), але його досі не затримали.

**Джерело: "[Українська правда](http://www.pravda.com.ua/news/2013/09/12/6997781/)"**
