---
title: "Опрацьовано 86% протоколів: розрив між лідерами зменшився"
date: 2014-10-28
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori-2014"
  - "kishhuk"
  - "novini"
  - "okrug-97"
  - "pavlo-rizanenko"
  - "parlamentski-vibori-2014"
  - "rezultati-viboriv"
  - "semenyaka"
  - "tsvk"
---

**[![ps3](https://mpz.brovary.org/wp-content/uploads/2014/10/ps3.jpg)](https://mpz.brovary.org/wp-content/uploads/2014/10/ps3.jpg)Станом на 10:38 сайт Центральної виборчої комісії оприлюднив дані по опрацьованим 85,92% протоколів голосування за мажоритарних кандидатів, та 85,18% за партійні списки.**

Наразі відрив кандидата від Блоку Петра Порошенка, діючого депутата від нашого округу **Павла Різаненк**а зменшився від найближчого переслідувача, висуванця «Народного фронту» **Миколи Семеняки.** Так, за останніми даними Різаненко набирає 33,13% голосів, в той час як Семеняка – 30,66%. Таким чином відрив Павла Різаненка від Миколи Семеняки зараз складає менше трьох відсотків. Водночас слід зазначити, що серед дільниць, результати по яким ще не внесені в базу ЦВК, більшість складають дільниці з Броварів, де в Різаненка рівень підтримки значно вищий за Семеняку. Тож найближчим часом слід очікувати збільшення розриву між двома фаворитами.

Ситуація в п’ятірці лідерів особливо не змінилась: третє місце продовжує утримувати **Олег Кищук** від «Батьківщини» з 6,99% голосів, за ним йде представник «Правого сектору» **Дмитро Павельєв** маючи 4,24% підтримки. Замикає п’ятірку висуванець Радикальної партії Олега Ляшка **Олександр Фещун**, наразі отримуючи 3,95%. Також до першої десятки кандидатів увійшли само висуванець **Василь Андрєєв**, кандидат від «Заступу» **Володимир Масалітін**, висуванка Ліберальної партії України **Наталія Багмут,** самовисуванець  **Анатолій Юрченко** та кандидат від «Опозиційного блоку» **Олександр Порядін.** Усі ці п’ять кандидатів разом узяті не набирають і 10%.

[![86_m1](https://mpz.brovary.org/wp-content/uploads/2014/10/86_m1.jpg)](https://mpz.brovary.org/wp-content/uploads/2014/10/86_m1.jpg)

Серед політичних сил в нашому окрузі утримує лідерство та збільшує відрив від конкурентів партія «Народний фронт»: наразі у «фронтовиків» 27,78% голосів за результатами 85,18% опрацьованих протоколів. Блок Петра Порошенка відстає на 1,6% і зараз має 26,12% голосів «за». Замикає трійку лідерів обєднання «Самопоміч» з результатом у 12,88%.

Четверте місце поки що утримує Радикальна партія Олега Ляшка з рівнем підтримки у 7,03%, у спину «радикалам» дихає «Батьківщина», яка зараз має 7,01%. Більше 5% бар’єр в нашому окрузі не подолала жодна політична сила.

[![86_p](https://mpz.brovary.org/wp-content/uploads/2014/10/86_p.jpg)](https://mpz.brovary.org/wp-content/uploads/2014/10/86_p.jpg)

До десятки лідерів також увійшли ВО "Свобода" (4,45%)«Громадянська позиція» Анатолія Гриценка (2,66%), «Опозиційний блок» (2,38%), «Правий сектор» (2,24%), Комуністична партія України (1,6%).

> Усі результати можна дивтись в режимі онлайн на офіційному сайті Центрвиборчкому:[за партійними списками](http://cvk.gov.ua/pls/vnd2014/wp304pt001f01=910pf7331=97.html) та по [мажоритарних кандидатах](http://cvk.gov.ua/pls/vnd2014/wp040pt001f01=910pf7331=97.html).
