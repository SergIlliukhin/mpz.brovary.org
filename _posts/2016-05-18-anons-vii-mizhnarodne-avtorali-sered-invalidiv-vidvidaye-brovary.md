---
title: "АНОНС: VII Міжнародне авторалі серед інвалідів відвідає Бровари"
date: 2016-05-18
categories: 
  - "announce"
tags: 
  - "ivanenko"
  - "invalidy"
  - "avtorali"
  - "brovary"
  - "novini"
---

**Авторалі серед інвалідів відбудеться 20-22 травня: заходи пройдуть в містах Бровари та Боярка. Організатори обіцяють, що участь в авторалі візьме безпрецедентна кількість екіпажів - 90-100, - про це [повідомляє](http://atbrovary.org/article/1022) броварський портал At Brovary.**

В VII  Міжнародному авторалі серед інвалідів візьмуть участь учасники з усієї України, а також Німеччини, Польщі, Молдови, Придністров'я, Білорусії. З Росії в цьому році екіпажи не запрошували.

Розклад заходів:

- **20 травня** - збір всіх учасників авторалі та заселення їх в столичному готелі
- **21 травня** - старт змагань (м. Боярка) , слалом та фініш змагання (м. Бровари). В Броварах по вул. Гагаріна навпроти будівлі міськради о **14:00** відбудеться автослалом учасників змагання "Каштани Київщини-2016"
- **22 травня** - турнір зі спортивної ловлі риби поплавковою вудкою серед учасників ралі  «Каштани  Київщини-2016»

День та час заходів може змінюватися, повідомляють органзіатори та просять стежити за оновленнями інформації. По всім питанням звертатися за тел. **(096) 234-26-24** (Ганна).

![5476orig](https://mpz.brovary.org/wp-content/uploads/2016/05/5476orig.jpg)

 

Метою проведення [змагань](https://vk.com/album12774762_157590805) є заохочення інвалідів до занять спортом на автомобілях з ручним керуванням та підвищення майстерності учасників змагань. Програмою змагань передбачені проведення авторалі серед інвалідів, слалом на автомобілях, змагання з риболовлі.

Організаторами виступають Київська обласна асамблея інвалідів (голова - депутат обласної ради **Олег Іваненко**), Боярський міський ФС клуб інвалідів «[ІКАР](http://ikarclub.com.ua/pro-nas/)», Київський міський автомотоклуб ([КМАМК](http://www.kmamk.com/)), Федерація риболовного спорту інвалідів «РИСІ» за сприяння Київського регіонального центру «Інваспорт» та броварського ГО «Прагнення».
