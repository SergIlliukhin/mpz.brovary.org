---
title: "Конкурс на посаду начальника відділу культури Броварів: стали відомі імена претендентів. ОНОВЛЕНО"
date: 2016-12-19
author: 
  username: "yschenko"
  display_name: "Ірина Ющенко"
categories: 
  - "brovary"
  - "novyny"
tags: 
  - "bagmut"
  - "brovary"
  - "viddil-kulturi"
  - "vakansiya-nachalnyka-viddilu-kultury"
  - "vibir-redaktsiyi"
  - "novini"
coverImage: "wp-content/uploads/2016/12/12109319_895620243806636_2491046729317195176_n.jpg"
---

**Понад місяць тривав [конкурс](https://brovary-rada.gov.ua/news/14497.html) на заміщення [вакантної посади](https://mpz.brovary.org/ogolosheno-konkurs-na-vakantnu-posadu-nachalnyka-viddilu-kultury-bmr/) начальника відділу культури. Увесь цей час трималася інтрига: хто ж стане наступним, 5-м очільником цього мистецького відділу? Лише сьогодні, після довгих «узгоджень» і «консультацій», сектор кадрової роботи Броварської міськради повідомив нашим журналістам імена кандидатів на цю вакансію.**

Свою участь у конкурсі на заміщення вакантної посади начальника броварського відділу культури сьогодні підтвердили **3** кандидати:

1. **Катерина Володимирівна Мелікова**
2. **Інна Вікторівна Савченко**
3. **Олена Олександрівна Шелест**

Докладнішої інформації про претендентів на посаду очільника відділу культури у секторі кадрової роботи нам не повідомили. Тому "Маєш право знати" шукало відомості про кандидатів самотужки. Як вдалося дізнатися нашим журналістам, одна з претенденток, 40-річна **Катерина Мелікова** оселилася в Броварах нещодавно.

\[caption id="attachment\_64157" align="aligncenter" width="354"\][![](https://mpz.brovary.org/wp-content/uploads/2016/12/Katya-4h3.jpg)](https://mpz.brovary.org/wp-content/uploads/2016/12/Katya-4h3.jpg) Катерина Мелікова\[/caption\]

Катерина Володимирівна - переселенка із Донецької області. До декретної відпустки обіймала посаду очільника відділу культури м. Докучаєвськ, нині - викладає години музики в Броварській музичній школі та ДНЗ «Золотий ключик».

Напротивагу своїй конкурентці інша претендентка - **Інна Савченко** - відома в Броварах давно.

\[caption id="attachment\_64152" align="aligncenter" width="450"\][![](https://mpz.brovary.org/wp-content/uploads/2016/12/Inna-Viktorivna-Savchenko.jpg)](https://mpz.brovary.org/wp-content/uploads/2016/12/Inna-Viktorivna-Savchenko.jpg) Інна Савченко\[/caption\]

Понад 6 з половиною років Інна Вікторівна  керує зразковим художнім колективом «Театр танцю «Зоряни» Дитячого естетико-натуралістичного центру «Камелія».

Наймолодша з трьох кандидаток - 24-літня **Олена Шелест,** наразі закінчує здобувати ступінь "магістра" в інституті журналістики при  Київському Міжнародному університеті. Також пані Олена має спеціалізацію "режисер кіно і телебачення".

\[caption id="attachment\_64251" align="aligncenter" width="600"\][![](https://mpz.brovary.org/wp-content/uploads/2016/12/1-5.jpg)](https://mpz.brovary.org/wp-content/uploads/2016/12/1-5.jpg) Олена Шелест\[/caption\]

Завтра, **20 грудня**, відбудеться засідання конкурсної комісії, яка розгляне подані документи усіх претендентів. Власне, хто ж із цих трьох жінок займе крісло колишньої очільниці відділу культури **Наталії Багмут**, стане відомо вже цього тижня: як повідомили у секторі кадрової роботи, сам конкурс має відбутися через кілька днів.

Нагадаємо, що на черговій 20-й сесії міськради очільниця відділу культури Наталія Багмут, яка обіймала цю посаду 12 років,  [офіційно заявила](https://mpz.brovary.org/ochilnytsya-viddilu-kultury-nataliya-bagmut-zayavyla-pro-svoye-zvilnennya/) про свою відставку, аргументуючи своє рішення переходом на іншу, творчо-громадську роботу. І хоча під час [звітування](https://mpz.brovary.org/miska-rada-dala-bagmut-zelene-svitlo-nadali-keruvaty-kulturoyu-u-brovarah/) відділу культури Наталію Багмут звинувачували у низькій якості культурних заходів міста, корупційних діях та зловживанні службовим становищем, колеги по колишній роботі характеризують свого керівника як фахівця своєї справи та невтомного генератора ідей. Зокрема, мистецьких проектів.

Нещодавно стало також відомо, що Наталія Багмут разом із завідуючою творчим відділом редакції Броварського міськрайонного радіомовлення Іриною Куліш місяць тому заснували ГО «Броварська мистецька агенція». Саме остання стала організатором показу класичного балету «Лускунчик», який [відбудеться](https://mpz.brovary.org/u-brovarah-vidbudetsya-balet-feyeriya-luskunchyk-vhid-za-zaproshennyamy-ale-yih-vzhe-ne-vydayut/) в Броварах 25 грудня в МКЦ «Прометей».

**Фото - з Інтернету**
