---
title: "АНОНС: 18 червня у Броварах відбудеться Gun Open Day-2016"
date: 2016-06-17
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "gun-open-day-2016"
  - "brovary"
  - "mayster-klas"
  - "novini"
  - "striletska-zbroya"
coverImage: "wp-content/uploads/2016/06/god2016.jpg"
---

**Українська асоціація власників зброї (УАВЗ) в суботу, 18 червня, на базі спортивно-стрілецького комплексу "Сапсан" у Броварах (вул. Броварської сотні/Чкалова, 29) проводить найбільший в Україні щорічний стрілецький захід [Gun Open Day-2016](http://zbroya.info/uk/partner/uavz/events/9648_gun-open-day-june-2016/). Початок реєстрації о 10:00, захід триватиме весь день.**

Для учасників заходу організатори готують цікаві змагання, майстер-класи на стрілецьких майданчиках. Змагання будуть проводитись у класі «карабін» і «мисливська рушниця». В майстер-класах по базових маніпуляціях з карабіном, прикладної стрільби із рушниці і пістолета зможуть взяти участь відвідувачі, які мають дозвіл МВС на будь-яку вогнепальну зброю і попередньо зареєструвалися на сайті. Участь у змаганнях і майстер-класах безкоштовна, організатори також надають зброю і боєприпаси.

Окрім цього на майданчиках спорткомплексу проведуть свої майстер-класи спеціалісти федерації «Крав-мага України» (система самооборони на основі рефлективних дій агресора и того, хто захищається), клуб ножового бою «Клинок», ГО "Український легіон"  за своїми профілями, де зможуть себе випробувати і всі охочі відвідувачі.

Не забули організатори Gun Open Day і про дітей: для них будуть організовані окремі розваги. А всіх бажаючих буде чекати польова кухня.

Нагадаємо, в червні 2015 року там же, на базі спортивно-стрілецького комплексу "Сапсан", проходив захід Gun Open Day-2015.

_Відео від Hromadske Bro з минулорічного заходу_

<iframe src="https://www.youtube.com/embed/AETDpAQ4Py4" width="560" height="315" frameborder="0" allowfullscreen="allowfullscreen"></iframe>

**[Програма Gun Open Day-2016:](http://zbroya.info/uk/partner/uavz/blog/9828_programa-gun-open-day-june-2016/)**

09:30 - 10:30 Реєстрація всіх учасників змагань та майстер-класів.

10:30 - 11:00 Офіційне відкриття GUN OPEN DAY’ June 2016.

11:00 – 13:00 Змагання серед дійсних членів Асоціації (пакет Gold, Platinum) в класах: «карабін», «мисливська рушниця».

11:00 – 16:00 Майстер-класи по базовим вправам та маніпуляціям з карабіном від інструкторів Бригади Швидкого Реагування НГУ. Участь у майстер-класах за попереднім записом.

11:00 – 16:00 Майстер-класи з прикладної стрільби з пістолету від Стрілецького клубу «LEX». Участь у майстер-класах за попереднім записом.

11:00 – 16:00 Майстер-класи з прикладної стрільби з рушниці від Всеукраїнської федерації прикладних стрілецьких видів спорту. Участь у майстер-класах за попереднім записом.

11:00 – 16:00 Майстер-клас зі стрільби з традиційного лука.

11:00 – 16:00 Майстер-класи від ГО "Український Легіон".

11:00 – 16:00 Безкоштовні юридичні консультації від компанії Parasol.

11:00 – 15:00 Майстер-класи від «Федерації Крав-мага України».

11:00 – 15:00 Майстер-клас від клубу ножового бою «Клинок».

[![map-GOD2016s](https://mpz.brovary.org/wp-content/uploads/2016/06/map-GOD2016s.jpg)](https://mpz.brovary.org/wp-content/uploads/2016/06/map-GOD2016s.jpg)
