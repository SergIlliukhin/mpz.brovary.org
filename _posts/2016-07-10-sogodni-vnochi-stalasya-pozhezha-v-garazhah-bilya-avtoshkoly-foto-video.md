---
title: "Сьогодні вночі сталася пожежа в гаражах біля «Автошколи» - ФОТО, ВІДЕО"
date: 2016-07-10
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "yesenina"
  - "avtoshkola"
  - "brovary"
  - "viyskova-chastina"
  - "vibir-redaktsiyi"
  - "vch"
  - "dsns"
  - "novini"
  - "pozhezha"
  - "ryatuvalnyky"
---

**Цієї ночі, близько 4-ї години, палали приватні гаражі неподалік вулиці Єсеніна. Полум’я було великої сили, могло дістатися будинків, що перебували поруч. Аби доїхати, пожежникам знадобилось 15-30 хвилин після виклику. Про це [розповів](https://www.facebook.com/groups/brovary/permalink/1301971609832802/) свідок подій, броварський депутат Олег Берестовий. Самі рятувальники [запевнили](http://www.kyivobl.mns.gov.ua/news/8752.html), що виїхали на місце подій терміново. Однак займання ліквідували через годину-півтори.**

Як зазначає Олег Берестовий, пожежників викликали о **3:51**. Перша машина приїхала о **4:08**. Однак, її потужностей було замало для гасіння полум’я. Решта рятувальних автівок підтяглись за 5-7 хв. За версією обласної держслужби із надзвичайних ситуацій, виклик про займання надійшов до них о **3:53**. На місце виникнення пожежі терміново направили  загалом три відділення пожежно-рятувальних частин Броварів.

_Відео пожежі та її ліквідації від Олега Берестового_

<iframe src="https://www.youtube.com/embed/VdYe-4Ygbbk" width="560" height="315" frameborder="0" allowfullscreen="allowfullscreen"></iframe>

<iframe src="https://www.youtube.com/embed/lgWqQewZ5N0" width="560" height="315" frameborder="0" allowfullscreen="allowfullscreen"></iframe>

Пожежники вказують, що горіли покрівля та приміщення гаража на двоє воріт площею 100 м2. Займання вдалось ліквідувати о **5:30**. Внаслідок займання вогнем були знищені дахи двох гаражів та майно, яке перебувало всередині приміщення. Окрім того, дим пошкодив шляхом закопчення стіни та залізобетонне перекриття.

За даними Олега Берестового, внаслідок пожежі вигоріли два бокси одного дрібного перевізника в Броварах. Депутати не виключає, що до займання могли бути причетні конкуренти. Окрім того, обранець вважає, що рятувальники їхали задовго. З його слів, диспетчер пояснювала затримку із доїздом великою відстанню до місця займання.

**Фото – Олег Берестовий, ГУ ДСНС України в Київській області**
