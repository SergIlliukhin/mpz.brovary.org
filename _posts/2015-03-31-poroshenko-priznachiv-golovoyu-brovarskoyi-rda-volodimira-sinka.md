---
title: "Порошенко призначив головою Броварської РДА Володимира Сінька"
date: 2015-03-31
tags: 
  - "brovary"
  - "brovarska-rayonna-derzhavna-administratsiya"
  - "volodimir-sinko"
  - "golova-brovarskoyi-rda"
  - "novini"
  - "poroshenko"
  - "priznachennya"
  - "ukaz-prezidenta"
---

**[![sinko1](https://mpz.brovary.org/wp-content/uploads/2015/03/sinko1.jpg)](https://mpz.brovary.org/wp-content/uploads/2015/03/sinko1.jpg)Броварську районну державну адміністрацію очолить Володимир Сінько. [Указ про призначення](http://www.president.gov.ua/documents/19203.html) на цю посаду сьогодні підписав Президент України Петро Порошенко.**

Про нового голову Броварської РДА відомо небагато. Володимир Сінько народився на Житомирщині 1 липня 1960 року.

Згідно з інформацією [у відкритих джерелах](http://who-is-who.ua/main/page/zhitomir/64/23), Сінько закінчив автотранспортний технікум, Національний аграрний університет та Інститут післядипломної освіти керівників та спеціалістів агропромислового комплексу.

З 2001 року призначений на посаду заступника директора Державного департаменту автомобільного транспорту.  У 2005 році - начальник Головної державної інспекції на автомобільному транспорті Міністерства  транспорту та зв'язку України.

У 2006 році [балотувався](http://www.kreschatic.kiev.ua/ua/2814/art/30445.html) до Київської міської ради по списку Народно-демократичної партії.

Нагадаємо, 13 вересня 2014 року Порошенко своїм указом [звільнив](https://mpz.brovary.org/prezident-poroshenko-zvilniv-olega-kishhuka-z-posadi-golovi-brovarskoyi-rda/) із посади голови Броварської РДА Олега Кищука. З того часу обов'язки очільника райдержадміністрації виконувала Катерина Прянішнікова.
