---
title: "Громадська рада проводить опитування батьків про якість харчування дітей у садках та школах"
date: 2016-09-30
author: 
  username: "pravoZnaty"
  display_name: "Маєш право знати"
categories: 
  - "hromada"
  - "brovary"
tags: 
  - "brovary"
  - "brovarski-navchalni-zakladi"
  - "gromadska-rada-pri-upravlinni-osviti"
  - "novini"
  - "onlayn-opituvannya"
  - "opytuvannya-batkiv"
  - "harchuvannya-ditej"
  - "yakist-harchuvannya"
---

**Громадська рада при броварському управлінні освіти ініціювала онлайн-опитування батьків дітей, які відвідують школи та садочки Броварів, щодо якості харчування. За результатами перевірки активісти обіцяють порушити питання якісних змін у харчуванні дітей. Про це [повідомляється](https://www.facebook.com/gromadska.rada.osvita/posts/1826025150966408) на сторінці Громадської ради у FB.**

Опитування проводить Громадська рада при управлінні освіти та науки Броварської міської ради серед батьків, чиї діти навчаються у школах і дитячих садочках міста. За результатами опитування та перевірки стану харчування в навчальних закладах м. Бровари, Громадська рада звернеться до міської влади з вимогою здійснити якісні зміни в організації харчування, умов доставки продуктів до навчальних закладів та покращення асортименту у щоденному меню дітей.

Долучитися до опитування можна, заповнивши форму онлайн за цим [посиланням](https://docs.google.com/forms/d/e/1FAIpQLSfdrWJNnAcD5AjLkj3gOGRdIArKk47Jk0yXTNyz2idnWcI-Kw/viewform?c=0&w=1). Заповнення анкети займає не більше 3-5 хвилин, запевняють активісти. Якщо діти відвідують різні навчальні заклади, скористатися анкетою треба декілька разів і оцінити якість харчування у кожному із закладів окремо.

[![opytuvannya](https://mpz.brovary.org/wp-content/uploads/2016/09/opytuvannya.jpg)](https://mpz.brovary.org/wp-content/uploads/2016/09/opytuvannya.jpg)
