---
title: "ЧИ БУТИ ЩЕ ОДНОМУ САДОЧКУ У ЛІСОВОМУ КВАРТАЛІ ?"
date: 2016-12-02
categories: 
  - "kolonka-avtora"
tags: 
  - "alyans-novobud"
  - "ditsadok"
---

**Чи бути ще одному садочку у Лісовому Кварталі? Чому зникають території, визначені для закладів освіти, а вибір ділянок для їх розміщення виникає по остаточному принципу? Коли буде покладено край корупції? Про це нам доповість 08.12.16 головний архітектор міста на засіданні земельної комісії.**  

Привід для появи сумнівів надала графічна інформація, оприлюднена під час обговорення з забудовником Альянс Новобуд проекту Меморандуму  щодо будівництва багатоповерхівок біля Зеленого Кварталу на місці лісових насаджень. На ситуаційному плані, що надавався ТОВ Альянс Новобуд, увагу привернула відсутність одразу двох садочків, на 220 місць кожен, і те, що  школу посунуто подалі. Тим самим забудовник дав поштовх до перевірки відповідності зростаючої забудови діючій містобудівній документації.

Ось так виглядав ситуаційний план  від Альянс-Новобуду (3-й мікрорайон - це Лісовий Квартал, позначка 1 - це школа) .

![minus](https://mpz.brovary.org/wp-content/uploads/2016/12/minus-.png)

 

А так на діючому Детальному плані території (1 - це садочок, 2 - школа). Знайти три відмінності не складно. 

![shkola-sad](https://mpz.brovary.org/wp-content/uploads/2016/12/shkola-sad.png)

 

Прокладанням червоної пунктирної лінії визначено місце другого дитсадочку, що мав би збудуватися у Лісовому Кварталі. Про третій поки не говоримо.

![3-mikrorajon](https://mpz.brovary.org/wp-content/uploads/2016/12/3-mikrorajon.png)

 

Інший спосіб дав той самий результат - територія загарбана і там зростають дві багатоповерхівки.

![netri](https://mpz.brovary.org/wp-content/uploads/2016/12/netri.png)

 

![15139702_10205739990739338_1046089056_n](https://mpz.brovary.org/wp-content/uploads/2016/12/15139702_10205739990739338_1046089056_n.jpg)

 

![lk-sadok](https://mpz.brovary.org/wp-content/uploads/2016/12/LK-sadok.png)

Як і де тепер збудувати садочок та забезпечити майбутнім мешканцям відповідну прибудинкову територію?   Будинки дитячих дошкiльних закладiв слiд  розмiщувати згiдно з вимогами мiстобудiвних норм, норм інсоляції, освітленості. Земельна ділянка повинна бути розташована на достатній відстані від головної магістральної вулиці Київська. Навколо дитячої установи повинна бути зона зелених насаджень. Не забудованими лишаються тільки хащі з залишками фундаменту  історичного довгобуду.

![dsc09203](https://mpz.brovary.org/wp-content/uploads/2016/12/DSC09203.jpg)

 

**Питання розробки проекту дитячого садочку та його будівництва за рахунок ТОВ Альянс Новобуд піднімалося учасниками громадської ініціативи «Стоп будівництву на Симоненка-Чорновола», але було відхилено, як необгрунтоване навантаження на забудовника.  Та чи правильно це, якщо територія 3-го мікрорайону (Лісовий Квартал) забудовується виключно ТОВ Альянс Новобуд і проживатиме тут незабаром 3400 не бездітних сімей?**
