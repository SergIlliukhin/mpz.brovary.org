---
title: "Виконком надав дозвіл на зрізання 47 дерев у Броварах"
date: 2016-09-06
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vykonkom"
  - "virubka-derev"
  - "zeleni-nasadzhennya"
  - "novini"
  - "rishennya-vikonkomu"
coverImage: "wp-content/uploads/2016/09/570812af605ec-e1473078443931.jpg"
---

**Минулого тижня броварський виконавчий комітет надав дозвіл на зрізання 47 дерев в місті. Комунальне підприємство “Бровари-Благоустрій” видалить 42 зелені насадження, а управління освіти - 5 дерев. Про це йдеться у відповідному [рішенні](http://brovary-rada.gov.ua/documents/24392.html) міськвиконкому.**

Як зазначається у рішенні, згідно з актами обстежень зелених насаджень, КП «Бровари – Благоустрій» прийдеться зрізати:

- **12 дерев**, які ростуть по вул. Павла Тичини (акт обстеження зелених насаджень, що підлягають видаленню №447 від 31.05.2016);
- **30 дерев**, які ростуть на території парку ім. Т.Г. Шевченка (акт обстеження зелених насаджень, що підлягають видаленню №454 від 09.08.2016).

Також управлінню освіти і науки Броварської міської ради дозволили зрізати:

- **5 дерев**, які ростуть на території Броварської ЗОШ № 10 по вул. С. Петлюри, 17-б (акт обстеження  зелених насаджень, що підлягають видаленню №452 від 02.08.2016).

Щоб компенсувати нанесену довкіллю шкоду, виконком зобов’язав комунальне підприємство «Бровари-Благоустрій» та управління освіти висадити дерева у двократному розмірі від зрізаних, за узгодженням з управлінням ЖКГ.

Загалом протягом 2016 року виконком ухвалив **8** подібних рішень, відповідно до яких дозволено зрізати **523 дерева**.

Нагадаємо, 9 серпня виконавчий комітет Броварської міської ради надав [дозвіл](http://brovary-rada.gov.ua/documents/24288.html) на зрізання **206 дерев**. Запланована масова вирубка дерев пов'язана зі скандальним будівництвом багатоповерхівок ТОВ "Альянс Новобуд", проти якого неодноразово [виступали](https://mpz.brovary.org/49464-2/) місцеві мешканці. Депутат міськради від цього округу **Андрій Саук** обіцяв винести рішення щодо залишення недоторканої лісопаркової смуги на найближчу сесію.
