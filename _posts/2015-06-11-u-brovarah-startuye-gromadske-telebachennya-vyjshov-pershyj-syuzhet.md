---
title: "У Броварах стартує Громадське телебачення: вийшов перший сюжет"
date: 2015-06-11
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "gromadske-telebachennya"
  - "kachor"
  - "novini"
  - "telebachennya"
---

**Сьогодні команда місцевих журналістів випустила в інтернет-ефір перший телесюжет Броварського Громадського Телебачення - репортаж про [нещодавній концерт панк-рок гурту BRUTTO](https://mpz.brovary.org/krov-z-molotkom-brutto-mihalok-porvali-brovari-robochim-pank-rokom/) в ТРЦ «Термінал». Паралельно з цим "Громадське. Бровари" запускає [власний YouTube-канал](https://www.youtube.com/channel/UCrB8DKC3jO3WogMIcyoazfw) та офіційні представництва у соціальних мережах:** **[Фейсбуці](https://www.facebook.com/hromadskebro.tv), [Вконтакте](https://vk.com/hromadskebro),** **[Твітері](https://twitter.com/HromadskeBro) та** **[Інстаграм.](https://instagram.com/hromadskebro/) Коли буде офіційна презентація нового мас-медіа у Броварах, творча група наразі не повідомляє та [зазначає](https://mpz.brovary.org/brovarske-gromadske-telebachennya-zapusk/) лише, що "остаточне розкриття інтриги – вже найближчим часом".**

Зокрема журналіст **Андрій Качор** [пише](https://www.facebook.com/groups/brovary/permalink/1052736661422966/) у фейсбук-групі "Бровари": "Ну от, власне, інтрига розкрита на 87%. Перший сюжет першого незалежного броварського телебачення - Громадське Бровари. Символічно, що стартовим матеріалом каналу став сюжет про білоруських "парубків моторних" - потужних, талановитих і нестримних BRUTTO на чолі з Міхалком. Думаю, Громадське Бровари матиме з ними дещо спільне!"

<iframe src="https://www.youtube.com/embed/Q8EQbML2EQk" width="640" height="360" frameborder="0" allowfullscreen="allowfullscreen"></iframe>

Нагадаємо, запуску нового телеканалу у Броварах передувала низка партизанських акцій («анонімний» [банер](https://www.facebook.com/groups/brovary/permalink/1042261035803862/?hc_location=ufi) на вході до парку «Перемога» та [вірусне відео](https://www.youtube.com/watch?v=HjlNE_CgCS0)).

> Команда "Маєш право знати" вітає колег з дебютом, сподівається на цікаві, збалансовані та якісні телесюжети про події у Броварах, а також очікує на запрошення на офіційну презентацію Броварського Громадського Телебачення.
