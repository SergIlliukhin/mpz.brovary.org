---
title: "Влада online: як броварські депутати представлені в Мережі. Частина 2"
date: 2013-03-06
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "ivanenko"
  - "akaunti-v-sotsmerezhah"
  - "bagmut"
  - "brovary"
  - "brovarska-miska-rada"
  - "velem"
  - "vibir-redaktsiyi"
  - "vkontakti"
  - "deputati"
  - "kuzhym"
  - "odnoklasniki"
  - "plaksya"
  - "simutin"
  - "sotsmerezhi"
coverImage: "wp-content/uploads/2013/03/Buzz_tracking_social_media_monitoring_ego_searching_best_tools_mini-guide_size485.jpg"
---

[![Buzz_tracking_social_media_monitoring_ego_searching_best_tools_mini-guide_size485](https://mpz.brovary.org/wp-content/uploads/2013/03/Buzz_tracking_social_media_monitoring_ego_searching_best_tools_mini-guide_size485.jpg)](https://mpz.brovary.org/wp-content/uploads/2013/03/Buzz_tracking_social_media_monitoring_ego_searching_best_tools_mini-guide_size485.jpg)Опісля [печальних результатів](https://mpz.brovary.org/vlada-online-yak-brovarski-deputati-predstavleni-v-merezhi-persha-chastina/) моніторингу мережі Фейсбук на предмет наявності там представництв броварських депутатів та крупних чиновників, очікування від аналогічного дослідження російських соцмереж – **Вконтакте** та **Однокласники** – також виглядали вже зовсім невесело. Адже логічно було б, якби депутати, передусім, надавали перевагу «інтелектуальному» Фейсбуку, ніж молодіжному Вконтакте. Ще дивнішим було б, якби броварські обранці масово «сховались» у попсових та вмираючих «Однокласниках», котрі в інтернет-спільноти асоціюються в кращому разі з телеканалом «Інтер», а в гіршому – з різного роду «сміхопанорамами» за стилістикою та наявними там трендами. Проте, як вже йшлося раніше, якщо розмірковуєш над діями броварських депутатів, використовувати потрібно найпарадоксальніші логічні ходи. Звісно, саме в «Однокласниках» ми їх і знайшли...

**Однокласники**

У той час як у найбільшій світовій соціальній мережі – Фейсбук – представлено всього 4 броварських обранця, то в «Однокласниках» з легкістю вдалось знайти "аж" десять місцевих депутатів.

Як і минулого разу, йдемо за алфавітним покажчиком депутатського корпусу і перший, кого знаходимо: депутат від УДАРу Михайло Бабін.

[![getImage](https://mpz.brovary.org/wp-content/uploads/2013/03/getImage.jpg)](https://mpz.brovary.org/wp-content/uploads/2013/03/getImage.jpg)На сторінці 46-річного [«Михаила Бабина»](http://www.odnoklassniki.ru/profile/175367930673), як він сам себе називає в «Однокласниках», якої-небудь активності, що пов’язана з його депутатською діяльністю, не помітно. Натомість Михайло Якович бере участь в опитуваннях типу «Какая блондинка вам больше всего нравиться?», «Какой у вас телефон?» та ін. Взагалі, проглянувши сторінку Бабіна, неозброєним оком помітно ностальгію депутата за часами СРСР.

[![babin1](https://mpz.brovary.org/wp-content/uploads/2013/03/babin1.jpg)](https://mpz.brovary.org/wp-content/uploads/2013/03/babin1.jpg)

Пан Михайло має 54 друга, є учасником 14 груп (зокрема «Клубу прихильників Юлії Тимошенко») та завантажив на сайт 18 фотографій з власного архіву. Мережею Михайло Якович користується регулярно – останній візит в «Однокласники» здійснив сьогодні о 14:58.

 

[![getImage (1)](https://mpz.brovary.org/wp-content/uploads/2013/03/getImage-1.jpg)](https://mpz.brovary.org/wp-content/uploads/2013/03/getImage-1.jpg)Другою за абеткою з-поміж броварських обранців в «Однокласниках» вдалось виявити не кого-небудь, а начальника відділу культури, одіозну регіоналку [Наталію Багмут.](http://www.odnoklassniki.ru/profile/355967590496) Наталія Андріївна також явно не використовує свою сторінку для спілкування з виборцями, позаяк востаннє була на сайті майже рік тому – 8 березня 2012-го. Проте «головна по культурі» в Броварах має 68 друзів та є учасником двох груп: «Лосинівка і лосинівці», а також групи підприємства свого сина, скандального кафе «Мюзік Хол» що в «Прометеї».

[![Без імені](https://mpz.brovary.org/wp-content/uploads/2013/03/Bez-imeni2.jpg)](https://mpz.brovary.org/wp-content/uploads/2013/03/Bez-imeni2.jpg)

Крім того, автор пісень про сало, вареники, борщ та інші улюблені страви Михайла Поплавського вирішила поділитись з читачами своєї сторінки власними цікавими «луками»: Наталя Андріївна завантажила на сайт цілих сім своїх фото. Але загалом пані Багмут в мережі небагатослівна – єдине оновлення статусу скандальної депутатки стосувалось роботи: «в отпуске…»

 

[![getImage (1)](https://mpz.brovary.org/wp-content/uploads/2013/03/getImage-11.jpg)](https://mpz.brovary.org/wp-content/uploads/2013/03/getImage-11.jpg)Перший знайдений нами в «Однокласниках» міський депутат від «Фронту змін» [Олександр Велем](http://www.odnoklassniki.ru/profile/500284433830) значно менш активний за двох попередніх «піддослідних»: Олександр завантажив на сайт всього три власних фото (офіційне, з полювання та із сім'єю) має лише 29 друзів, не бере участь в жодній групі та й взагалі інших записів на його сторінці немає.

[![Без імені](https://mpz.brovary.org/wp-content/uploads/2013/03/Bez-imeni3.jpg)](https://mpz.brovary.org/wp-content/uploads/2013/03/Bez-imeni3.jpg)

Звісно, і про депутатську діяльність на представництві Велема в «Однокласниках» не йдеться.

 

[![getImage (1)](https://mpz.brovary.org/wp-content/uploads/2013/03/getImage-12.jpg)](https://mpz.brovary.org/wp-content/uploads/2013/03/getImage-12.jpg)Нарешті вдалося знайти в соціальних мережах одного з небагатьох броварських політиків, котрий не боїться публічності. Депутат від УСДП [Олег Іваненко](http://www.odnoklassniki.ru/profile/518282164578), більше відомий як керівник центру реабілітації інвалідів «Прагнення» має власне представництво в «Однокласниках» і серед усіх своїх колег – єдиний, хто хоча б згадує про власну депутатську діяльність на своєму акаунті.

[![Без імені](https://mpz.brovary.org/wp-content/uploads/2013/03/Bez-imeni.png)](https://mpz.brovary.org/wp-content/uploads/2013/03/Bez-imeni.png)

Крім того Олег Валерійович має 583 друга, завантажив 53 власні фотографії та бере участь в 25 групах. Іваненко виявився першим броварським депутатом, котрий зареєстрував в соціальній мережі українською мовою.

 

[![getImage](https://mpz.brovary.org/wp-content/uploads/2013/03/getImage1.jpg)](https://mpz.brovary.org/wp-content/uploads/2013/03/getImage1.jpg)Наступним зустрічаємо висунутого на виборах «Батківщиною» члена Партії регіонів, учасника неформальної «групи Трощенка» в міській раді [Юрія Кужима](http://www.odnoklassniki.ru/profile/238777367295). Депутата за прикладом своїх колег сприймає сторінку в «Однокласникаах» виключно як спосіб спілкування з друзями, і аж ніяк не з виборцями. Водночас Кужим опублікував у відкритому доступі цілих 48 власних фотографій зі всього світу і періодично поповнює колекцію.

[![Без імені1](https://mpz.brovary.org/wp-content/uploads/2013/03/Bez-imeni13.jpg)](https://mpz.brovary.org/wp-content/uploads/2013/03/Bez-imeni13.jpg)

Юрій Сергійович має всього 22 друга, не бере участь в жодних групах, не написав жодного власного повідомлення і використовує російську соціальну мережу, фактично, як примітивний фотохостинг.

 

[![getImage (2)](https://mpz.brovary.org/wp-content/uploads/2013/03/getImage-2.jpg)](https://mpz.brovary.org/wp-content/uploads/2013/03/getImage-2.jpg)В середині алфавітного переліку міських депутатів в «Однокласниках» нас зустрічає боксер-чемпіон, а за сумісництвом – висуванець від Європейської партії [Юрій Нужненко.](http://www.odnoklassniki.ru/profile/240831238706) Видатний спортсмен і малопомітний депутат має в соцмережі 394 друга та є учасником 11 груп. Цікаві Нужненку групи переважно стосуються боксу та Броварів. Впала в око група з мало не локально-націоналістичною назвою «Бровари – для броварчан!», адміністратором якої досі є сумнозвісний Дмитро Ратніков.

[![Без імені1](https://mpz.brovary.org/wp-content/uploads/2013/03/Bez-imeni14.jpg)](https://mpz.brovary.org/wp-content/uploads/2013/03/Bez-imeni14.jpg)

Крім усього іншого, Юрій Нужненко завантажив на сайт 11 власних фото, а його дописи у таймлайн стосуються майже виключно боксу. Ні про яку депутатську діяльність чи захист інтересів виборців на веб-представництві броварського депутата, звісно, не йдеться.

 

[![getImage (3)](https://mpz.brovary.org/wp-content/uploads/2013/03/getImage-3.jpg)](https://mpz.brovary.org/wp-content/uploads/2013/03/getImage-3.jpg)Крім Фейсбуку в Однокласниках зареєстраований ще один депутат від партії Яценюка [Юрій Плакся.](http://www.odnoklassniki.ru/profile/463368946837) Сторінка в російській соцмережі виглядає більш приватно, ніж на ФБ: Плакся публікує багато фото з подорожей, бере участь в опитуваннях на тему водіння жінками автомобіля і має 15 друзів.

[![Без імені1](https://mpz.brovary.org/wp-content/uploads/2013/03/Bez-imeni15.jpg)](https://mpz.brovary.org/wp-content/uploads/2013/03/Bez-imeni15.jpg)

Прикметно, що "фронтзмінівець" бере участь в двох групах: "Комунальна революція" Юрія Кравця та... "Маєш право знати"! :)

 

[![getImage (3)](https://mpz.brovary.org/wp-content/uploads/2013/03/getImage-31.jpg)](https://mpz.brovary.org/wp-content/uploads/2013/03/getImage-31.jpg)Коли в мережі Фейсбук нам не вдалось знайти місцевого депутата від УДАРу [Ярослава Погарського](http://www.odnoklassniki.ru/profile/134354639783), це здивувало нас більше, ніж щодо інших броварських обранців. Колись відомий експерт-євроатлантист, один з керівників блоку ПОРА-ПРП, по ідеї, мав би бути присутнім в найбільшій світовій соцмережі. Проте виявлення Погарського в «Однокласниках» наразі більше відповідає його нинішньому статусу «тушки» Партії регіонів в броварській міській раді.

[![Без імені1](https://mpz.brovary.org/wp-content/uploads/2013/03/Bez-imeni16.jpg)](https://mpz.brovary.org/wp-content/uploads/2013/03/Bez-imeni16.jpg)

Ярослав Адамович в «Однокласниках» має 53 друга та є учасником всього двох груп: «Политическая партия УДАР Виталия Кличка» та «Погарские». Також пан Ярослав завантажив на свою сторінку шість приватних світлин. Як і колеги по депутатському корпусу, Погарський жодним чином не згадує в Мережі про власну діяльність в міській раді.

 

[![getImage (6)](https://mpz.brovary.org/wp-content/uploads/2013/03/getImage-6.jpg)](https://mpz.brovary.org/wp-content/uploads/2013/03/getImage-6.jpg)Так само дивно було зустріти в «Однокласниках» і малопублічну депутатку від Партії регіонів [Лідію Сенько.](http://www.odnoklassniki.ru/profile/525821757231) Як і в міській раді, начальник управління пенсійного фонду в «Однокласниках» поводиться досить скромно: лише одне приватне фото, 12 друзів та єдина група, де Лідія Іванівна бере участь: «Жителі та відвідувачі села Бурімка».

[![Без імені1](https://mpz.brovary.org/wp-content/uploads/2013/03/Bez-imeni17.jpg)](https://mpz.brovary.org/wp-content/uploads/2013/03/Bez-imeni17.jpg)

Мережею пані Сенько користується досить активно (востаннє тут була вчора ввечері) і є другою та останньою з десяти броварських депутатів в «ОК», які зареєструвались у російській соціальній мережі українською мовою.

 

[![298747_101019360010908_1265460908_n](https://mpz.brovary.org/wp-content/uploads/2013/03/298747_101019360010908_1265460908_n1.jpg)](https://mpz.brovary.org/wp-content/uploads/2013/03/298747_101019360010908_1265460908_n1.jpg)Депутат [Роман Сімутін](http://www.odnoklassniki.ru/profile/134295915887) як і в попередньому нашому огляді замикає перелік міських обранців, представлених в «Однокласниках».  Сторінка Сімутіна мало чим відрізняється від аналогічної у Фейсбуці, хіба що трохи більше особистих фото.

[![Без імені](https://mpz.brovary.org/wp-content/uploads/2013/03/Bez-imeni4.jpg)](https://mpz.brovary.org/wp-content/uploads/2013/03/Bez-imeni4.jpg)

Як і в американській мережі, Сімутін зареєстрований в однокласниках російською і про власну депутатську діяльність на свої сторінці не згадує, використовуючи її переважно як інструмент спілкування з друзями та близькими.

 

**Вконтакте**

В російській соціальній мережі «Вконтакте», яка досі лишається наймасовішою в Україні, броварські депутати представлені найменше: лише двоє з 42-ох місцевих обранців мають тут власні сторінки.

[![z_98a6f79e](https://mpz.brovary.org/wp-content/uploads/2013/03/z_98a6f79e.jpg)](https://mpz.brovary.org/wp-content/uploads/2013/03/z_98a6f79e.jpg)Так, акаунт «Вконтакте» веде вже знайомий нам по «Однокласникам» [«ударівець» Бабін](https://vk.com/id132291642). Як і в «ОК», пан Михайло жодного разу не згадує про своє депутатство на сторінці і продовжує тужити за СРСР. Перший пост Бабіна датується 12 березня 2012 року, де працівник Укрзалізниці увіковічений у фото на тлі столичного вокзалу.

[![babin3](https://mpz.brovary.org/wp-content/uploads/2013/03/babin3.jpg)](https://mpz.brovary.org/wp-content/uploads/2013/03/babin3.jpg)

Вконтакте Бабін має всього 17 друзів, проте завантажив 12 світлин в альбом «Моя сім'я . Також пан Михайло має на свої сторінці 8 відеозаписів – переважно музичні ролики з творами рок-класики гуртів Nazareth, Deep Purple та Smokie.

 

[![z_81ebeb51](https://mpz.brovary.org/wp-content/uploads/2013/03/z_81ebeb51.jpg)](https://mpz.brovary.org/wp-content/uploads/2013/03/z_81ebeb51.jpg)Значно цікавіший акаунт у секретаря міської ради [Олени Семенюк](https://vk.com/id35800365) (колись – Олени Кіяшко). «Лена» свого часу повністю вичистила стіну оновлень власної сторінки, лишивши там тільки посилання на групу [Молодіжної ради при міському голові.](https://vk.com/club35944237) В цій групі переважно рекламується ГО «Молоді регіони», проте активне модерування припинилось ще в липні минулого року. Сама секретарка міськради, котра має Вконтакте 221 друга, на відміну від колег не цурається власної приналежності до партії Януковича: у фотоальбомі [«что-то делаем, что-то важное»](https://vk.com/album35800365_122985566), Семенюк опублікувала фото з «регіоналівських» акцій та заходів у Броварах.

[![Без імені1](https://mpz.brovary.org/wp-content/uploads/2013/03/Bez-imeni18.jpg)](https://mpz.brovary.org/wp-content/uploads/2013/03/Bez-imeni18.jpg)

Зокрема, на сторінці Семенюк можна знайти спільні фото Олени із Сергієм Федоренко де обоє їдуть містом молодості, краси і спорту на велосипедах.

Проте про власну депутатську діяльність секретар міськради на своїй сторінці чомусь не згадує, більшу увагу приділяючи урочистим миттєвостям особистого життя: на сторінці є великий альбом з [весільними фотографіями](https://vk.com/album35800365_142125264) колишньої підлеглої «людини-тролейбуса».

> Як бачимо, представництво обранців броварчан в соціальних мережах доволі скромне і свої профайли броварські депутати не використовують для спілкування з виборцем, обмежуючись лише особистими контактами з друзями та родичами – так само як, зрештою, і в міській раді. На початку створення цього матеріалу автор крім іншого також намагався з'ясувати  депутати від яких партій найактивніше спілкуються з власними виборцями в Мережі: як в процентному, так і в кількісному співвідношеннях. Утім абсолютна більшість місцевих обранців сприймає соціальні мережі виключно як розвагу, а не як інструмент поліпшення своєї діяльності на виборній посаді, тому справжній відсоток їхньої ефективності та прагнення до використання сучасних інструментів комунікації, як ми переконались, майже рівний нулю.
