---
title: "АНОНС: 30 липня в парку \"Перемога\" безкоштовно покажуть фільм \"У пошуках щастя\""
date: 2017-07-29
author: 
  username: "ulitenko"
  display_name: "Ірина Улітенко"
categories: 
  - "announce"
  - "novyny"
tags: 
  - "kiwikino"
  - "anons"
  - "brovary"
  - "kinopokaz"
  - "molod-demalyansu"
  - "novini"
---

**Завтра, у неділю, броварчани традиційно зможуть насолодитись кінопоказом просто неба у парку "Перемога" та переглянути стрічку "У пошуках щастя", з Уіллом Смітом в головній ролі. Про це зазначено в [оголошенні](https://www.facebook.com/KiwiKino/photos/a.292839967772752.1073741827.292837514439664/594589874264425/?type=3&theater) організаторів у соціальній мережі FB.**

Цього разу організатори кінопоказів зробили онлайн-[опитування](https://www.facebook.com/KiwiKino/posts/594039804319432) серед глядачів через соціальну мережу FB та попросили за допомогою лайків під постерами обрати фільм з-поміж 5-ти представлених. Переможцем стала стрічка "У пошуках щастя", яку всі охочі зможуть подивитись в неділю, **30 липня, о 20:00** в парку «Перемога», на галявині неподалік «Мушлі». Фільм демонстуруватимуть українською мовою. Як завжди, організатори радять брати із собою теплі напої, смаколики, пледи та каремати. Вхід вільний.

Нагадаємо, що покази фільмів просто неба відбуваються у рамках проекту «KiwiKino» за участю броварського осередку «Молоді Демократичного альянсу». Другий сезон кінопоказів в цьому році мав [розпочатися](https://mpz.brovary.org/rozpochynayetsya-drugyj-sezon-bezkoshtovnyh-kinopokaziv-u-parku-peremoga/) 24 червня мультфільмом «Frozen», але через погодні умови був [перенесений](https://www.facebook.com/KiwiKino/posts/576725936050819) на 2 липня. Наступний показ [відбувся](https://www.facebook.com/KiwiKino/posts/585123595211053) 15 липня, спільно з Благодійним Фондом [«Інна»](https://www.facebook.com/fondinna/?fref=mentions) в рамках Дня Добра, який відбувся на підтримку хворого маленького броварчанина Артема. А 23 липня [показали](https://mpz.brovary.org/anons-23-lypnya-v-parku-bezkoshtovno-pokazhut-rozumnyk-vill-hantin/) кінострічку "Розумник Вілл Хантін".
