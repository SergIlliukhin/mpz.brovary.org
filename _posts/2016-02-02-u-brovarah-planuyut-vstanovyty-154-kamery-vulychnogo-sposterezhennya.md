---
title: "У Броварах планують встановити 154 камери вуличного спостереження"
date: 2016-02-02
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "videokamery"
  - "videosposterezhennya"
  - "videofiksatsiya"
  - "kamery"
  - "novini"
  - "politsiya"
  - "yanchynskyj"
---

**У рамках спеціальної програми під егідою урядів західних країн, місто Бровари та Бориспіль обрані для пілотного проекту зі встановлення вуличних камер відеоспостереження та відеофіксації.**

Про це 1 лютого під час [презентації груп швидкого реагування](https://mpz.brovary.org/brovarska-politsiya-prezentuvala-grupy-shvydkogo-reaguvannya-fotoreportazh/) броварської поліції заявив т.в.о. начальника міськвідділу поліції **Олег Янчинський.** З його слів, проект реалізовується під егідою західних урядів, в рамках проекту обрано два «пілотних» міст Київщини – Бровари та Бориспіль. Як повідомив Янчнинcький, його служба подала заявку на встановлення в місті 154-ох камер вуличного відеоспостереження.

\[caption id="attachment\_51392" align="aligncenter" width="600"\][![07D_2313](https://mpz.brovary.org/wp-content/uploads/2016/02/07D_2313-1.jpg)](https://mpz.brovary.org/wp-content/uploads/2016/02/07D_2313-1.jpg) Олег Янчинський анонсує відеонагляд за містом\[/caption\]

За словами т.в.о. начальника броварської поліції, користуватися камерами зможуть не лише полісмени, але й інші екстрені та комунальні служби: рятувальники, ДАІ тощо.  Відповідаючи на запитання журналіста Бажена Левковця, Янчинський пообіцяв невдовзі оприлюднити схему розміщення камер по місту.

Остаточне рішення щодо кількості пристроїв та термінів їх встановлення має прийняти Київська обласна рада.
