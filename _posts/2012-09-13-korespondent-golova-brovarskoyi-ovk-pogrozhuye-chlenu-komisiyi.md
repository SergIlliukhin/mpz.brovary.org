---
title: "\"Кореспондент\": Голова броварської ОВК погрожує члену комісії"
date: 2012-09-13
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibori-2012"
  - "golova-ovk"
  - "gren"
  - "novini"
  - "ovk"
  - "sityenkov"
---

[![](https://mpz.brovary.org/wp-content/uploads/2012/09/Sitenkov.jpg "Ситенков")](https://mpz.brovary.org/wp-content/uploads/2012/09/Sitenkov.jpg)У Броварах скандально відомий голова окружної виборчої комісії **Максим Ситєнков** пообіцяв знайти причину для "вигнання" одного з членів ОВК **Віталія Греня**, який не входить у провладну більшість, повідомляє сайт "Кореспондент" з посиланням на Громадський захист Київщини.

"_На черговому засіданні 12 вересня Максимом Ситєнковим було порушено питання про невиконання доручення членом ОВК Віталієм Греноьм, який не входить в слухняну провладну більшість. Втім, Віталій зміг довести, що доручення було виконано ще навіть до минулого засідання комісії_", - наголошується в повідомленні активістів.

Однак, як помітили в організації, Ситенков все ж пообіцяв, що "знайде будь-який привід, щоб вивести зі складу ОВК" Греня.

Як повідомлялося вчора, 11 вересня, в Броварах після засідання окружної виборчої комісії (ОВК) 97-го виборчого округу активісти [закидали яйцями](http://ua.korrespondent.net/ukraine/politics/1393817-u-brovarah-golovu-okruzhnoyi-komisiyi-zakidali-yajcyami) голову комісії Максима Ситєнкова.

Передрук публікації з сайту "**[Кореспондент](http://ua.korrespondent.net/ukraine/politics/1394340-u-brovarah-skandalnij-golova-okruzhnoyi-komisiyi-poobicyav-pribrati-spivrobitnika)**".
