---
title: "Виконком, ЦНАП, \"Купава\", \"З турботою про кожного\", громадські формування: скільки ще потрібно грошей?"
date: 2016-11-16
categories: 
  - "vlada"
  - "aktsiyi-zahodi"
tags: 
  - "brovary"
  - "byudzhet-2017"
  - "byudzhetni-sluhannya"
  - "vibir-redaktsiyi"
  - "vykonkom"
  - "deputati"
  - "novini"
---

**До 100 млн грн потрібно на громадський бюджет, структурам броварського виконкому, на підтримку КП ОРЦ та басейну "Купава", на фінансування громадських формувань, на соціальні програми та на потреби ЦПМСД. Про це йшла мова 16 листопада на черговому засіданні в рамках бюджетних слухань.**

Загалом у бюджетний запит закладено більше **95 млн грн**, з них: **4,5 млн** - це [громадський бюджет](https://mpz.brovary.org/gromadskyj-byudzhet-2017-brovarchany-mozhut-gotuvaty-svoyi-propozytsiyi/) на 2017 рік (детальніше про ГБ - за [посиланням](https://mpz.brovary.org/gromadskyj-byudzhet-uchasti-mozhe-zapratsyuvaty-v-brovarah-vzhe-nastupnogo-roku/)) і майже **91 млн** - видатки виконкому та його структур (видатки по загальному фонду **82,7 млн грн**, по спеціальному - **8,2 млн грн**).

Зокрема, на органи місцевого самоврядування просять **18,3 млн** (заробітна плата, комунальні), в тому числі **1,4 млн** - на інше: меблі, миючі, послуги зв'язку, відрядження тощо (детальніше див. третю таблицю), а також **213 тис** на комп'ютери, кондиціонери, пилосмок і т.д. (детальніше див. другу таблицю).

[![byudzhetni-sluhannya-vykonkom-1](https://mpz.brovary.org/wp-content/uploads/2016/11/byudzhetni-sluhannya-vykonkom-1.jpg)](https://mpz.brovary.org/wp-content/uploads/2016/11/byudzhetni-sluhannya-vykonkom-1.jpg)

По витратах міського центру соціальних служб для сім'ї, дітей та молоді (**1,3 млн грн**) доповідала його директорка **Аліна Ярмоленко**. Вона пояснила, що фінансування проходить за основними трьома програмами: "З турботою про кожного" (**282,6 тис грн**), "Молодь Броварів" (**38 тис грн**) та "Назустріч дітям" (**1,053 млн грн**). В рамках виконання цих програм проводяться лекції та семінари для молоді, фестиваль для дітей з особливими потребами, ведеться пропаганда здорового способу життя та попереджання насильства, фінансуються дві патронатні родини, малозабезпечені отримують подарунки до свят, також подарунки отримують породіллі.

В цьому контексті на засіданні спалахнув міні-конфлікт: депутати дали "останнє китайське попередження" чиновникам, аби на подарунках, які фінансуються по міських програмах за кошти броварчан-платників податків, не були записів на кшталт "Від Ігоря Сапожка" або "З турботою про кожного. Ігор Сапожко". _"Давно треба припинити цей піар за бюджетні кошти!"_ - заявили депутати.

[![byudzhetni-sluhannya-vykonkom-2](https://mpz.brovary.org/wp-content/uploads/2016/11/byudzhetni-sluhannya-vykonkom-2.jpg)](https://mpz.brovary.org/wp-content/uploads/2016/11/byudzhetni-sluhannya-vykonkom-2.jpg)

Фінансова підтримка спортивних споруд передбачає утримання басейну "Купава": на 2017 рік басейну потрібно **5,4 млн** на ЗП та комунальні (майже як і минулого року, зазначив директор басейну **Сергій Бреус**), а також **4,3 млн** на систему автоматичного хронометражу для змагань. _"Останнє - це моя мрія,_ - зазначив пан Бреус, - _повинно ж у місті щось розвиватися. У нас басейн олімпійського резерву, ми могли би приймати у себе змагання, проводити  масштабні заходи, отримувати за це кошти, поступово ми би окупили цю систему"_.

На питання _"А чи не може басейн впровадити знижки для броварчан, а з інших відвідувачів брати повну ціну, адже кошти на утримання басейну здебільшого йдуть з міського бюджету?"_ Сергій Бреус відреагував негативно, мовляв, беремо кількістю відвідувачів, до нас їздять зі столиці, а за кордоном відвідування басейнів взагалі буває безкоштовним. Також він нагадав, що басейн сам заробляє, щонайменше половину потрібних коштів (2016 рік: 3,5 млн - басейн, 4 млн - міський бюджет).

[![byudzhetni-sluhannya-vykonkom-3](https://mpz.brovary.org/wp-content/uploads/2016/11/byudzhetni-sluhannya-vykonkom-3.jpg)](https://mpz.brovary.org/wp-content/uploads/2016/11/byudzhetni-sluhannya-vykonkom-3.jpg)

Також у бюджет розвитку пропонується закласти **1,68 млн грн** на підтримку КП ОРЦ, а із загального фонду віддати **176 тис грн** на фінансування спілки ветеранів-афганців (**80 тис**) та спілки ветеранів, зокрема, праці (**96 тис**). _"Афганців налічується по місту 308 осіб,_ - розповів **Віталій** **Івашковський**, голова Броварської міської спілки ветеранів Афганістану, - _в нашу організацію входить половина. На заробітну плату минулими роками ми не брали собі нічого, все йшло на підтримку та лікування людей"_. _"Наш контингент - це інколи люди за 90 років,_ - зазначила представниця спілки ветеранів. - _Загалом у нас налічується 15 400 осіб, самих лише первинних організацій 54"._

Потреби броварського радіомовлення на 2017 рік - **177 тис грн**. _"У штаті в нас 4 одиниці, маємо 2,5-3 тис радіоточок, обслуговуємо здебільшого людей поважного віку, ветеранів, виходимо в ефір раз на день,_ - звітувалася **Наталія Кривобок**, директорка Броварської редакції міськрайонного радіомовлення. - _В цьому році заробили 3 тис грн, в тому числі рекламою"._

[![byudzhetni-sluhannya-vykonkom-4](https://mpz.brovary.org/wp-content/uploads/2016/11/byudzhetni-sluhannya-vykonkom-4.jpg)](https://mpz.brovary.org/wp-content/uploads/2016/11/byudzhetni-sluhannya-vykonkom-4.jpg)

Інші видатки (**1,16 млн грн**) включали в себе, зокрема, фінансування ГФ "Правопорядок", ГФ "Руєвит" та ГО "Авангард АТО Броварії". **Юрій Скотніков**, депутат міськради і голова ГФ "Правопорядок", заявив про резерв коштів на його організацію у сумі **1 млн грн** (детальніше див. другу і третю таблиці), зокрема на придбання авто (**150 тис**), резиностріли (**300 тис**), на тренування (**100 тис**) тощо. Присутній депутат **Сергій Батюк** заперечив, що витрати завищені та поставив під сумнів роботу громадського формування. _"Ми два роки працювали без жодної копійки,_ - відповідав Юрій Скотніков. - _Треба щось робити з охороною порядку в місті, бо поліція зараз - це просто статисти. Наше ГФ налічує наразі 29 осіб, невдовзі до нас приєднується ще 43 члени з 5-го батальону тероборони, ми хочемо працювати реально, для цього потрібні кошти"._

У той же час ["Руєвит"](https://mpz.brovary.org/gf-ruyevyt-za-poryadok-u-misti-ta-rajoni-shhob-vlada-ne-krala-ta-davala-zhyty-lyudyam/) просив близько **295 тис грн**, а "Авангард" (голова - **Ігор Муратов**) - **119,5 тис грн**. _"Ми патрулюємо кожну ПТ, СБ, НД - 1 авто, 1-2 наших хлопців та 1-2 поліцейських, або спецпризначенців, або [нацгвардійців](https://mpz.brovary.org/shhonochi-u-vyhidni-spilni-patruli-politsiyi-ta-natsgvardiyi-ohoronyatymut-brovary-foto/),_ - повідомив **Володимир Жадан**, голова ГФ "Руєвит". - _Організація налічує 65 осіб, плюс ще може бути чоловік 20"._

_Бюджетний запит виконкому на 2017 рік:_

\[table\]

| 2017 рік |  |  |  |  |  |  |  |  |  |  |  |  |
| --- | --- | --- | --- | --- | --- | --- | --- | --- | --- | --- | --- | --- |
| КВК   КФК | Назва головного розпорядника коштів та КФК | ВИДАТКИ    ЗАГАЛЬНОГО    ФОНДУ |  |  |  |  |  |  |   ВИДАТКИ    СПЕЦІАЛЬНОГО    ФОНДУ |  |  | Р А З О М |
| Всього: | з них: |  |  |  |  |  | Всього: |         з      н и х  : |  |
| оплата праці | нарахування на заробітну плату | стипендія + допомога дітям сиротам | харчування | комунальні послуги та енергоносії | інші | бюджет розвитку | цф |
| 01 | Міська рада | 4 500,0 | 0,0 | 0,0 | 0,0 | 0,0 | 0,0 | 4 500,0 | 19,5 | 19,5 | 0,0 | 4 519,5 |
| 160101 | Проведення заходів із землеустрою | 0,0 |  |  |  |  |  |  | 19,5 | 19,5 |  | 19,5 |
| 250404 | Громадський бюджет | 4 500,0 |  |  |  |  |  | 4 500,0 | 0,0 |  |  | 4 500,0 |
| 03 | Виконком Броварської міської ради | 82 713,2 | 30 625,2 | 6 737,5 | 0,0 | 0,0 | 4 083,4 | 41 267,1 | 8 232,4 | 8 232,40 | 0,0 | 90 945,6 |
| 010116 | Органи місцевого самоврядування | 18 298,3 | 13 302,5 | 2 926,6 |  |  | 652,1 | 1 417,1 | 213,0 | 213,0 |  | 18 511,3 |
| 080800 | Центр первинної медико-санітарної допомоги, в т.ч.: | 54 452,7 | 14 114,8 | 3 105,2 |  | 0,0 | 817,4 | 36 415,3 | 1 535,5 | 1 535,5 |  | 55 988,2 |
|  | субвенція з ДБ | 0,0 |  |  |  |  |  |  | 0,0 |  |  | 0,0 |
|  | бюджет міста | 54 452,7 | 14 114,8 | 3 105,2 |  |  | 817,4 | 36 415,3 | 1 535,5 | 1 535,5 |  | 55 988,2 |
| 090412 | Інші видатки на соціальний захист населення | 176,0 |  |  |  |  |  | 176,0 | 0,0 |  |  | 176,0 |
| 091101 | Утримання центрів соціальних служб для сім'ї, дітей та молоді | 1 306,4 | 837,4 | 184,2 |  |  | 93,2 | 191,6 | 0,0 |  |  | 1 306,4 |
| 091102 | Програми і заходи центрів соціальних служб для сім'ї, дітей та молоді | 1 373,9 |  |  |  |  |  | 1 373,9 | 0,0 |  |  | 1 373,9 |
| 091209 | Фінансова підтримка громадських організацій інвалідів і ветеранів | 176,0 |  |  |  |  |  | 176,0 | 0,0 |  |  | 176,0 |
| 120100 | Телебачення і радіомовлення | 355,0 | 0,0 | 0,0 | 0,0 | 0,0 | 0,0 | 355,0 | 0,0 |  |  | 355,0 |
|  | субвенція з РБ | 177,5 |  |  |  |  |  | 177,5 |  |  |  | 177,5 |
|  | бюджет міста | 177,5 |  |  |  |  |  | 177,5 |  |  |  | 177,5 |
| 130110 | Фінансова підтримка спортивних споруд | 5 412,7 | 2 370,5 | 521,5 |  |  | 2 520,7 |  | 4 300,0 | 4 300,0 |  | 9 712,7 |
| 180409 | Внески органів влади Автономної Республіки Крим та органів місцевого самоврядування у статутні фонди суб'єктів підприємницької діяльності | 0,0 |  |  |  |  |  |  | 1 683,9 | 1 683,90 |  | 1 683,9 |
| 250404 | Інші видатки | 1 162,2 |  |  |  |  |  | 1 162,2 | 500,0 | 500,0 |  | 1 662,2 |

\[/table\]

_Бюджет розвитку на 2017 рік (грн):_

\[table\]

|  |  | Назва головного розпорядника коштів | Запит на 2017 рік |  |
| --- | --- | --- | --- | --- |
|  |  |  |  |  |
|  Об'єкт |  |  |  |  |
|  |  | Виконавчий комітет | 8 232 400,00 |  |
|  |  |  |  |  |
| 10116 | 3110 | Органи місцевого самоврядування | 213 000,00 |  |
|  |  | Ламінатор | 6 000,00 |  |
|  |  | Комп!ютер + програмне забезпечення - 13 од. | 91 000,00 |  |
|  |  | Маршрутизатор (шлюз) | 6 000,00 |  |
|  |  | Пилосмок промисловий | 7 000,00 |  |
|  |  | Копіювальний апарат | 20 000,00 |  |
|  |  | Кондиціонер на 40 кв. м. | 15 000,00 |  |
|  |  | Кодниціонер на 100 кв. м. | 35 000,00 |  |
|  |  | Монітор для ел черги ЦНАП | 15 000,00 |  |
|  |  | Системний блок - 2 од. | 18 000,00 |  |
|  |  |  |  |  |
| 80800 |  | Центр первинної медичної  допомоги | 1 535 500,00 |  |
|  | 3110 |  | 1 535 500,00 |  |
|  |  | Придбання 1-го автомрбіля для відділення невідкладної допомоги | 700 000,00 |  |
|  |  | Медичне обладнання | 300 000,00 |  |
|  |  | Програма "Інформатизація медичних закладів м. Бровари на базі медичної інформаційної системи" | 535 500,00 |  |
|  |  |  |  |  |
| 130110 | 3110 | Плавальний басейн Купава | 4 300 000,00 |  |
|  |  | Система автоматичного хронометражу для змагань | 4 300 000,00 |  |
|  |  |  |  |  |
| 180409 | 3210 | Поповнення статутного фонду КП Оздоровчо-реабілітаційний центр | 1 683 900,00 |  |
|  |  |  |  |  |
| 250404 | 3210 | Громадське формування Правопорядок | 500 000,00 |  |
|  |  | Автомобіль | 150 000,00 |  |
|  |  | Технічне забезпечення, засоби зв"язку, відеокамери, спец. засоби | 50 000,00 |  |
|  |  | Резиностріли | 300 000,00 |  |

\[/table\]

<iframe src="https://docs.google.com/spreadsheets/d/1WnKNGGBz7A35E75Y__B_jkEGmzoxguoCIumTKtwJI6U/pubhtml?widget=true&amp;headers=false" width="800" height="600"></iframe>

[Нагадаємо](https://mpz.brovary.org/grafik-byudzhetnyh-sluhan-u-miskradi-na-tsej-tyzhden/), завтра, **17 листопада, о 15:00** відбудуться бюджетні слухання по відділу культури.

**Фото - "Маєш право знати"**
