---
title: "Броварську освіту взято під громадський контроль: активісти та батьки створили Громадську раду"
date: 2015-05-20
author: 
  username: "tatuuum"
  display_name: "Тетяна Панкратьєва"
categories: 
  - "hromada"
tags: 
  - "asotsiatsiya-batkiv"
  - "batkivski-komiteti"
  - "brovary"
  - "brovarskiy-narodniy-kontrol"
  - "vibir-redaktsiyi"
  - "gromadska-rada-pri-upravlinni-osviti"
  - "novini"
  - "upravlinnya-osviti"
---

**[![громадська рада управління освіти (11)](https://mpz.brovary.org/wp-content/uploads/2015/05/gromadska-rada-upravlinnya-osviti-11.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-11.jpg)Броварські активісти та голови батьківських комітетів вирішили взяти сферу освіти нашого міста  під громадський контроль. Для цього нещодавно утворили** [**Громадську раду при управлінні освіти Броварської міської ради**](https://mpz.brovary.org/pri-upravlinni-osviti-brovarskoyi-miskoyi-radi-stvoryuyut-gromadsku-radu/)**. На установчих зборах, що відбулися 12 травня, до складу ради ввійшло 8 осіб, однак набір бажаючих пильнувати за роботою закладів освіти та чиновниками, триває. Також активісти визначилася з датою першого засідання Громадської ради - домовились зібратись 26 травня (вівторок) о 14:00, щоб затвердити Положення, обрати голову ради та окреслити напрямки роботи.**

За місяць, відведений для подачі заяв, до участі у роботі Громадської ради при управління освіти надійшло 9 звернень: три від представників громадських організацій та шість від голів батьківських комітетів броварських садочків та шкіл, ще дві заяви з’явилися на установчих зборах. Не всі документи було оформлено належним чином, тож на зборах прийняли у склад новоствореної ради не всіх бажаючих, проте коли неточності будуть виправлені, Громадська рада планує долучити їх до своєї роботи. Крім того, заяви продовжують приймати і надалі, тож охочих приєднатися до справи громадського контролю та вдосконалення роботи броварських закладів освіти просять реєструвати свої заяви в управлінні освіти (вул. Гагаріна, 18, 4-й поверх). Деталі за телефоном: **(063) 168-93-00**.

> До заяви голова батьківського комітету повинен додати: - протокол загальних зборів про його делегування, посвідчене печаткою навчального закладу - свою біографічну довідку - копію паспорту

[![громадська рада управління освіти (17)](https://mpz.brovary.org/wp-content/uploads/2015/05/gromadska-rada-upravlinnya-osviti-17.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-17.jpg)

На установчих зборах були присутні представники ЗОШ №5 (голова Піклувальної ради 5-ї школи Людмила Кулініч та одна з «активних» мам), ЗОШ №7 та ЗОШ №1, представники садочків «Сонечко», «Теремок», «Катюша» та «Золотий ключик». Також був делегат від футбольного клубу «Каскад».

[![громадська рада управління освіти (2)](https://mpz.brovary.org/wp-content/uploads/2015/05/gromadska-rada-upravlinnya-osviti-2.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-2.jpg)

[![громадська рада управління освіти (6)](https://mpz.brovary.org/wp-content/uploads/2015/05/gromadska-rada-upravlinnya-osviti-6.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-6.jpg)

[![громадська рада управління освіти (18)](https://mpz.brovary.org/wp-content/uploads/2015/05/gromadska-rada-upravlinnya-osviti-18.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-18.jpg)

Від громадських організацій були: **Ігор Романенко**, голова [«Асоціації батьків міста Бровари»](https://www.facebook.com/groups/607262956074041/?fref=ts), **Руслан Яремчук**, **Надія Лещик** та **Ганна Хмуренко**, представники [«Броварського народного контролю»](http://nk.mybrovary.com/). Від управління освіти – Спичак Марія Дмитрівна (головний спеціаліст відділу загальної, середньої, професійно-технічної та вищої освіти). Начальник управління освіти пан Онищенко захід не відвідав – «був зайнятий на виконкомі», як пояснила Марія Дмитрівна.

\[caption id="attachment\_37767" align="aligncenter" width="600"\][![громадська рада управління освіти (7)](https://mpz.brovary.org/wp-content/uploads/2015/05/gromadska-rada-upravlinnya-osviti-7.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-7.jpg) "Народний контроль": Ганна Хмуренко, Надія Лещик, Руслан Яремчук\[/caption\]

\[caption id="attachment\_37765" align="aligncenter" width="600"\][![громадська рада управління освіти (5)](https://mpz.brovary.org/wp-content/uploads/2015/05/gromadska-rada-upravlinnya-osviti-5.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-5.jpg) Спичак Марія Дмитрівна, головний спеціаліст управління освіти\[/caption\]

Перша - офіційна - частина зборів була присвячена протокольним питанням: обрання голови (Ігор Романенко) та секретаря засідання (Надія Лещик), визначення граничної чисельності складу ради, дати наступного засідання тощо. Обрали також новий склад ради: до нього увійшли майже всі зареєстровані присутні, у кого були в порядку документи, таким чином новий склад Громадської ради досяг 8 осіб.

Щодо кількості, то мінімальна чисельність Громадської ради була визначена на рівні 7 осіб, а максимальна наразі не визначена. Як повідомила пані Спичак, у Броварах є 17 дошкільних закладів, 10 загальноосвітніх, 3 позашкільних та один вищий приватний навчальний заклад, а також ряд громадських організацій, які висловили своє бажання вступити до ради. Тож загалом нарахували близько 40 можливих учасників.

Також рада розробила проект Положення, яким буде керуватися у своїй діяльності. Планується, що всі члени ради ознайомляться з проектом, внесуть за бажанням правки – і Положення буде затверджено на наступних зборах. На них же планується обрати Голову та секретаря ради, визначитися з напрямками діяльності та комітетами (наприклад, комітет по дошкільній освіті, комітет по загальноосвітній освіті тощо).

Збори ради планується робити не рідше, ніж раз у квартал, а найімовірніше - раз на місяць.

[![громадська рада управління освіти (16)](https://mpz.brovary.org/wp-content/uploads/2015/05/gromadska-rada-upravlinnya-osviti-16.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-16.jpg)

\[caption id="attachment\_37761" align="aligncenter" width="600"\][![громадська рада управління освіти (1)](https://mpz.brovary.org/wp-content/uploads/2015/05/gromadska-rada-upravlinnya-osviti-1.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-1.jpg) Спичак М.Д. та Ігор Романенко\[/caption\]

[![громадська рада управління освіти (4)](https://mpz.brovary.org/wp-content/uploads/2015/05/gromadska-rada-upravlinnya-osviti-4.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-4.jpg)

Друга ж частина зборів відбувалася після слів «ну що, все?» і протікала у формі вільної бесіди, протягом якої усі присутні ділилися наболілим. А «наболіле» здебільшого стосувалося коштів, ремонтів, забезпечення шкіл та садочків та контролю над цими процесами. Миючі, білизна, холодильники, грибок на стінах – всі ці побутові питання займали присутніх ще близько півгодини. _«Зрозумійте, грошей на все не вистачає, а якщо немає грошей в державному бюджету - то немає і в місцевому,_ - пояснювала Марія Дмитрівна. - _Робимо, що можемо»_. _«Батьків не допускають до вирішення проблем,_ - обурювалися батьки-активісти. - _Кошти здав – і до побачення»_.

[![громадська рада управління освіти (15)](https://mpz.brovary.org/wp-content/uploads/2015/05/gromadska-rada-upravlinnya-osviti-15.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-15.jpg)

[![громадська рада управління освіти (9)](https://mpz.brovary.org/wp-content/uploads/2015/05/gromadska-rada-upravlinnya-osviti-9.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-9.jpg)

[![громадська рада управління освіти (10)](https://mpz.brovary.org/wp-content/uploads/2015/05/gromadska-rada-upravlinnya-osviti-10.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-10.jpg)

Мета створення Громадської ради полягає в тому, що громадськість (представники громадських організацій та члени батьківських комітетів шкіл та садочків) не буде залишена осторонь процесів, насамперед розподілу бюджетних коштів, а буде брати в цьому безпосередню участь. Орган планується як консультативний, колегіально-дорадчий: представники ради зможуть вносити свої пропозиції до формування місцевого бюджету, звертати увагу чиновників на те, які статті витрат, на їх думку, є доцільними і необхідними.

_«Люди не знають, які в них є важелі впливу на формування місцевого бюджету, на розподіл коштів,_ - каже Людмила Кулініч. - _Якщо всі будуть знати свої права, ситуацію можна змінити. Ми будемо просити виділити кошти не на доріжки в парку, а на, скажімо, утеплення шкіл. Бо подивіться, що відбувається: організуються дитячі майданчики, ремонтуються стадіони, а ніхто не думає про те, що якщо зима буде холодною, то замість нормального навчального процесу ми будемо разом з дітьми гуляти по цих відремонтованих доріжках._ _Ми повинні бути присутні на засіданнях і казати: ви нераціонально витрачаєте бюджетні кошти»_.

\[caption id="attachment\_37782" align="aligncenter" width="600"\][![громадська рада управління освіти (19) кулініч](https://mpz.brovary.org/wp-content/uploads/2015/05/DSC_8809.jpg)](https://mpz.brovary.org/wp-content/uploads/2015/05/DSC_8809.jpg) Людмила Кулініч (ЗОШ №5)\[/caption\]

Громадська рада зможе надавати свої пропозиції щодо ремонтів у школах чи ДНЗ. _«__Директори бояться розповідати проблеми закладів управлінню освіти, -_ додала пані Кулініч. _- Хотілося б, щоб директори перестали боятися»._

[![громадська рада управління освіти (14)](https://mpz.brovary.org/wp-content/uploads/2015/05/gromadska-rada-upravlinnya-osviti-14.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-14.jpg)

_«Розподіл коштів на цей рік ми вже контролювати не зможемо,_  - констатував Ігор Романенко, - _лише на наступний. На цей рік кошти вже виділені, ремонти вже ведуться. Але от проблема: технічного нагляду немає. Є пропозиція: взяти людину, яка має відповідну освіту, компетенцію, сертифікат, нехай здійснює такий нагляд»_. Присутні жваво обговорювали це питання, але так і не дійшли згоди: долучати спеціаліста на громадських засадах або він повинен бути у складі управління освіти.

І так у присутніх виникала тема за темою. Наприклад, була оголошена необхідність створення спеціального грошового рахунку, так званого «НЗ», для авральних ремонтів: згорів насос або холодильник - ремонтувати невідкладно потрібно, а де взяти кошти? Зрештою, до всіх питань, які були озвучені, активісти обіцяли повернутися на наступних зборах.

> Наступне засідання Громадської ради відбудеться **26 травня о 14:00** за адресою: вул.Гагаріна, 18, 3-й поверх, актова зала.

\[caption id="attachment\_37768" align="aligncenter" width="600"\][![громадська рада управління освіти (8)](https://mpz.brovary.org/wp-content/uploads/2015/05/gromadska-rada-upravlinnya-osviti-8.jpg)](https://mpz.brovary.org/wp-content/uploads/2015/05/gromadska-rada-upravlinnya-osviti-8.jpg) "Квіти життя" радіють життю і не підозрюють, які важливі проблеми вирішують їх батьки\[/caption\]

**Фото - [Микола Кожемяко](http://fotokray.com.ua/)**
