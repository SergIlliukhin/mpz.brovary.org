---
title: "Держархбудінспекція зупинила самочинне будівництво Романа Багмута у Броварах"
date: 2015-11-24
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "budivnitstvo"
  - "dabi"
  - "novini"
---

**Департамент Держархбудінспекції у Київській області [повідомляє](https://www.dabi.gov.ua/index.php/pres-sluzhba/novini/1579-u-brovarakh-dabi-zupinila-samochinne-budivnitstvo), що зупинив виконання самочинних будівельних робіт у м. Бровари по вул. Василя Симоненка, 41. Саме за цією адресою [проводив будівництво](https://mpz.brovary.org/roman-bagmut-nezakonno-buduye-bagatopoverhivku-v-pryvatnomu-sektori-susidy-shokovani/) Роман Багмут, на якого скаржилися сусіди.**

На підставі звернення виконавчого комітету Броварської міської ради та колективного звернення жителів м. Бровари ДАБІ здійснила позапланову перевірку на вказаному об’єкті та виявила, що замовник будівництва влаштував збірний стрічковий монолітний залізобетонний фундамент без отримання документа, що надає право на виконання будівельних робіт.

Інспекція надала припис про зупинення виконання будробіт. На даний час вживаються заходи щодо притягнення порушника до встановленої законодавством відповідальності, інформує ДАБІ.
