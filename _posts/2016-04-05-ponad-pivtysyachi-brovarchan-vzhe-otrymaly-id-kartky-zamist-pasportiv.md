---
title: "Понад півтисячі броварчан вже отримали ID-картки замість паспортів"
date: 2016-04-05
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "id-kartka"
  - "brovary"
  - "vibir-redaktsiyi"
  - "migratsijna-sluzhba"
  - "novini"
  - "pasport"
  - "pasportniy-stil"
coverImage: "wp-content/uploads/2016/04/ID-1024x765.jpg"
---

**Відділення управління державної міграційної служби у Броварах уже видало близько 500 паспортів нового зразка – у вигляді пластикових** **ID****\-карток. Відомство отримує дуже багато звернень від громадян на одержання закордонних паспортів. Про це під час учорашньої оперативної наради в міського голови [повідомила] https://youtu.be/L471nf-8wyQ?t=7m42s  очільниця броварського паспортного столу Лідія Петрик.**

Як зазначила керівниця місцевого відділення, лише за останні три місяці її установа сфотографувала 5,5 тис. громадян на отримання закордонних паспортів. Окрім того, установа вже видала 500 паспортів нового зразка – пластикових ID-карток.

Очільниця паспортного столу пожалілася, що звернень від громадян надходить дуже багато. При чому, близько 40% із них – від немісцевих.  Серед них переважна більшість – внутрішні переселенці. Також немало звертаються кияни, мешканці Сумщини, Полтавщини тощо.

<iframe width="560" height="315" src="https://www.youtube.com/embed/L471nf-8wyQ" frameborder="0" allowfullscreen></iframe>

Водночас, Лідія Петрик зауважує, що існує також багато звернень від громадян, які хочуть отримати паспорт у вигляді старого зразка. Однак, 16-річним в установі відмовляють, оскільки паспортний стіл не має права видавати їм «книжечку». А от старші громадяни поки що можуть одержати такий документ, а не пластикову ID-картку.
