---
title: "У Броварах біля супермаркета затримали п'яного чоловіка з двома гранатометами"
date: 2015-07-24
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "alkogol"
  - "brovary"
  - "granatomet"
  - "dso"
  - "zbroya"
  - "novini"
---

**Броварські бійці ДСО затримали біля одного з міських супермаркетів чоловіка з двома гранатометами. Чоловік перебував у нетверезому стані та погрожував зброєю оточуючим. Про це [повідомляє](http://www.mvs.gov.ua/mvs/control/kyivska/uk/publish/article/167697) Управління держохорони на офіційному сайті ГУ МВС в Київській області.**

Зокрема. у повідомленні сказано:

> Днями до чергової частини Броварського відділення міліції надійшло повідомлення  про те що на одній з вулиць міста невідомий чоловік зі зброєю в руках погрожував її застосуванням.
> 
> На виклик прибув наряд групи затримання Державної служби охорони. На вході до міського супермаркету вони побачили нетверезого чоловіка, який тримав у руках пристрій схожий на гранатомет «РПГ-18» і направляв у бік перехожих людей, погрожуючи його застосувати.  Ще один гранатомет «РПГ-22» у невідомого знаходився на ремені за спиною.
> 
> \[caption id="attachment\_42924" align="aligncenter" width="541"\][![12-big](https://mpz.brovary.org/wp-content/uploads/2015/07/12-big.jpg)](https://mpz.brovary.org/wp-content/uploads/2015/07/12-big.jpg) РПГ (реактивна протитанкова гранта)\[/caption\]
> 
> Дотримуючись правил особистої безпеки міліціонери охорони  затримали правопорушника. Ним виявився  40-річний місцевий мешканець. На вимогу працівників міліції віддати гранатомети, чоловік не реагував, та завдяки професіональним навичкам працівники міліції вилучили у нього зброю.
> 
> На місце події прибула слідчо-оперативна група Броварської міліції. Вилучену зброю передано до наукового експертно–криміналістичногоуправління Київської області.
> 
> За даним фактом слідчим відділом Броварського міськвідділу міліції відкрито кримінальне провадження за ч.1 ст. 263 (носіння, зберігання, придбання, передача чи збут вогнепальної зброї (крім гладкоствольної мисливської), бойових припасів, вибухових речовин або вибухових пристроїв без передбаченого законом дозволу) Кримінального кодексу України, санкція якої передбачає покарання у вигляді позбавленням волі на строк від трьох до семи років. Досудове слідство триває.

**Фото з Інтернету**
