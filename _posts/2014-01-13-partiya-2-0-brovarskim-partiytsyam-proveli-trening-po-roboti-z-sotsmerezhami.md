---
title: "Партія 2.0: броварським партійцям провели тренінг по роботі в соцмережах"
date: 2014-01-13
categories: 
  - "kolonka-avtora"
tags: 
  - "sotsialni-merezhi"
  - "trening"
---

**[![social-media-relevancy](https://mpz.brovary.org/wp-content/uploads/2014/01/social-media-relevancy.png)](https://mpz.brovary.org/wp-content/uploads/2014/01/social-media-relevancy.png)Цими вихідними активісти броварського УДАРу взяли участь в тренінгу по роботі в соціальних мережах та використання цифрових комунікаційних платформ.  За два дні близько тридцяти найактивніших місцевих «ударівців» поглибили свої знання у використанні нових медіа-інструментів в контексті партійної роботи.**

_«Проведення такого заходу для нашого партактиву ми планували вже давно, утім події навколо Євромайдану останнім часом вимагали усі наші ресурси направити на Київ. Водночас ми розуміли, що кожен день нашої відсутності в соціальних мережах – це втрачені можливості, тому 11 і 12 січня в нашому офісі зібрались активісти броварського УДАРу, яким було проведено спеціальний тренінг щодо тонкощів роботи в соціальних медіа та з комунікаційними ресурсами Google»_, - розповів лідер БМО УДАР **Роман Сімутін.**

<iframe src="//www.youtube.com/embed/Gcgdt4K7gb4" height="360" width="640" allowfullscreen frameborder="0"></iframe>

Метою такого тренінгу було більше залучення активістів партії до ведення агітаційної діяльності в нових медіа, адже саме Інтернет та соціальні мережі зокрема – це одне з небагатьох середовищ, які сьогодні перебувають поза контролем української влади. _«Це наша сфера впливу, наша територія свободи, яку ми мусимо використовувати для ведення своєї інформаційної та агітаційної діяльності, для двостороннього спілкування з броварчанами, нашими наявними і потенційними виборцями. Крім того, соціальні мережі – це найзручніший інструмент для мобілізації людей на політичні акції та для координації наших зусиль: приклад Євромайдану продемонстрував це найбільш яскраво»_, - вважає організатор тренінгу **Андрій Качор.**

_«Нашим пріоритетним завданням є навчити партійний актив користуватися усіма сучасними цифровими комунікаційними інструментами – це має значно підсилити ефективність нашої роботи, зекономити безліч часу для координації нашої діяльності, зробити наш осередок ще більш мобільним та краще організованим. Партія УДАР ставить за мету модернізувати Україну, спонукати до цього наших співгромадян, але розпочати ми маємо із себе»_, - переконаний Качор.

Після навчання свого партійного активу, броварський УДАР планує проведення низки відкритих міні-кемпів (коротких тренінгів у форматі «НЕконференції») щодо ефективного використання соціальних медіа для громадсько-політичної діяльності, в яких зможуть взяти участь всі охочі броварчани. Метою броварського УДАРу є підвищення рівня інтернет-освіти броварчан та «цифрова мобілізація» місцевих активістів напередодні виборів 2015-го року.
