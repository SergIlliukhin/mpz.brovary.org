---
title: "Вплив влади на ЗМІ в Броварах перевершив сталінські часи – статистика"
date: 2012-05-14
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "zolotarov"
  - "kachor"
  - "kod"
  - "novini"
  - "pidkup-vibortsiv"
  - "pres-konferentsiya"
  - "rizanenko"
  - "unian"
  - "fedorenko"
---

[![](https://mpz.brovary.org/wp-content/uploads/2012/05/IMG_03631.jpg "прес-конференція")](https://mpz.brovary.org/wp-content/uploads/2012/05/IMG_03631.jpg)Під час прес-конференції в УНІАН 14 травня громадські активісти Броварів оприлюднили нові схеми брудних передвиборчих технологій влади напередодні парламентських перегонів.

Сьогодні місто Бровари влада перетворює на полігон для відпрацювання нових «чорних» передвиборчих технологій за прикладом Мукачева зразка 2004 року. Таку думку висловив політолог **Євген Золотарьов** під час прес конференції «Чорні технології на майбутніх виборах: регіональний зріз – Київщина», що відбулась 14 травня в інформаційні агенції УНІАН. __«___Тоді_ _Мукачеве_ _стало_ _сумнозвісним_ _символом_ _застосування_ _владою_ _чорних_ _технологій_ _та_ _фальшувань._ _Сьогодні_ _історія_ _повторюється:_ _Обухів та_ _ситуація_  _у_ _Броварах. За півроку до виборів в Броварах [б’ють опозиційних депутатів](https://mpz.brovary.org/pobito-opozitsiynogo-deputata-brovar/) та [тиснуть на журналістів](https://mpz.brovary.org/vorogi-vilnoyi-presi-v-brovarah/), фальсифікують опозиційні видання та перетворюють комунальні ЗМІ в інструмент піару Партії регіонів за бюджетний кошт_»_._

[![](https://mpz.brovary.org/wp-content/uploads/2012/05/IMG_03751.jpg "Євген Золотарьов")](https://mpz.brovary.org/wp-content/uploads/2012/05/IMG_03751.jpg)

_«Бровари також ілюструють кадрову кризу партії влади, коли вже закінчилися охоронці та секретарки, і на вибори йдуть масажисти перших осіб»_ - зазначив Золотарьов, маючи на увазі вірогідного кандидата в парламент по броварському виборчому округу Сергія Федоренка.

**Різаненко: "В часи культу особи партійні вожді не дозволяли собі стільки реклами, як Партія регіонів в Броварах сьогодні".**

Інший учасник прес-конференції, міський депутат **Павло Різаненко** звернув увагу преси на безпрецедентну кількість згадувань потенційного кандидата від влади в провладних газетах. _«__Прізвище голови міського осередку ПР в деяких випусках згадується частіше ніж назва міста – 11 разів. Його підлеглий партієць, рядовий член Партії регіонів і за сумісництвом міський голова згадується у 2 рази рідше, всього 5-6 разів на газету»_ \- повідомив Різаненко, демонструючи останні номери газети «Броварська панорама». _«Броварщина ніколи [не знала такого марнославства](https://mpz.brovary.org/brovari-stolitsya-chornogo-piaru/). Я можу це говорити відповідально, адже _з групою ентузіастів_ ми зробили електронний архів комунальних броварських газет з 1947 по 1953 рік. Так от були роки, коли в газетах жодного разу не згадувалося ім’я першого секретаря райкому чи міському партії. Керівники тодішньої партії влади в період сталінізму й культу особи на офіційному рівні й то були скромнішими за нинішніх керівників міста»_ - наголосив міський депутат.

[![](https://mpz.brovary.org/wp-content/uploads/2012/05/IMG_0296.jpg "Павло Різаненко")](https://mpz.brovary.org/wp-content/uploads/2012/05/IMG_0296.jpg)

Натомість проти опозиційних політиків розгорнута масштабна інформаційна кампанія з дискредитації в комунальних ЗМІ.

_«На _«_почесному_»_ третьому місці_»_ в рейтингу згадуваності в комунальниз ЗМІ знаходиться мій клон-двійник Павло Різанко, який згадується в кожному номері газети. Дивні збіги між Павлом Різаненком та "Павлом Різанко" не обмежуються ім’ям та прізвищем: Павло Різанко як і я народився на брвоарщині, вчився в США, як і я закінчив броварську школу . Але крім того він терорист, маніяк та вбивця. Роман - незвичний та екзотичний жанр для нашої комунальної преси, тому щоб заохотити броварчан до читання романів, броварська влада стала друкувати газети 30-ти тисячними накладами та доставляти їх в кожну оселю. Особливо це обурює тих броварчан, які за старою звичкою передплатили ці газети, які тепер через мене – а точніше Павла Різанка - є не тільки в кожній поштовій скринці чи підїзді, а й в кожному смітнику та пункті прийому макулатури»_ - відмітив **Різаненко.**

**Качор: "Випуск фальшивої газети ще до першого номеру справжньої - унікальний в Україні".**

Журналіст **Андрій Качор** продемонстрував присутнім ще кілька номерів місцевих газет, цього разу – фальшивих. _«В Броварах сьогодні тестують технологію «ноу-хау»:  випуск сфальшованих друкованих версій опозиційних сайтів. Варто було сайту pravo-znaty.org.ua [анонсувати випуск власної газети](https://mpz.brovary.org/zareyestrovano-gazetu-mayesh-pravo-znati-gotuyetsya-pershiy-nomer-2/), як вже за кілька тижнів містом було [розповсюджено кілька тисяч газет-фальшивок з назвою «Маєш право знати».](https://mpz.brovary.org/zareyestrovano-gazetu-mayesh-pravo-znati-gotuyetsya-pershiy-nomer-2/) Це, напевно, єдиний випадок в Україні, коли газету підробляють ще до першого виходу справжнього випуску. В газеті-підробці була опублікована неправдива інформація, котра мала на меті дискредитувати незалежних журналістів та пов’язати їх з окремими політиками»._

 [![](https://mpz.brovary.org/wp-content/uploads/2012/05/IMG_0348.jpg "Андрій Качор")](https://mpz.brovary.org/wp-content/uploads/2012/05/IMG_0348.jpg)

**Золотарьов: "Про вибори сільського голови Світильні не знають навіть мешканці села".**

Інше ноу-хау сьогодні «відкатується» в броварському районі, зокрема в селі Світильня. _«Унікальний випадок в Україні, коли в селі призначаються вибори голови сільради, про які нічого не знає не тільки опозиція, а й навіть мешканці села! Жодних повідомлень в пресі чи офіційних заяв органів влади. Ситуацію довели до абсурдною: в результаті на цих псевдовиборах балотуватимуться три кандидати від влади та стільки ж технічних провладних кандидатів. Опозиція просто не встигла виставити своїх людей, позаяк просто не знала про призначення виборів»_ - розповів Золотарьов, принагідно запросивши журналістів відвідати Світильню 27-го травня під час проведення «виборів без вибору».

 

**На Комітет Опору Диктатурі Броварщини готується рейдерська атака?**

Проте найбільш небезпечною може стати відпрацювання технології рейдерського захоплення місцевих осередків Комітету Опору Диктатурі, котра сьогодні здійснюється в Броварах. **Євген Золотарьов**, зокрема, заявив: _«Ми стурбовані наміром члена фракції Партії регіонів  Київської облради Дмитра Ратнікова стати членом Комітету Опору Диктатурі Броварщини. Інформацію про такі наміри провладного політика оприлюднено на його персональному сайті. Наміри Ратнікова не можуть бути розцінені інакше, як спроба проникнути в керівні опозиційні структури Броварщини та як одну з форм «політичного рейдерства» проти КОДу. Тому закликаємо усі демократично-налаштовані партії та громадські організації бути пильними, оскільки подібні технології висунення «фальшивих» опозиціонерів влада й Партія регіонів запроваджуватимуть  у ході виборчої кампанії 2012 року»_ .

[![](https://mpz.brovary.org/wp-content/uploads/2012/05/IMG_0257.jpg "прес-конференція в УНІАН")](https://mpz.brovary.org/wp-content/uploads/2012/05/IMG_0257.jpg)

Крім того політолог висловив переконання, що з Дмитра Ратнікова робитимуть технічного кандидата від влади по броварському виборчому округу: _«Цілком очевидно, що влада і Партія регіонів із Д.Ратнікова  «ліпитимуть» технічного опозиційного кандидата, щоб ввести в оману виборців округу.  Відомо, що Д.Ратніков потрапив до Київської облради як представник Європейської партії, але отримавши мандат, перекинувся на бік Партії регіонів і поповнив лави її фракції. До недавнього часу про це свідчив список складу фракції Партії регіонів у Київській облраді на її сайті, однак 24 квітня прізвище Д.Ратнікова зі списку фракції зникло. Однак є документ із мокрою печаткою, що засвідчує його перебування у фракції Партії регіонів Київської облради»_ \- повідомив Золотарьов.

Наприкінці заходу **Андрій Качор** зазначив, що [три роки тому в цій самій залі вже відбулась подібна прес-конфереція, на котрій звучали ті ж самі тези про Бровари.](http://old.afisha-brovary.net/project/otherformat/58-afisha-brovari-zvinuvatila-vladu-mista-v.html) Тоді міська влада лише починала застосовувати брудні інформаційні технології проти непідконтрольних їй громадських середовищ. _«Тоді, в 2009-му за цим самим столом лунали такі ж тези про можливість перетворення Броварів на Мукачево зразка 2004 року, про спроби встановлення в нашому місті тоталітарних порядків за білоруським сценарієм. Ми закликали громадськість адекватно реагувати на такі прояви, поки з Броварів остаточно не зробили заповідник інформаційного фашизму. Сьогодні, на жаль, цей сценарій починає справджуватись, і якщо ми залишатимемось байдужими і зараз, то завтра вже не буде кому про це навіть говорити»_ - підсумував Качор.
