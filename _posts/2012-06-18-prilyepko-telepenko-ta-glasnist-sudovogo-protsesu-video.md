---
title: "Прилєпко, Телепенько та гласність судового процесу (ВІДЕО)"
date: 2012-06-18
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "videozyomka"
  - "zaborona"
  - "prilyepko"
  - "sud"
  - "telepenko"
---

Про те, що [суд заборонив проводити відеозйомку](https://mpz.brovary.org/suddya-telepenko-zaboroniv-videozyomku-sudu-proti-brovarskoyi-vladi-video/ "Суддя Телепенько заборонив відеозйомку суду проти броварської влади. ВІДЕО") у залі судових засідань на МПЗ вже писали раніше. Сьогодні я ще раз прослухав аудіозапис, який здійснювався портативним аудіотехнічним засобом згідно п.8 ст.12 Кодексу адміністративного судочинства України і виокремив частину, в якій **Олександр Прилєпко** - юрист Броварської міської ради (представник відповідача) заперечує проти проведення відеозйомки.

Гласність та відкритість судового процесу регулюється ст.12 Кодексу адміністративного судочинства: \[quote style="1"\]8. Особи, присутні в залі судового засідання, можуть використовувати портативні аудіотехнічні засоби. Проведення в залі судового засідання фото- і кінозйомки, відео-, звукозапису із застосуванням стаціонарної апаратури, а також транслювання судового засідання по радіо і телебаченню допускаються на підставі ухвали суду за наявності згоди на це осіб, які беруть участь у справі, крім тих, які є суб'єктами владних повноважень\[/quote\]

**Особи, присутні в залі судового засідання, можуть використовувати портативні аудіотехнічні засоби** - отже, право осіб проводити аудіозапис засідання навіть не обговорюється. Можна. Крапка.

**Необхідна ухвала суду та згода осіб**, що беруть участь у справі для проведення: 1) фотозйомки; 2) кінозйомки; 3) відеозапису; 4) звукозапису із використанням \[highlight bg="#feffb8" color="#000000"\]стаціонарної\[/highlight\] апаратури; 5) транслювання засідання по радіо або телебаченню;

Оскільки ми хотіли проводити фотозйомку та відеозапис, ми подали відповідне клопотання про надання дозволу. А далі найцікавіше: незважаючи на те, що Прилєпко є представником органу місцевого самоврядування (який є суб'єктом владних повноважень), він заперечив проти відеозйомки. КАС чітко вказує, що **потрібна згода на це осіб, які беруть участь у справі, крім тих, які є суб’єктами владних повноважень**. Прилєпко заперечує: мовляв, він є представником суб'єкта владних повноважень, а не самим суб'єктом, тому він може заперечувати проти відеозйомки.

<iframe width="420" height="315" src="http://www.youtube.com/embed/253lgajvub8" frameborder="0" allowfullscreen></iframe>

Аргументи юриста Броварської міської ради здались судді Телепеньку достатньо переконливими, тому він виносить ухвалу: дозволу не давати. Рішення він пробубнів настільки тихо, що ніхто точно і не зрозумів, що ж там він вирішив, але він потім вже голосно пояснив: вимкнути всю фото-, відео-, та навіть \[highlight bg="#DDFF99" color="#000000"\]портативну АУДІОапаратуру\[/highlight\] (незважаючи на ст.12 КАС, яка дозволяє її використання).

<iframe width="420" height="315" src="http://www.youtube.com/embed/xpioz-z5odk" frameborder="0" allowfullscreen></iframe>

Чому юристу Прилєпку та судді Телепеньку так не хотілося, щоб громадськість знала про деталі цього судового засідання - нехай кожен вирішує сам. Для мене ж зрозуміло, що права свої потрібно знати і впевнено їх відстоювати. Право на проведення аудіозапису гарантується Кодексом адміністративного судочинства, тому я впевнений, що в ухвалі суду не йшлося ні слова про заборону аудіозапису. Отримаємо ухвалу в паперовому вигляді - матимемо нагоду в цьому переконатися!

**ОНОВЛЕНО 20.06.2012:** Як я і думав, ухвала суду жодним чином не обмежує проведення аудіозапису портативними пристроями. Суд заборонив проводити відео- та фотозйомку. А потім "під шумок" хотіли змусити нас припинити і аудіозапис. Висновок: не вірте всьому, що каже суддя, знайте свої права і перевіряйте, що ж насправді написано в ухвалі.

[![](https://mpz.brovary.org/wp-content/uploads/2012/06/uhvala.jpg "Ухвала суду")](https://mpz.brovary.org/wp-content/uploads/2012/06/uhvala.jpg)
