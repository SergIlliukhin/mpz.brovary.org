---
title: "Скажи мені хто твоя довірена особа, і я скажу хто ти"
date: 2014-10-13
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "97-okrug"
  - "andryeyev-putsova"
  - "bobko"
  - "brovary"
  - "brusenska"
  - "vibir-redaktsiyi"
  - "vibori-2014"
  - "dovireni-osobi"
  - "dozorets"
  - "kishhuk"
  - "litvinenko"
  - "logovchenko"
  - "melnik"
  - "novikova"
  - "parlamentski-vibori-2014"
  - "plaksya"
  - "poalko"
  - "rizanenko"
  - "semenyaka"
  - "feshhun"
---

**[![7ab3cf266b7404691c411939e489253f](https://mpz.brovary.org/wp-content/uploads/2014/10/7ab3cf266b7404691c411939e489253f.jpg)](https://mpz.brovary.org/wp-content/uploads/2014/10/7ab3cf266b7404691c411939e489253f.jpg)Про кандидатів в депутати багато можуть розповісти не лише їхні передвиборчі програми, агітаційна продукція чи навіть виступи перед виборцями. Досить пізнавальною може бути інформація, яку кандидати не дуже люблять розголошувати, однак яка перебуває у відкритому доступі. Наприклад – імена довірених осіб кандидатів, адже саме ці люди згідно із законом є розпорядниками виборчих фондів мажоритарників, часто представляють їх на засіданнях окружних виборчих комісіях, і рідше – під час зустрічей з виборцями.**

Аби не переобтяжувати наших читачів сотнями прізвищ, більшість з яких пересічним броварчанам нічого не скажуть, ми зосередимо увагу на фаворитах цієї передвиборчої гонки, а в цьому випадку – на довірених особах найпомітніших учасників нинішніх перегонів.

**Василь Андрєєв: член католицького ордену та мати фальсифікатора виборів**

\[caption id="attachment\_30170" align="alignleft" width="232"\][![y_1f71c90a](https://mpz.brovary.org/wp-content/uploads/2014/10/y_1f71c90a.jpg)](https://mpz.brovary.org/wp-content/uploads/2014/10/y_1f71c90a.jpg) Юлія Логовченко\[/caption\]

Заступник міського голови **Василь Андрєєв** має лише двох довірених осіб. Одна з них – **Тетяна Логовченко** – мати [сумнозвісної **Юлії Логовченко.**](http://brovary.wordpress.com/2011/09/07/%D1%80%D0%B5%D1%94%D1%81%D1%82%D1%80%D0%B0%D1%86%D1%96%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%96%D0%B2-%D1%87%D0%B0%D1%81%D1%82%D0%B8%D0%BD%D0%B0-%D1%82%D1%80%D0%B5%D1%82%D1%8F/) Нагадаємо, що пані Юлія – одна з найвідданіших учасників команди Ігоря Сапожка, була членом ТВК на броварських місцевих виборах 2010-го року, де формально представляла квоту «Батьківщини», однак по факту захищала інтереси Партії регіонів та Ігоря Сапожка, висунутого тоді регіоналами в якості кандидата на посаду міського голови. Однак вже в 2012-му під час парламентських виборів Логовченко стала членом окружкому нашого округу за квотою Партії регіонів і [неодноразово відзначилась у спробах зірвати засідання ОВК](https://mpz.brovary.org/hto-i-navishho-sabotuvav-robotu-okruzhnoyi-viborchoyi-komisiyi-u-brovarah/) та сфальсифікувати результати виборів на користь кандидата від ПР Федоренка.

<iframe src="//www.youtube.com/embed/3joGKV8wcoY" width="420" height="315" frameborder="0" allowfullscreen="allowfullscreen"></iframe>

Окремо слід зауважити, що приблизно в той же час мати Юлії – Тетяна Логовченко, яка сьогодні є довіреною особою Андрєєва – отримала від міської влади земельну ділянку розміром десять соток для будівництва житлового будинку. У лютому 2012-го цей факт викликав певний резонанс і навіть потрапив у відоме відео «STOP брехні за наші гроші», створене активістами на підтримку акції проти брехні броварської комунальної преси.

<iframe src="//www.youtube.com/embed/DfBXIVuHLE8" width="640" height="360" frameborder="0" allowfullscreen="allowfullscreen"></iframe>

_Інформація про 10 соток Логовченко з'являється на 1:20_

Прикметно, що чоловік Тетяни Логовченко – **Василь Глушко** – саме в той час був головним редактором газети Броварської міської ради «Броварська панорама». Такий ось сімейний підряд.

\[caption id="attachment\_30144" align="alignleft" width="300"\][![10726919_885750384782065_520039195_o](https://mpz.brovary.org/wp-content/uploads/2014/10/10726919_885750384782065_520039195_o.jpg)](https://mpz.brovary.org/wp-content/uploads/2014/10/10726919_885750384782065_520039195_o.jpg) Ілля Дозорець на засіданні ОВК\[/caption\]

Другою довіреною особою Андрєєва став **Ілля Дозорець:** на сайті Центрвиборчкому коротко зазначається, що Дозорець – студент. Та й у Мережі про Іллю Станіславовича досить мало інформації, відомо лише, що він – активний прихожанин броварської римо-католицької парафії, [член Ордена Паулінів та в 2011 році мав скласти монаший обіт.](http://kostel-brovary.blogspot.com/2011/10/2011.html)

Однак вже в 2014-му Ілля Дозорець значиться як [абітурієнт Київського професійно-педагогічного коледжу ім. Антона Макаренка:](http://vstup.info/2014/549/i2014i549p150726.html) Ілля мав намір навчатись на транспортному відділенні, паралельно допомагаючи «заїхати» в парламент колишньому регіоналу.

**Олег Кищук: «тітушка», колишній опонент та студентка-чиновниця**

Кандидат від «Батьківщини» **Олег Кищук**, котрий мав короткотермінову каденцію на посаді голови Броварської РДА, на цих виборах має трьох довірених осіб, двоє з яких вже більш-менш відомі в місцевому політикумі.

[![20111024121818](https://mpz.brovary.org/wp-content/uploads/2014/10/20111024121818.jpg)](https://mpz.brovary.org/wp-content/uploads/2014/10/20111024121818.jpg)Так, «довіритись» Олег Євгенович вирішив своєму однопартійцеві **Володимиру Опальку**, незмінному керівнику броварської міської організації партії «Батьківщина». І хоч з першого погляду ситуація, коли довіреною особою кандидата є голова осередку тієї ж партії виглядає цілком логічною, в нашому випадку все не так просто. Справа в тому, що Володимир Опалько ніколи не вважався лояльним до Олега Кищука і в місцевому політичному середовищу давно знали, що між цими двома фігурами є певна напруга. Кульмінаційним моментом стала ситуація, коли Кищук разом з тітушками вирішив захопити приміщення телестудії «Наше місто», де в той час працювали журналісти з Броварської Народної Ради.

<iframe src="//www.youtube.com/embed/IPFvPPgqxXo" width="420" height="315" frameborder="0" allowfullscreen="allowfullscreen"></iframe>

Того дня, коли співпраця Кищука з регіоналами стала більш, ніж очевидною, Опалько напевно припустив, що «маски скинуто» і потрібно займати чітку позиції. Відтак Володимир Опалько прямо на сходах телестудії привселюдно заявив, що звертатиметься до Київського обласного бюро партії «Батьківщина» з проханням виключити Кищука з партії за подібну підривну діяльність. Однак наразі виглядає так, що Володимир Опалько знову кардинально змінив власну позицію, адже погодився стати довіреною особою Олега Кищука.

\[caption id="attachment\_29632" align="alignleft" width="300"\][![Без імені](https://mpz.brovary.org/wp-content/uploads/2014/09/Bez-imeni.jpg)](https://mpz.brovary.org/wp-content/uploads/2014/09/Bez-imeni.jpg) Андрій Мельник\[/caption\]

Іншим «довіреним» став герой нашої нещодавньої публікації про інцидент в «Прометеї» **Андрій Мельник**. Це саме той Мельник, котрий [намагався не пустити журналістів «Маєш право знати» на агітаційний захід «Батьківщини» за участю Кищука.](https://www.youtube.com/watch?v=nIWN2SQIImw)

Наразі по цьому випадку відкрито кримінальне провадження і наше видання з нетерпінням чекає результатів роботи правоохоронців. [Під час зустрічі новопризначених керівників броварської міліції та прокуратури з громадою](https://mpz.brovary.org/noviy-prokuror-ta-ochilnik-militsiyi-rozpovili-z-chogo-rozpochnut-svoyu-diyalnist-u-brovarah/), в.о. начальника броварського міськвідділу Микола Клименко заявив, що справа розслідується досвідченою слідчою.

\[caption id="attachment\_30180" align="alignleft" width="300"\][![mgDqn8JTXTc](https://mpz.brovary.org/wp-content/uploads/2014/10/mgDqn8JTXTc.jpg)](https://mpz.brovary.org/wp-content/uploads/2014/10/mgDqn8JTXTc.jpg) Ганна Пуцова\[/caption\]

Третьою довіреною особою «батьківщинівця» стала його колишня підлегла в райдержадміністрації **Ганна Пуцова.** 23-річна Ганна – випускниця університету Драгоманова, і з тієї ж компанії, як і усі технічні кандидати Кищука, [виявлені нами в попередніх публікаціях.](https://mpz.brovary.org/molodi-ta-tehnichni-kandidati-abo-viborcha-gra-v-chapayeva-v-97-kruzi/) Зі [сторінки Пуцової Вконтакте](https://vk.com/mrs.puts) відомо, що довірена особа Кищука закінчила інститут  політології, соціології та права на кафедрі "Політологія" при університеті Михайла Драгоманова.

Там же Ганна зазначає, що працює у Броварській райдержадміністрації, однак яку займає посаду - не вказує.

**Павло Різаненко: депутати з Броварів, Березані та Світильного**

\[caption id="attachment\_30182" align="alignleft" width="300"\][![DSC_0059](https://mpz.brovary.org/wp-content/uploads/2014/10/DSC_0059.jpg)](https://mpz.brovary.org/wp-content/uploads/2014/10/DSC_0059.jpg) Юрій Плакся\[/caption\]

У народного депутата, а водночас - кандидата від Блоку Порошенка Павла Різаненка також троє довірених осіб, і всі троє - депутати різних рад. Найбільш відомим з них, безумовно, є броварський міський депутат, обраний в 2010-му році від "Фронту змін" **Юрій Плакся.** У публічній площині броварської політичної арени Плакся з'явився під час революційних подій,  коли регулярно почав брати участь в акціях протесту, організованих активістами Броварської Народної Ради.  Водночас в попередні роки протестними виступами Плакся не відрізнявся.

Так чи інакше, Плакся [став компромісною кандидатурою на посаду секретаря броварської міської ради](https://mpz.brovary.org/sapozhko-dosi-ne-napisav-zayavi-pro-vidstavku-narodna-rada-viznachilas-iz-svoyim-kandidatom-na-posadu-sekretarya-miskradi/), коли в лютому цього року постало питання відставки Ігоря Сапожка з посади міського голови. Тоді Народна Рада погодилася відкликати кандидатуру Романа Сімутіна та запропонувати депутатам Юрія Плаксю, аби розвязати політичну кризу, яка виникла тоді у Броварах. Однак регіоналівська більшість не пішла на поступки. проваливши голосування за Плаксю і залишивши секретарем міської ради регіоналку Олену Семенюк при мері-регіоналі Ігорю Сапожко. Зараз Плакся зосередив свою діяльність на роботі у волонтерських структурах, котрі допомагають броварчанам в зоні АТО.

\[caption id="attachment\_30183" align="alignleft" width="300"\][![DSC00438](https://mpz.brovary.org/wp-content/uploads/2014/10/DSC00438.jpg)](https://mpz.brovary.org/wp-content/uploads/2014/10/DSC00438.jpg) Алла Новікова\[/caption\]

Довіреною особою, якій напевно виділено зону відповідальності в Березані та Баришівці стала **Алла Новікова**, депутат Березанської міської ради.  Алла Володимирівна досить відома громадська активістка в тій частині округу, очолює "Фонд громади міста Березань". Про діяльність пані Новікової у Броварах чи районі практично нічого не відомо, досить мало інформації про цю довірену особу Павла Різаненка "знають" і пошуковики. Переважна кількість інформації стосується волонтерської діяльності Алли Володимирівни, її співпраці з різноманітними благодійними фондами в питанні опіки малозабезпечених дітей та розвитку спортивної інфраструктури.

\[caption id="attachment\_30186" align="alignleft" width="300"\][![huNJClDssZE](https://mpz.brovary.org/wp-content/uploads/2014/10/huNJClDssZE.jpg)](https://mpz.brovary.org/wp-content/uploads/2014/10/huNJClDssZE.jpg) Віталій Литвиненко з тезкою Кличком\[/caption\]

**Віталій Литвиненко** - третя і остання довірена особа Павла Різаненка, вказана на сайті Центрвиборчкому. Ливтиненка також складно назвати публічною особою, попри те, що Віталій Володимирович є депутатом Світильнянської сільської ради. Крім того на сайті ЦВК зазначається, що Віталій Литвиненко працює в ТОВ ГК "Контакт", що раніше була видавцем газети "Старий центр", а сьогодні - випускає видання "Громадський захист Київщини". Обидві газети повязують з Павлом Різаненком, а остання є "рупором" броварського УДАРу, сьогодні активно агітуючи за Різаненка.

**Олександр Фещун: «свободівська» вигнанка + «тітушкин» родич**

\[caption id="attachment\_30189" align="alignleft" width="265"\][![Image000181](https://mpz.brovary.org/wp-content/uploads/2014/10/Image000181.jpg)](https://mpz.brovary.org/wp-content/uploads/2014/10/Image000181.jpg) Ганна Брусенська\[/caption\]

«Регіональний радикал» **Олександр Фещун** на дебютних для себе виборах до парламенту обзавівся трьома довіреними особами: **Наталією Валеріївною Бобко**, **Ганною Віталієвною Брусенською** та **Сергієм Миколайовичем Миронцем.**

**Наталія Бобко** зазначається як працівниця СТОВ «Войтовське», де Фещун був директором та володів (володіє?) 5% власності. Тож виглядає так, що статус довіреної особи для пані Бобко – банальне додаткове навантаження підлеглої від начальника.

Інша справа **Ганна Брусенська.** Як відомо нашим постійним читачам, пані Брусенська – депутат Броварської міської ради, обрана за списками ВО «Свобода». Однак минулого року Брусенська [потрапила в центр скандалу,](https://mpz.brovary.org/kamo-gryadesh-miska-svoboda-spetsrozsliduvannya-intsidentu-22-serpnya/) коли прийняла бік депутатів-регіоналів та проголосувала за обмеження прав журналістів, котрі перебувають на сесіях броварської міської ради. Про історію із синхронним голосуванням свободівців та регіоналів [швидко дізнались в центральних органах партії,](https://mpz.brovary.org/u-brovarah-narodzhuyetsya-ponyattya-politichnoyi-vidpovidalnosti/) після чого Брусенську та її однопартійців в БМР було виключено з лав «Свободи». Після цього загравання Ганни Віталіївни з місцевими регіоналами стало ще більш помітним і сьогодні вилилось в публічну підтримку Фещуна: регіонала, висунутого на вибори партією Ляшка.

Третьою довіреною особою Олександра Фещуна став **Сергій Миколайович Миронець.** Це прізвище уперше стало відомим в контексті скандального візиту Миколи Азарова восени 2012-го року: тоді інший Миронець – Микола Петрович, - активно перешкоджав журналістам «Маєш право знати» висвітлювати візит тодішнього глави уряду до нашого міста.

<iframe src="//www.youtube.com/embed/wT7SeNc1I4k" width="480" height="360" frameborder="0" allowfullscreen="allowfullscreen"></iframe>

Пізніше Микола Миронець потрапив в центр всеукраїнського скандалу, коли [скинув зі сходів Броварської РДА журналіста телеканалу «Інтер» Романа Бочкалу:](http://www.telekritika.ua/news/2012-10-23/76123) журналіст прибув до Броварів саме для того, аби розібратись в ситуації, пов’язаної з приїздом до Броварів Азарова.

Після серії сюжетів на центральних телеканалах про бездіяльність правоохоронців у справі Миронця та [втручання омбудсмена Лутковської](https://mpz.brovary.org/ukrayinskiy-ombudsmen-vidkrila-provadzhennya-za-skargami-brovarskih-zhurnalistiv-ta-oglyadacha-intera/), скандального заступника голови Броварської РДА позбавили посади у Броварах та призначили очільником іншої РДА на Чернігівщині. Як не важко здогадатись з ініціалів обох Миронців, довіреною особою «радикала» Фещуна став син одіозного регіонала.

**Микола Семеняка: кандидат, який не довіряє**

"Срібний призер" минулорічних виборів цього разу немає жодної довіреної особи - про це свідчить [офіційна інформація, опублікована на сайті Центрвиборчкому.](http://www.cvk.gov.ua/pls/vnd2014/WP037?PT001F01=910&pf7331=97) Окрім того, що це викликає цілком логічне здивування, є ще питання юридичного характеру. Адже згідно із діючим виборчим законодавством, розпорядником виборчого фонду кандидата-мажоритарника може бути тільки його довірена особа. Тому відсутність жодної довіреної особи може свідчити про те, що Микола Семеняка просто немає свого виборчого фонду як кандидата. Однак засилля агітації за Семеняку, в т.ч. і досить коштовної, з використанням великої кількості біл-бордів, змушує в цьому сумніватися. В будь-якому разі, це питання - до юристів та Окружної виборчої комісія, яка, [не зважаючи на свою некомпетентність та жахливу організацію роботи,](https://mpz.brovary.org/brovarskih-komunalnikiv-zmushuyut-agituvati-za-vasilya-andryeyeva/) повинна реагувати на подібні факти.
