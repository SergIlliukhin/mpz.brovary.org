---
title: "Рух «Чесно» закликає «Батьківщину» зняти Кищука з виборів"
date: 2014-09-25
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "kishhuk"
  - "novini"
  - "okrug-97"
  - "parlamentski-vibori-2014"
  - "reyestratsiya-kandidativ"
  - "tsvk"
  - "tsentralna-viborcha-komisiya"
coverImage: "wp-content/uploads/2014/09/kishhuk1.jpg"
---

**[![kishhuk](https://mpz.brovary.org/wp-content/uploads/2014/09/kishhuk1.jpg)](https://mpz.brovary.org/wp-content/uploads/2014/09/kishhuk1.jpg)Рух ЧЕСНО зробив попередній аналіз кандидатів у  народні депутати України та закликає лідерів  політичних сил не висувати або зняти з участі у виборах тих кандидатів у народні депутати, які за даними журналістських розслідувань були причетні до корупційних справ та/або голосували за «диктаторські закони» 16 січня.**

Про це йдеться в заяві руху, [опублікованій](http://chesno.org/news/1997/) на сайті chesno.org 23 вересня. Як зазначається я в документі, активісти руху систематизували публічні дані щодо різних типів недоброчесної поведінки висуванців до наступного парламенту.

Так, за оцінкою «Чесно», ними виявлено щонайменше 78 кандидатів, котрі є фігурантами корупційних скандалів, а також 55 осіб, які були помічені в підтримці «диктаторських законів», прийнятих українським парламентом в лютому.

Зокрема, серед кандидатів, яких громадський рух називає «небезпечними», єдиним фігурантом, що балотується по нашому виборчому округу, є екс-голова Броварської РДА, скандальний депутат районної ради **Олег Кищук**, чия діяльність неодноразово ставала приводом для скандалів та провокацій проти громадських активістів та журналістів. Рух «Чесно» стосовно персони Кищука посилається на інформацію, опубліковану в ЗМІ щодо незаконної або сумнівної діяльності депутата.

> У квітні 2012 року на офіційному сайті Броварської РДА з\`явилася інформація про те, що ініціативна група громадян с. Княжичі Броварського району звинуватила Кищука Олега Євгеновича в незаконному привласнені [8 гектар землі с. Княжичі](http://www.brovary-rda.gov.ua/novini/akciaprotestuzitelivsknazici) та розміщенні на ній кінноспортивного комплексу «Княжичі». За інформацією [громадського об’єднання «Спілка власників майна та земельних ділянок реформованого КСП ім.Щорса» «Селянський рух»](http://blogs.korrespondent.net/users/blog/mgtihomirov/a61880)  розміщеної в інтернеті окрім 8 га землі Кищуку Олегу Євгеновичу було: "незаконно передано сільську свердловину глибиною більше 180 м".
> 
> Хоча наведена інформація не є підтвердженням вини  Кищука Олега Євгеновича у вчиненні правопорушення, але вона дає вагомі підстави припустити та зробити оцінку про високу вірогідність причетності  до незаконного відчуження землі та зловживання земельними ресурсами.
> 
> Таким чином, згідно з методологією Руху ЧЕСНО для оцінювання доброчесності кандидатів, Кищук Олег Євгенович, на думку Руху ЧЕСНО, не відповідає Критерію.

Зазначимо, що окрім наведеної «Чесно» інформації, Олег Кищук також брав участь у провокаціях проти журналістів під час революційних подій у Броварах. Тоді Олег Кищук разом з найнятими бойовиками захопив комунальну телестудію «Наше місто», де на той момент працювали журналісти, які намагались відновити мовлення студії. Приміщення «Нашого міста» вдалося відбити за кілька годин завдяки оперативній реакції громадськості та самооборони.

<iframe src="//www.youtube.com/embed/IPFvPPgqxXo" width="480" height="360" frameborder="0" allowfullscreen="allowfullscreen"></iframe>

Пізніше мешканці Броварського району [протестували](https://mpz.brovary.org/brovarchani-piketuvali-kabinet-ministriv-vimagayuchi-ne-priznachati-kishhuka-golovoyu-rda/) під стінами Верховної Ради та Кабінету міністрів з вимогою не призначати Кищука головою Броварської РДА. Однак тодішній в.о. Президента Олександр Турчинов таки [підписав наказ](https://mpz.brovary.org/turchinov-priznachiv-kishhuka-golovoyu-brovarskoyi-rda/) про призначення Кищука головою райдержадміністрації за два дні до президентських виборів. 13 вересня Олег Кищук [був звільнений](https://mpz.brovary.org/prezident-poroshenko-zvilniv-olega-kishhuka-z-posadi-golovi-brovarskoyi-rda/) з посади розпорядженням президента Петра Порошенка.
