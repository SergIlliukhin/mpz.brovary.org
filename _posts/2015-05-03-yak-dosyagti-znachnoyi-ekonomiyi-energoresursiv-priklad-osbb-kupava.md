---
title: "Як досягти значної економії енергоресурсів? Приклад ОСББ \"Симоненка, 2-А\""
date: 2015-05-03
author: 
  username: "sauk"
  display_name: "Андрій Саук"
categories: 
  - "kolonka-avtora"
tags: 
  - "intervyu"
  - "video"
  - "ekonomiya"
  - "energoresursi"
  - "zhkg"
  - "kupava"
  - "lektsiya"
  - "osbb"
  - "sauk"
coverImage: "wp-content/uploads/2015/04/sauk_zkg0.jpg"
---

**[![sauk1](https://mpz.brovary.org/wp-content/uploads/2015/04/sauk1.jpg)](https://mpz.brovary.org/wp-content/uploads/2015/04/sauk1.jpg)Друзі, нещодавно вийшло моє інтерв'ю для журналу "ЖКГ" щодо питання створення ОСББ. Дякую журналістам за такий матеріал, сподіваюсь, ця публікація стане в нагоді багатьом активним людям, які прагнуть створити ОСББ і в своєму будинку.**

Сьогодні публікую це інтерв'ю у своєму блозі для броварчан, аби мешканці нашого міста, можливо, змогли знайти відповіді на деякі хвилюючі питання в контексті створення ОСББ. Тим паче, що прикладом для всієї країни в цьому випадку стало саме наше, броварське ОСББ "Симоненка, 2-А". До всього також публікую тут свою відеолекцію, створену разом з моїми друзями зі Skills Academy також про деякі нюанси створення та управління ОСББ. Надіюсь, що ця інформація буде корисною багатьом читачам.

**\- Як давно існує Ваше ОСББ? Якою була мета його створення? Чи вдалося її досягти?**

 - Наше ОСББ було зареєстровано в 2011 році. З 01.01.14 ОСББ взяло будинок на обслуговування. Наш будинок відносно новий. Тому дуже було видно результати бездіяльності комунального жеку. Вирішили брати все у свої руки та наводити лад. Не все вийшло з першого разу, але прогресс видно неозброєним оком.

 **- Яким чином здійснювалась передача земельної ділянки на баланс ОСББ?**

 - Передачу ділянки місто поки що блокує. Наш будинок будувався на невеличкій ділянці разом із 4-ма багатоповерховими будинками. Тепер ми вимагаємо щоб нам передали ділянку, яка має відповідати домобудівним нормам. А передача ділянки такого розміру, на думку чиновників, буде невигідна іншим будинкам, в яких ОСББ ще не існують чи не готові ділянку отримувати. Тобто побудувати всупереч закону – нормально. А тепер виконувати норми закону – невигідно. Бо якщо всі будинки отримають ділянку відповідно до закону, то вся земля закінчиться, на якій ще можна будувати багатоповерхівки.

[![sauk_zkg1](https://mpz.brovary.org/wp-content/uploads/2015/04/sauk_zkg1.jpg)](https://mpz.brovary.org/wp-content/uploads/2015/04/sauk_zkg1.jpg)

 **- Чи виникали труднощі з ЖЕКами при створенні ОСББ та передачі повноважень?**

 - Однозначно. Всупереч закону ЖЕК не хотів передавати будинок до погашення боргів всіх власників, намагались не підписувати акт передачі з недоліками, тощо. Але вдалося все-таки їх переконати відмовитися від незаконних вимог.

 **- Скажіть, будь-ласка, чи встановлені у Вас будинкові лічильники на холодну та гарячу воду? Чи вигідно наразі його встановлювати?**

 - Є. Будь-який лічильник дає відчутну економію. Однозначно треба встановлювати.

 **- А що стосовно лічильника на тепло у будинку, така сама ситуація?**

 - Нещодавно був встановлений. Відразу економія для квартир склала понад 50%.

<iframe src="https://www.youtube.com/embed/V64iUTezvDQ" width="640" height="360" frameborder="0" allowfullscreen="allowfullscreen"></iframe>

 **- Повірку лічильників у будинку здійснюєте за свій рахунок?**

 - Системи подачі гарячої, холодної води, опалення та каналізації обслуговує комунальне підприємство. Це їх витрати.

 **- Чи працюють у Вас двірники? Що саме входить у їх обов****’****язки? Як нараховуєте їм зарплатню?**

 - Так, у нас працює один двірник. Він відповідає за чистоту навколо будинку та біля сміттєвих баків, прибирання снігу, посипання протисковзними сумішами у зимній період року тощо. Отримує визначену загальними зборами зарплатню.

 **- Як вирішуєте питання сплати на утримання будинку та прибудинкової території?**

 - Всі власники сплачують внески на утримання будинку та прибудинкової ділянки. Наразі нема жодного власника, з яким не було домовлено про сплату заборгованості, якщо така є.

 **- Яке Ваше ставлення до управляючих компаній? Чи доводилось з ними працювати? На скільки якісні послуги взагалі вони надають?**

 - З управляючими компаніями поки що не співпрацювали. Досвід показує, що нема різниці хто буде управляти – голова правління, керуючий чи управляюча компанія. Але за умови жорсткого контролю та можливості впливу власників на прийняття рішень.

[![sauk_zkg2](https://mpz.brovary.org/wp-content/uploads/2015/04/sauk_zkg2.jpg)](https://mpz.brovary.org/wp-content/uploads/2015/04/sauk_zkg2.jpg)

 **- Чи здаєте будь-які ділянки в будинках в оренду? Якщо так, то за якою процедурою?**

 - Всіма приміщеннями в будинку користуються власники для власних потреб. Тому навіть при бажанні не маємо можливості щось здати в оренду.

 **- Як вирішуєте питання у разі необхідності здійснення ремонтних робіт у під****’їзді, на одному конкретному поверху? Кошти розподіляються рівномірно між всіма мешканцями чи в інший спосіб? Буде цікаво перейняти Ваш практичний досвід.**

 - Будинок відносно новий, тому і питання ремонту виникає приблизно одночасно. Якщо ж необхідність ремонту виникає з вини когось із власників визначаємо розмір його участі в ремонтних роботах.

 **- Чи існує у вас проблема з оплатою послуг від квартир, які з якихось причин закриті, або в яких проживають квартиранти або малозабезпечені сім’ї? Яким чином вирішуєте дане питання?**

 - Майже всі власники сплачуюють вчасно. Головне створити умови, за яких всі власники готові платити. Комусь не подобається рівень прибирання, хтось не задоволений роботою електрика. Головне спілкуватись. З усіма можна знайти спільну мову. Головне – почути людей.

[![sauk_zkg3](https://mpz.brovary.org/wp-content/uploads/2015/04/sauk_zkg3.jpg)](https://mpz.brovary.org/wp-content/uploads/2015/04/sauk_zkg3.jpg)

 **- Чи вимагаєте сплати штрафних санкцій з мешканців з метою уникнення заборгованості?**

 - Ні, завжди можна домовитись.

 **- Які основні проблемні питання хотілося б ще висвітлити?**

 - Раніше великою проблемою було паління на непровітрюваних сходах. Це коли курить одна людина, а дихає весь будинок. Також після встановлення будинкового лічильника тепла стало ясно, що наші люди ще не звикли економити. Батареї працюють на повну, при цьому відкриваються вікна для провітрювання квартири.

 **- Як вдається з ними справлятися? Поділіться практичним досвідом з нашими читачами.**

 - Наразі проводимо бесіди з сусідами, розміщуємо агітматеріали за енергозаощадження. Запровадили роздільний збір сміття. Тепер частину сміття (макулатуру і пластикові пляшки) забирають у нас безкоштовно, ще й доплачують, а ми економимо на вивозі сміття. Почали збирати відпрацьовані батарейки та ртутовмісні лампи, передаємо їх на утилізацію. В будинку на першому поверсі створили бібліотеку, де можна брати почитати книжки. Бібліотека постійно оновлюється, частину книжок передаємо бійцям в АТО. Нещодавно замінили всі лампочки в місця загального користування на діодні – наразі маємо економію приблизно у 8 разів на витратах електроенергії.

 **- Що побажаєте своїм колегам у 2015 році?**

 - Не опускати руки. Коли нам найважче – перемога близько.

_Передрук матеріалу з журналу "ЖКГ" №3_
