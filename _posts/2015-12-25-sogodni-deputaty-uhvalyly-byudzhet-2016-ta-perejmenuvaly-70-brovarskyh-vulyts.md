---
title: "Сьогодні депутати ухвалили бюджет-2016 та перейменували 70 броварських вулиць"
date: 2015-12-25
categories: 
  - "vlada"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "dekomunizatsiya"
  - "novini"
  - "sesiya"
---

**До затвердження головного фінансового документу міста – бюджету на 2016-ий рік – новообрані міські депутати готувалися особливо ретельно протягом останніх кількох днів і ночей. Були побоювання, що обговорення проекту бюджету під час сьогоднішньої сесії може розтягнутися на кілька годин, адже під час попередньої роботи в комісіях у депутатів виникало досить багато запитань. Як і передбачалося, сесія, яка розпочалась о 14:00, тривала майже чотири години. Однак не питання бюджету зайняло левову частку обговорення.**

\[caption id="attachment\_50070" align="aligncenter" width="600"\][![07D_1262](https://mpz.brovary.org/wp-content/uploads/2015/12/07D_1262.jpg)](https://mpz.brovary.org/wp-content/uploads/2015/12/07D_1262.jpg) Перед сесією депутати від "Єдності" читали новий номер "своєї" газети з кумедними заголовками\[/caption\]

Насправді, сам бюджет проголосували в перші 15 хвилин засідання. На початку сесії до трибуни з доповіддю вийшла начальниця фінуправління **Наталія Постернак.** Вона знову почала з голосу зачитувати, на що ж саме будуть витрачені близько 400 мільйонів бюджетних коштів, однак що небудть зрозуміти з цього читання було годі. Як і вчора, депутати знову почали «пісочити» доповідачку щодо неякісно підготовленого документу.

\[caption id="attachment\_50071" align="aligncenter" width="600"\][![07D_1280](https://mpz.brovary.org/wp-content/uploads/2015/12/07D_1280.jpg)](https://mpz.brovary.org/wp-content/uploads/2015/12/07D_1280.jpg) Начальник фінуправління Наталія Постернак\[/caption\]

Зрештою, Постернак не витримала і відповіла на всі закиди: «У нас в Україні усюди так!». Після цього не стримався вже голова фракції «Самопомочі» **Андрій Василенко**, який заявив, що «У вас в Україні може й всюди так, а у нас в Україні – не так. Ми, напевно, в різних Українах з Вами живемо». Василенку довелося пояснювати чиновниці базові речі про те, в якому саме вигляді мають бути підготовлені подібні документи. «Зробіть хоча б табличку в Excell!» - закликав лідер «Самопомочі».

\[caption id="attachment\_50072" align="aligncenter" width="600"\][![07D_1296](https://mpz.brovary.org/wp-content/uploads/2015/12/07D_1296.jpg)](https://mpz.brovary.org/wp-content/uploads/2015/12/07D_1296.jpg) Андрій Василенко розповів броварським чиновникам про існування Microsoft Excell\[/caption\]

Наталія Постернак в якийсь момент навіть почервоніла, а за тим залишила зал. Після кількох незначних уточнюючих запитань міська рада майже одноголосно проголосувала «за» бюджет-2016. Утримались лише депутати від «Демократичного Альянсу», котрі пізніше пояснили, що не збираються ухвалювати документ, ознайомитись з яким в достатній мірі було неможливо.

А вже після бюджету почалося найцікавіше: другим пунктом в порядку денному стояло питання перейменування вулиць на виконання Закону України «Про декомунізацію». На початку розгляду даного питання міський голова **Ігор Сапожко** запропонував розглянути лише той перелік вулиць, який розглянула профільна комісія – ішлося про 24 вулиці та провулки. Однак депутат від БПП **Володимир Опалько** у своєму виступі звернув увагу на важливість питання в даний історичний момент і запропонував долучити до цих 25-ти ще 45 міських вулиць, перейменувати які рекомендував Інститут історії України.

\[caption id="attachment\_50073" align="aligncenter" width="600"\][![07D_1323](https://mpz.brovary.org/wp-content/uploads/2015/12/07D_1323.jpg)](https://mpz.brovary.org/wp-content/uploads/2015/12/07D_1323.jpg) Володимир Опалько від "Солідарності" першим з депутатів активно виступив за розширення переліку вулиць, які підлягають декомунізації\[/caption\]

З цього моменту залу охопили гарячі суперечки. Проти перейменування активно виступала «стара гвардія»: радниця Сапожка **Ірина Нілова**, представниця **Наталія Багмут** п. **Бабенко**, керівник КП «Бровариінвестбуд» **Клавдія Сдобнякова** та деякі депутати від «Єдності», зокрема **Володимир Оксютенко.**

\[caption id="attachment\_50075" align="aligncenter" width="600"\][![07D_1354](https://mpz.brovary.org/wp-content/uploads/2015/12/07D_1354.jpg)](https://mpz.brovary.org/wp-content/uploads/2015/12/07D_1354.jpg) Ірина Нілова - перший адепт "русского міра"\[/caption\]

\[caption id="attachment\_50076" align="aligncenter" width="600"\][![07D_1396](https://mpz.brovary.org/wp-content/uploads/2015/12/07D_1396.jpg)](https://mpz.brovary.org/wp-content/uploads/2015/12/07D_1396.jpg) Представниця Наталії Багмут гр. Бабенко також виступала проти заміни комуністичних назв\[/caption\]

\[caption id="attachment\_50077" align="aligncenter" width="600"\][![07D_1364](https://mpz.brovary.org/wp-content/uploads/2015/12/07D_1364.jpg)](https://mpz.brovary.org/wp-content/uploads/2015/12/07D_1364.jpg) Одна з прихильниць Радянського Союзу та Путіна завжди виступає лише в окулярах\[/caption\]

\[caption id="attachment\_50078" align="aligncenter" width="600"\][![07D_1418](https://mpz.brovary.org/wp-content/uploads/2015/12/07D_1418.jpg)](https://mpz.brovary.org/wp-content/uploads/2015/12/07D_1418.jpg) А Клавдія Сдобнякова виступала проти перейменування прямо з президії\[/caption\]

\[caption id="attachment\_50081" align="aligncenter" width="600"\][![07D_1397](https://mpz.brovary.org/wp-content/uploads/2015/12/07D_1397.jpg)](https://mpz.brovary.org/wp-content/uploads/2015/12/07D_1397.jpg) Колишній "свободівець" Петро Базишин був проти переймування з логікою "а раптом влада знову зміниться?"\[/caption\]

Однак майже відразу стало зрозуміло, що для міського голови (на позицію якого зазвичай орієнтуються депутати «Єдності», РПЛ та УКРОПу) сьогодні було важливо якомога швидше закрити це питання і погасити градус напруги. До честі мера, він відразу наголосив на тому, що перейменування не коштуватиме громадянам жодної копійки з їхньої кишені (на чому намагалися спекулювати колишні регіонали) та й загалом Сапожко сьогодні усіма діями намагався пришвидшити процес декомунізації.

\[caption id="attachment\_50074" align="aligncenter" width="600"\][![07D_1295](https://mpz.brovary.org/wp-content/uploads/2015/12/07D_1295.jpg)](https://mpz.brovary.org/wp-content/uploads/2015/12/07D_1295.jpg) Міський голова Ігор Сапожко сьогодні сприяв декомунізації у Броварах\[/caption\]

Прихильники комунізму довго не могли заспокоїтися, щоразу вигадуючи все нові і нові аргументи проти декомунізації.

Опонували «ідейним комуністам» передусім депутати «Солідарності», «Демократичного Альянсу» та «Свободи», інколи – досить жорстко і недвозначно. По окремим вулицям нові назви вигадували прямо під час сесії: зокрема, що стосувалося питання  увіковічнення загиблих героїв АТО. Ключовими стали виступи відомого краєзнавця **Марії Овдієнко**, котра займається питанням перейменування комуністичних назв вулиць у Броварах з 1982 (!) року.

\[caption id="attachment\_50079" align="aligncenter" width="600"\][![07D_1376](https://mpz.brovary.org/wp-content/uploads/2015/12/07D_1376.jpg)](https://mpz.brovary.org/wp-content/uploads/2015/12/07D_1376.jpg) Краєзнавець Марія Овдієнко: "Я чекала цього дня понад тридцять років"\[/caption\]

Пані Марія зокрема зазначила, що чекала «демократичної» міської ради понад тридцять років і дуже сподівається, що дочекалась. Депутати Марію Григорівну не підвели: рішення про перейменування одразу 70-ти вулиць було проголосовано майже одноголосно, після чого зал розродився бурхливими оваціями та вигуками «Слава Україні!». Таким чином 25 грудня 2015 року в Броварах була відновлена історична справедливість, принаймні, що стосується назв вулиць.

\[caption id="attachment\_50080" align="aligncenter" width="600"\][![07D_1451](https://mpz.brovary.org/wp-content/uploads/2015/12/07D_1451-2.jpg)](https://mpz.brovary.org/wp-content/uploads/2015/12/07D_1451-2.jpg) Сталося: комуністичні назви броварських вулиць замінили на проукраїнські\[/caption\]

> [**ПОВНИЙ ПЕРЕЛІК ПЕРЕЙМЕНОВАНИХ ВУЛИЦЬ** можна переглянути за цим посиланням](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/) 

Після майже трьох годин обговорення нюансів декомунізації депутати  перейшли до земельних питань, які на цій сесії, у порівнянні з попереднім питанням, обговорювалися вже без ентузіазму і майже всі були проголосовані. Наприкінці засідання міські обранці спробували розподілити між колегами ті округи, які в результатів жовтневих виборів лишилися без депутатів, однак не надто успішно: остаточне рішення пообіцяли прийняти згодом.

Вже у фіналі сесії міський голова «обрадував» депутатів новиною: сьогоднішня сесія у цьому році була не останньою. У зв’язку з тим, що учора на Київщину були виділені чергові субвенції із державного бюджету, броварські депутати муситимуть зібратися на сесію до Нового року ще, принаймні, один раз. «Але вже мабуть після вихідних… Давайте хоча б два дні відпочинемо», - підсумував міський голова.

_Фото Світлани Яцив_
