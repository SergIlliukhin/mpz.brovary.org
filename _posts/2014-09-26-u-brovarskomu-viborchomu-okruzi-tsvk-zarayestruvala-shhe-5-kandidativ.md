---
title: "У броварському виборчому окрузі ЦВК зареєструвала ще 5 кандидатів"
date: 2014-09-26
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "kolomiyets"
  - "mahovskiy"
  - "novini"
  - "okrug-97"
  - "pinchuk"
  - "parlamentski-vibori-2014"
  - "reyestratsiya-kandidativ"
  - "stasyuk"
  - "stelmah"
  - "tsvk"
  - "tsentralna-viborcha-komisiya"
coverImage: "wp-content/uploads/2012/08/TSVK.jpg"
---

**[![ЦВК](https://mpz.brovary.org/wp-content/uploads/2012/08/TSVK.jpg)](https://mpz.brovary.org/wp-content/uploads/2012/08/TSVK.jpg)Вчора Центральна виборча комісія своїм рішенням зареєструвала ще 5 кандидадів у народні депутати, які балотуватимуться по одномандатному округу № 97 (Бровари, Березань, Броварський та Баришівський райони). Відтак станом на 25 вересня у нашому виборчому окрузі за крісло у Верховній Раді України змагаються вже [11 претендентів](https://www.cvk.gov.ua/pls/vnd2014/WP033?PT001F01=910&pf7331=97).**

Коло участників передвиборчих перегонів поповнилось трьома самовисуванцями - 25-річним **Олегом Коломійцем**, що мешкає у Броварах, 23-річною **Людмилою Пінчук**, яка мешкає у Києві, та 22-річним **Олександром Стасюком**, що проживає в смт Калинівка, а також двома "партійними" кандидатами - 33-річним **Русланом Маховським** від партії "Воля" та 52-річним **Миколою Стельмахом** від Української Народної Партії.

> ДОВІДКИ ПРО КАНДИДАТІВ З САЙТУ ЦВК:
> 
> **Коломієць Олег Геннадійович** - народився 14 вересня 1989 року в місті Лубни Полтавської області, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в місті Бровари Київської області, судимість відсутня, самовисування.
> 
> **Маховський Руслан Сергійович** - народився 8 червня 1981 року в місті Полтаві, громадянин України, протягом останніх п’яти років проживає на території України, освіта вища, тимчасово не працює, член Політичної партії "Воля", проживає в місті Бровари Київської області, судимість відсутня, суб’єкт висування – Політична партія "Воля".
> 
> **Пінчук  Людмила Василівна** - народилася 17 грудня 1990 року в селі Фарбовано Яготинського району Київської області, громадянка України, протягом останніх п’яти років проживає на території України, освіта вища, вчитель, гімназія міжнародних відносин з поглибленим вивченням англійської мови № 323 міста Києва, безпартійнa, проживає в місті Києві, судимість відсутня, самовисування.
> 
> **Стасюк  Олександр Андрійович** - народився 6 грудня 1991 року в місті Рожище Волинської області, громадянин України, протягом останніх п’яти років проживає на території України, освіта вища, тимчасово не працює, безпартійний, проживає в смт Калинівка Броварського району Київської області, судимість відсутня, самовисування.
> 
> **Стельмах  Микола Іванович** - народився 17 грудня 1961 року в місті Рівному, громадянин України, протягом останніх п’яти років проживає на території України, освіта вища, тимчасово не працює, член Української Народної Партії, проживає в місті Києві, судимість відсутня, суб’єкт висування – Українська Народна Партія.

Нагадаємо, раніше у 97 виборчому окрузі ЦВК зареєструвала шістьох кандидатів: трьох “самовисуванців” [**Сергія Крижанівського**](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/), **[Валерія Деркача](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/)** та [**Василя Андрєєва**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), кандидата від партія Тігіпка “Сильна Україна” **[Михайла Алєксєєнка](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/),** «батьківщинівця» **[Олега Кищука](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/)** та висуванця під партії Арсенія Яценюка "Народний фронт" [**Миколу Семеняку**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/).
