---
title: "В останню п'ятницю літа у Броварах вдруге збиратимуть допомогу для \"нових однокласників\""
date: 2014-08-28
categories: 
  - "announce"
tags: 
  - "brovary"
  - "valentina-bondarenko"
  - "vibir-redaktsiyi"
  - "dity"
  - "diti-viyskovih"
  - "novi-odnoklasniki"
  - "novini"
  - "pereselentsi"
  - "prometey"
  - "rukodillya"
  - "yarmarok"
---

**[![Нові однокласники 16](https://mpz.brovary.org/wp-content/uploads/2014/08/Novi-odnoklasniki-16.jpg)](https://mpz.brovary.org/wp-content/uploads/2014/08/Novi-odnoklasniki-16.jpg)Цієї п'ятниці, 29 серпня, у міському культурному центрі "Прометей" відбудеться Другий благодійний ярмарок рукодільних товарів, під час якого організатори - громадський рух волонтерів "Голубка миру" продовжать збирати допомогу дітям військовослужбовців та переселенців. Цього разу у рамках заходу проходитиме також марафон майстер-класів та благодійний концерт дитячих колективів.**

Ярмарок "Нові однокласники" триватиме з 10:00 до 19:00. Як розповідає його ініціаторка **Валентина Бондаренко**, цей захід - далеко не останній й волонтери з "Голубки миру" планують ще чимало цікавих та творчих подій з метою заохочення  людей до благодійності. "_Для нас надзвичайно важливо збирати допомогу саме для дітей, адже зараз більшість зусиль спрямовані на допомогу солдатам у зоні АТО, але їх родини та сім'ї переселенців також потребують нашої з вами уваги. Небайдужість броварчан у такий скрутний момент допоможе "новим однокласникам" з інших регіонів соціалізуватись у новому місті й відчути підтримку", -_ наголошує пані Валентина.  

[![Благодыйний ярмарок 2](https://mpz.brovary.org/wp-content/uploads/2014/08/Blagodyiyniy-yarmarok-2.jpg)](https://mpz.brovary.org/wp-content/uploads/2014/08/Blagodyiyniy-yarmarok-2.jpg)

Нагадаємо, перший благодійний ярмарок "Нові однокласники" відбувся у Броварах 9 серпня. Під час заходу вдалось зібрати майже 2000 грн на закупівлю канцприладдя для дітей військовослужбовців та переселенців. Репортаж "Маєш право знати" з попереднього ярмарку можна прочитати за **[цим посланням](https://mpz.brovary.org/brovarchani-zibrali-dlya-svoyih-novih-odnoklasnikiv-z-krimu-ta-donbasu-mayzhe-2000-griven/)**.

[![Нові однокласники 13](https://mpz.brovary.org/wp-content/uploads/2014/08/Novi-odnoklasniki-13-e1409178789611.jpg)](https://mpz.brovary.org/wp-content/uploads/2014/08/Novi-odnoklasniki-13-e1409178789611.jpg)
