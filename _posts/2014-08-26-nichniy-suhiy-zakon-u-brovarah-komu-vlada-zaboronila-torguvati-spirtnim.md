---
title: "Нічний «сухий закон» у Броварах: кому влада заборонила торгувати спиртним після 23:00?"
date: 2014-08-26
author: 
  username: "pravoZnaty"
  display_name: "Маєш право знати"
tags: 
  - "music-hall"
  - "brovarska-miska-rada"
  - "vibir-redaktsiyi"
  - "vikonavchiy-komitet"
  - "zaborona-prodazhu-alkogolyu"
  - "myuzik-holl"
  - "novini"
  - "tandem"
coverImage: "wp-content/uploads/2014/08/1381321049.jpg"
---

**[![1381321049](https://mpz.brovary.org/wp-content/uploads/2014/08/1381321049.jpg)](https://mpz.brovary.org/wp-content/uploads/2014/08/1381321049.jpg)На сесії 14 серпня депутати міської ради більшістю голосів ухвалили рішення [«Про обмеження реалізації алкогольних напоїв на території міста Бровари в нічний час»](http://docs.pravo-znaty.org.ua/p13072/14.08.2014/1285-46-06). Згідно з ним, торгівля спиртним заборонена в усіх магазинах, гастрономах та кіосках з 23:00 до 7:00.**

Як зазначається в документі, заборона реалізовувати алкоголь вночі необхідна для впорядкування роздрібної торгівлі алкогольними,  слабоалкогольними напоями і пивом та усунення порушень громадського порядку в нічний час доби.

Суб’єктів господарської діяльності, що продають алкоголь, попередять про обов’язковість виконання цього рішення. Контролювати підприємців будуть броварські правоохоронці, зазначанено в документі.

\[spoiler title="**Повний текст рішення міськради**" open="0" style="2"\] **Рішення Броварської міської ради "Про обмеження реалізації алкогольних напоїв на території міста Бровари в нічний час"**

З метою впорядкування роздрібної торгівлі алкогольними, слабоалкогольними напоями та пивом, та обмеження щодо їх продажу, усунення порушень громадського порядку у нічний час доби, на виконання Закону України “Про внесення змін до деяких законодавчих актів України щодо захисту населення від впливу шуму”, Закону України “Про внесення змін до деяких законодавчих актів України щодо обмеження споживання та продажу пива та слабоалкогольних напоїв”, ст.15-1 Закону України “Про державне регулювання виробництва і обігу спирту етилового, коньячного і плодового, алкогольних напоїв та тютюнових виробів” та керуючись ст.25 Закону України «Про місцеве самоврядування в Україні», враховуючи пропозиції комісії з питань законності та правопорядку , Броварська міська рада

ВИРІШИЛА:

1 .Заборонити реалізацію алкогольних напоїв, пива, слабоалкогольних напоїв в стаціонарних об'єктах торгівлі та тимчасових спорудах, крім закладів ресторанного господарства, на території міста Бровари у період з 23:00 до 7:00 години. 2. Суб'єктів господарювання, які здійснюють торгівлю алкогольними напоями на території міста, попередити про обов'язковість виконання цього рішення. 3. Броварському МВ ГУ МВС України в Київській області забезпечити виконання цього рішення та посилити контроль за дотриманням вимог ст.15-1, 15-2, 15-3 Закону України «Про державне регулювання виробництва обігу спирту етилового, коньячного і плодового, алкогольних напоїв і тютюнових виробів». 4. Контроль за виконанням цього рішення покласти на комісію з питань законності та правопорядку.

№ 1285-46-06 від 14 серпня 2014 року \[/spoiler\]

Як [повідомляло раніше «Маєш право знати»](https://mpz.brovary.org/bezalternativna-alternativa-vid-upravlinnya-ekonomiki-vlada-hoche-shhob-vnochi-diyav-suhiy-zakon/), проект цього рішення передбачав «вето» на торгівлю алкоголю вночі і в об’єктах торгівлі, і в закладах ресторанного господарства. Однак в ухваленому на сесії документі зазначено, що **кафе, бари та ресторани під заборону не підпадають**.

Броварчани почали обговорювати нічний "сухий закон" від влади [у фейсбук-групі Бровари](https://www.facebook.com/groups/brovary/permalink/884134684949832/). Користувач Сергій Негодюк пише, що в одному з супермаркетів вже діє заборона продаж алкоголю після 23:00, натомість інший супермаркет, розташований неподалік, торгує спиртним всупереч рішенню депутатів.

[![алкоголь варус](https://mpz.brovary.org/wp-content/uploads/2014/08/alkogol-varus.jpg)](https://mpz.brovary.org/wp-content/uploads/2014/08/alkogol-varus.jpg)

Чи виконуватимуть нічні магазини та кіоски таке рішення депутатів під великим сумнівом, враховуючи безуспішні попередні подібні обмеження окремим закладам. Так, минулого року виконком [обмежив час роботи гастроному «Тандем»](https://mpz.brovary.org/gastronom-tandem-na-nezalezhnosti-bilshe-ne-bude-tsilobodobovim/) з 6:00 до 23:00, проте він і далі працює в цілодобовому режимі. Варто згадати також і скандальне кафе «Мюзік хол», яке згідно з договором оренди з міською радою не має права ні цілодобово працювати, ні реалізовувати алкогольні напої. Тим не менш "м[ажорський притон" далі продовжує порушувати закон](https://mpz.brovary.org/konflikt-zagostryuyetsya-brovarchani-pogrozhuyut-zakidati-myuzik-hol-kokteylyami-molotova/).

Нагадаємо, 14 серпня громадські активісти та журналісти "Маєш право знати" провели [антиалкогольний рейд](https://mpz.brovary.org/militsiya-rozbiratimetsya-chi-zakonno-prodayut-alkogol-v-myuzik-holi/) та впіймали на незаконному продажу спиртного працівників "Мюзік холу".

<iframe src="//www.youtube.com/embed/YwHY_sD_384" width="600" height="315" frameborder="0" allowfullscreen="allowfullscreen"></iframe>
