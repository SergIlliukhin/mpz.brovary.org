---
title: "Автівку новообраного депутата Аліни Дяченко побив молодик, його затримали - очевидці"
date: 2015-11-19
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "avto"
  - "avtomobil"
  - "vibir-redaktsiyi"
  - "dso"
  - "dyachenko"
  - "zatrimannya"
  - "molodyk"
  - "napad"
  - "narkotyky"
  - "novini"
  - "politsiya"
---

**Учора, 18 листопада, близько 15:30 багажник автомобіля депутата Броварської міської ради та лідера броварського осередку "Демократичного альянсу" Аліни Дяченко побив ногами невідомий молодик. Унаслідок його дій на транспортному засобі утворилось багато пом'ятин. Чоловіка одразу ж затримали перехожі, а вже через декілька хвилин на місце прибула поліція, яка відвезла молодика у відділок. Про це розповідають очевидці нападу.**

Як [зазначив](https://www.facebook.com/photo.php?fbid=1087855641238045&set=a.194731810550437.48445.100000408580018&type=3&__mref=message_bubble#) журналіст Андрій Качор, напад на автівку стався на вулиці Лагунової, просто під будинком, де мешкає шеф-редактор "Громадського Бровари". Зі слів медійника, "якийсь неадекват" почав лупцювати ногами по багажнику, добряче його пом'явши.

Водночас, як розповідає Качор, молодика дуже швидко затримали небайдужі громадяни, які проходили неподалік. Зі слів свідків, нападник намагався чинити спротив.

\[caption id="attachment\_48618" align="aligncenter" width="600"\][![нападн](https://mpz.brovary.org/wp-content/uploads/2015/11/napadn.jpg)](https://mpz.brovary.org/wp-content/uploads/2015/11/napadn.jpg) Невідомий нападник. Фото: Ігор Муратов.\[/caption\]

Зі слів журналіста, серед перехожих, які затримували молодика, виявились колишні та теперішні депутати Броварської міської ради. Одним із них був **Ігор Муратов**, боєць АТО. Як розповів військовослужбовець, працівники Державної служби охорони (нині - поліція охорони - **_ред_**.) були на місці інциденту вже через 4 хвилини. Спочатку вони нібито намагалися звинуватити присутніх у побитті молодика. Але, зі слів свідків, поліція таки затримала нападника та відвезла до відділку.

У броварській поліції інцидент поки що не беруться коментувати. Тим часом активісти сподіваються, що молодик зізнається, навіщо він побив машину депутата.

\[caption id="attachment\_48619" align="aligncenter" width="543"\][![авт](https://mpz.brovary.org/wp-content/uploads/2015/11/avt.jpg)](https://mpz.brovary.org/wp-content/uploads/2015/11/avt.jpg) Фото: Ігор Муратов.\[/caption\]

Постраждала депутатка Аліна Дяченко наразі подію не коментує. За її словами, для того, щоб висувати припущення щодо мотивів дій нападника, потрібно насамперед з'ясувати його стан на момент вчинення правопорушення. Також Аліна зазначає, що розслідування цієї справи також буде для неї показовим щодо того, як працює новостворена поліція у Броварах.

**Фото - Андрій Качор, Ігор Муратов**
