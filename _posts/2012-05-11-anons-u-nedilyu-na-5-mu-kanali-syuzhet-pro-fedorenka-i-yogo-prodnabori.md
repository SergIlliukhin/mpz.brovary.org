---
title: "АНОНС: У неділю на 5-му каналі - сюжет про Федоренка і його проднабори"
date: 2012-05-11
categories: 
  - "kolonka-avtora"
tags: 
  - "pidkup-vibortsiv"
  - "fedorenko"
---

[![](https://mpz.brovary.org/wp-content/uploads/2012/05/mzl.dpcrfunj.320x480-75.jpg "mzl.dpcrfunj.320x480-75")](https://mpz.brovary.org/wp-content/uploads/2012/05/mzl.dpcrfunj.320x480-75.jpg)Вчора в Бровари знову приїжджало телебачення і знову з приводу "художеств" Сергія Федоренка та броварських регіоналів загалом. Інтерес "5-го каналу" викликав [мій сюжет на МПЗ](https://mpz.brovary.org/fedorenko-rozpochav-peredviborchu-rozdachu-produktovih-naboriv-video/) про роздачу Федоренком продуктових наборів в "Прометеї" напередодні Великодня. Нагадаю, що раніше цей наш сюжет [вже демонстрував в своєму ефірі канал "ТВі"](https://mpz.brovary.org/studiya-mayesh-pravo-znati-telekanal-tvi-pokazav-syuzhet-mpz-u-pryamomu-efiri/), а ось тепер інтерес до підкупу виборців броварськими "регіоналами" виявив ще й "5-ий канал".

З журналістами "П'ятого" поспілкувались біля "Прометею", я розповів трохи детальніше про саму роздачу "проднаборів" і про наступну реакцію влади на цей сюжет у вигляді [масового розповсюдження фальшивих газет "Маєш право знати"](https://mpz.brovary.org/prodovzhennya-falsifikatsiy-u-brovarah-viyshla-falshiva-gazeta-mayesh-pravo-znati/). Журналісти знову дивувались, як в 20-ти кілометрах від Києва може бути така кунсткамера владного маразму і вкотре нам поспівчували, що доводиться жити в подібних умовах. Натомість ми з ними погодились, що поки міська влада вестиме себе подібним нахабним чином, тем для журналістів в Броварах буде більше, ніж достатньо.

Тож чекайте в неділю, 13 травня, о 21:00 на "5-му каналі" в рамках підсумкового тижневого випуску новин сюжет про Сергія Федоренка та його агітаційні пасочки.
