---
title: "Бровари – полігон для відпрацювання \"чорних\" передвиборчих технологій?"
date: 2012-05-14
author: 
  username: "pravoZnaty"
  display_name: "Маєш право знати"
tags: 
  - "brovary"
  - "brovaryi"
  - "gazeta"
  - "novini"
  - "pidrobka"
  - "unian"
  - "falshivka"
coverImage: "wp-content/uploads/2012/05/newyork1.jpg"
---

[![](https://mpz.brovary.org/wp-content/uploads/2012/05/newyork1.jpg "брудні технології")](https://mpz.brovary.org/wp-content/uploads/2012/05/newyork1.jpg)Журналіст «Маєш право знати»Андрій Качор візьме участь у прес-конференції «Чорні технології на майбутніх виборах: регіональний зріз – Київщина», яка відбудеться сьогодні о 12:30 в інформаційній агенції УНІАН.

Андрій Качор зокрема розповість представникам ЗМІ про те, як у Броварах проводиться систематична незаконна агітація за провладну партію за рахунок бюджетних коштів, використовуючи при цьому комунальні ЗМІ. Крім того журналіст "Маєш право знати" розповість працівникам центральної преси про випадки фальсифікацій випусків опозиційних газет та тиску на місцевих незалежних журналістів з боку влади.

Також у прес-конференції візьмуть участь політолог Євген Золотарьов та депутат Броварської міськради Павло Різаненко, які у свою чергу розкажуть про відпрацювання технології рейдерського захоплення місцевих осередків Комітету Опору Диктатурі шляхом введення до складу КОД технічних кандидатів від влади. Крім того Золотарьов та Різаненко розкажуть про принципово нові схеми брудних передвиборчих технологій на прикладі броварського району, котрі мають на меті усунення від виборів будь яких, непідконтрольних владі, потенційних кандидатів.

На прес-конференції будуть показані й роздані журналістам зразки фальшивої друкованої продукції, а також продемонстровані документальні підтвердження спроб рейдерського захоплення місцевого осередку Комітету Опору Диктатурі.
