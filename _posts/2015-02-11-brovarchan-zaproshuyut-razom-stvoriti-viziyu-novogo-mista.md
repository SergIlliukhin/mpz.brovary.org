---
title: "Броварчан запрошують разом створити \"Візію нового міста\""
date: 2015-02-11
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "breynshtorming"
  - "brovary"
  - "viziya"
  - "vibir-redaktsiyi"
  - "nova-krayina"
  - "nove-misto"
  - "novini"
  - "strategichna-sesiya"
coverImage: "wp-content/uploads/2015/02/NM5.jpg"
---

**[![stand](https://mpz.brovary.org/wp-content/uploads/2015/02/stand.jpg)](https://mpz.brovary.org/wp-content/uploads/2015/02/stand.jpg)У суботу, 28 лютого, броварські громадські активісти та експерти [Громадянської Платформи "Нова Країна](http://novakraina.org/)" запрошують усіх небайдужих та активних громадян Броварів взяти участь у брейнштормінгу "Нове місто" та спільними зусиллями створити бачення майбутнього Броварів. Про це "Маєш право знати" повідомили в оргкомітеті по проведенню заходу.**

Як сказано у повідомленні, під час стратегічної сесії «Нове місто» буде проведена розробка стратегічних цілей Броварів та планування перших кроків, а саме тих дій, які можна зробити за наступні 90 днів.

[**ОНЛАЙН-РЕЄСТРАЦІЯ**](https://docs.google.com/forms/d/1V8_9cURWaA9qOeGqpoHaibH3esYA9GmZ1Yh28HRABmg/viewform)

_(до участі в заході допускаються лише зареєстровані учасники)_

«_Як спланувати розвиток міста сформувавши бачення майбутнього, як в подальшому трансформувати бачення в конкретні проекти, як громада міста може впливати на впровадження цих проектів - про все це ви зможете дізнатися, долучившись до нашої стратегічної сесії по виробленню візії нового міста_» - пишуть організатори заходу на [офіційній сторінці події в мережі Фейсбук](https://www.facebook.com/events/1538928059691608).

> **Що**? – Стратегічна сесія «Нове місто – Бровари» **Де**? – Точне місце проведення буде повідомлено зареєстрованим учасникам заздалегідь. **Коли**? – 28 лютого, субота, 11.00 – 16.00 **Хто**? – розумні, творчі, енергійні, проактивні броварчани від 18 і до безмежності, які відчувають себе господарями на своїй землі. Вік, стать, досвід, місце роботи не мають значення. **Скільки**? – нас має бути не менше сотні. **Як**? – групова робота у супроводі досвідчених фахівців, які провели «Нове місто» в більш ніж 10 містах України. Озвучуємо свої найбільш фантастичні мрії та перетворюємо їх на план дій! **Навіщо**? – для вироблення спільного привабливого бачення (візії) розвитку Броварів на найближчі кілька років **Чому я**? – саме від тебе, твоєї енергії, твоїх мрій і сподівань залежить, в якому місті житимеш ти і твої діти. Ніхто, крім нас! Приходь, мрій, плануй, роби, радій!

Обов’язковою умовою участі в стратегічній сесії є заповнення [онлайн-анкети потенційного учасника.](https://docs.google.com/forms/d/1V8_9cURWaA9qOeGqpoHaibH3esYA9GmZ1Yh28HRABmg/viewform) Після цього організатори здійснять відбір за результатами обробки анкет та повідомлять відібраним учасникам точне місце проведення заходу.

> **Громадянська платформа “Нова Країна”** - це громадянський рух, який розпочався у лютому 2014 року як візійний проект “Нова Країна” (тобто на початку метою проекту була розробка бачення майбутнього України у 2022 році), але в процесі виріс до масштабів об'єднання більш ніж 2400 активістів з усіх регіонів України, які спільно працюють над розробкою і втіленням проектів реформ, результатом яких стане втілення отриманого бачення майбутнього.

<iframe src="https://www.youtube.com/embed/Ctc6Edt8aik" width="640" height="360" frameborder="0" allowfullscreen="allowfullscreen"></iframe>

> У розумінні учасників **“Нової Країни”** майбутнє формує той, хто є його суб'єктом — тобто має власне бачення щодо майбутнього та активно впливає на реалізацію цього бачення. Країна, яка не має власного проекту майбутнього, у сучасному світі геополітики стає об'єктом для реалізації інтересів інших гравців. Громадянська платформа “Нова Країна” не є політичним об'єднанням, тобто в жодному разі не ставить собі за мету трансформуватися у політичну партію. За перші 2 місяці роботи учасники проекту сформували спільне бачення майбутнього України на 2022, яке є дороговказом для реформ. Презентація візії, викладена на  150 слайдах, і є у вільному доступі. Визначено чіткі кількісні критерії досягнення мети — місце України в світових рейтингах, таких як “індекс щастя”, “індекс економічного розвитку”, “індекс корупції” тощо.
