---
title: "В Центрі \"Сіалія\" відкрився перший клас для дітей з особливими потребами"
date: 2016-09-02
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "1-veresnya"
  - "bravokids"
  - "brovary"
  - "dity-z-osoblyvymy-potrebamy"
  - "klas"
  - "novini"
  - "sialiya"
  - "tsentr-korektsiyi-i-rozvytku-dytyny"
---

**Вчора, 1 вересня, відкрився перший клас для дітей з особливими потребами в броварському Центрі корекції і розвитку дитини "Сіалія". В облаштуванні класної кімнати взяли участь організатори дитячого фестивалю "БравоKids" за спонсорської підтримки. Семеро дітей підуть у перший клас в "Сіалія" вже цього року.**

_"Свято 1-го Вересня починається  із добрих новин_, - розповідають організатори. - _У рамках концепції Дитячого фестивалю «БравоКids» одним із провідних пунктів було закладено соціалізацію дітей з особливими потребами, і команда фестивалю рішуче слідує даній меті. Так, саме під час [минулого заходу](https://mpz.brovary.org/bravokids-vesna-fotoreportazh-z-dytyachogo-festyvalyu-v-terminali/), що відбувся 16 квітня 2016 року, зародилося декілька плідних коллаборацій, котрі вже сьогодні принесли чудові результати"._

[![сіалія (1)](https://mpz.brovary.org/wp-content/uploads/2016/09/sialiya-1.jpg)](https://mpz.brovary.org/wp-content/uploads/2016/09/sialiya-1.jpg)

Як розповідають організатори ДФ «БравоКіds», за спонсорської підтримки Девелоперської компанії «Дім» вони облаштували класну кімнату у Центрі корекції і розвитку дитини «Сіалія», на другому поверсі. Завдяки чому цього року семеро дітей з особливими потребами підуть до першого класу. Для «особливих» першокласників було закуплено сучасні меблі, дошку та покриття для підлоги.

[![сіалія (2)](https://mpz.brovary.org/wp-content/uploads/2016/09/sialiya-2.jpg)](https://mpz.brovary.org/wp-content/uploads/2016/09/sialiya-2.jpg)

Центр «Сіалія» має ліцензію, яка дозволяє здійснювати послуги у категорії «корекція та розвиток дітей з особливими потребами» та знаходиться на стадії отримання ліцензії «освіта для початкових класів дітей з особливими потребами», також він внесений до мережі навчальних закладів міста Бровари, - повідомляє ЦКРД «Сіалія».

[![сіалія (3)](https://mpz.brovary.org/wp-content/uploads/2016/09/sialiya-3.jpg)](https://mpz.brovary.org/wp-content/uploads/2016/09/sialiya-3.jpg)

**Фото - ЦКРД "Сіалія", ДФ "БравоKids"**
