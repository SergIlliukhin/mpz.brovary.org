---
title: "АНОНС: 27 грудня фракція \"Радикальна партія Ляшка\" відзвітує перед броварчанами"
date: 2016-12-24
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "deputaty-miskrady"
  - "zvit-deputativ"
  - "novini"
  - "rpl"
---

**Ще двоє депутатів Броварської міської ради вирішили відзвітуватися перед виборцями про свою роботу. Зустріч із депутатами від "РПЛ" Вадимом Андрієвським та Вікторією Коваленко пройде в будинку побуту «Ювілейний» у вівторок, 27 грудня, о 17:00. За дивним збігом обставин цього ж дня будуть [звітуватися](https://mpz.brovary.org/anons-27-grudnya-vidzvituyutsya-deputaty-vid-fraktsiyi-yednist-ta-maksym-semenov/) ще 4 міських депутатів з фракції "Єдність" та Максим Семенов, а також фракція ["УКРОП"](https://mpz.brovary.org/anons-27-grudnya-vidbudetsya-zvit-deputativ-vid-fraktsiyi-ukrop/).**

На офіційній сторінці Броварської міськради розміщена [інформація](http://brovary-rada.gov.ua/news/14642.html) про те, що до міськради надійшли повідомлення від двох депутатів про бажання відзвітуватись перед виборцями. Це депутати  **Андрієвський** **Вадим Анатолієвич** (ТОВ «Про Медія», директор, член Радикальної партії О.Ляшка)

[![](https://mpz.brovary.org/wp-content/uploads/2016/12/Vadym-Andriyevskyj-RPL.jpg)](https://mpz.brovary.org/wp-content/uploads/2016/12/Vadym-Andriyevskyj-RPL.jpg)

та **Коваленко Вікторія Миколаївна** (ТОВ КА "Брук Бетон Сервіс", директор, член Радикальної партії О.Ляшка).

[![](https://mpz.brovary.org/wp-content/uploads/2016/12/Viktoriya-Kovalenko-RPL.jpg)](https://mpz.brovary.org/wp-content/uploads/2016/12/Viktoriya-Kovalenko-RPL.jpg)

Такі щорічні звітування депутатів перед виборцями, як зазначено в **ст.87** [Регламенту](https://onedrive.live.com/view.aspx?resid=72571393D4771099!7232&ithint=file%2cdoc&app=Word&authkey=!AN12dNcV2BkBCmw) Броварської міської ради VII скликання, є обов’ язковими.

> **Стаття 87.** Депутат міської ради періодично, але не рідше одного разу на рік, зобов’язаний звітувати про свою роботу перед виборцями. Проведення звітування депутатів відбувається у грудні кожного року повноважень. Депутат зобов’язаний у цей строк провести звітну зустріч з виборцями та надати письмовий звіт для його розміщення на сайті ради. Звіт депутата місцевої ради повинен містити відомості про його діяльність у раді та в її органах, до яких його обрано, а також про його роботу з виборцями, про прийняті радою та її органами рішення, про хід їх виконання, про особисту участь в обговоренні, прийнятті та в організації виконання рішень ради, її органів, а також доручень виборців свого виборчого округу. Депутат місцевої ради не пізніше як за сім днів повідомляє виборців про час і місце проведення звіту на офіційному сайті ради та в будь-який інший спосіб.

Зустріч із виборцями відбудеться **27 грудня 2016 року о 17:00** у будинку побуту «**Ювілейний**», **офіс 404**, за адресою: **м.Бровари, вул.Гагаріна, 26.**
