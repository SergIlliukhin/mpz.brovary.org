---
title: "Тим, хто нас рятує, також потрібна підтримка!"
date: 2016-02-15
author: 
  username: "batkivshchyna"
  display_name: "Батьківщина"
categories: 
  - "kolonka-avtora"
---

**Багато хто вже знає, що до Броварів нещодавно повернулася «своя» екстрена допомога. Раніше «нашу» станцію ліквідували та перевели до Борисполя, через що броварчани мали багато труднощів з викликом «швидкої» додому. Однак минулого місяця «екстрена» повернулась на базу Броварської центральної районної лікарні і віднедавна обживається на старому-новому місці.**

Проте так склалося, що приміщення і автомобілі лікарям надали, однак за все інше… забули. Працівники «екстреної допомоги» зверталися і до влади і до пересічних броварчан з проханням допомогти, хто чим може: медикаментами, бинтами, канцелярією, оргтехнікою. Не було в достатній кількості навіть телефонів і навіть – телефонних дротів. Медики мусили виживати самі та ще й рятувати людей в дуже скрутних умовах. Через це і багато нарікань з боку мешканців, але що мали робити лікарі, коли на базі – відсутнє найнеобхідніше?

Броварська «Батьківщина» не могла лише мовчки спостерігати за такою ситуацією, тож минулого тижня усім складом нашої фракції ми навідались на броварську станцію, аби надати «екстреній допомозі»… свою посильну допомогу. Депутати фракції «Батьківщина» **Олександр Резнік, Борис Дудко та Сергій Бельський** передали броварським лікарям бинти, марлю, папір, ручки та іншу канцелярію, а ще - новий комп’ютер. Це те, що «екстрена допомога» сьогодні потребує у першу чергу.

[![07D_2539](https://mpz.brovary.org/wp-content/uploads/2016/02/07D_2539.jpg)](https://mpz.brovary.org/wp-content/uploads/2016/02/07D_2539.jpg)

[![07D_2544](https://mpz.brovary.org/wp-content/uploads/2016/02/07D_2544.jpg)](https://mpz.brovary.org/wp-content/uploads/2016/02/07D_2544.jpg)

[![07D_2547](https://mpz.brovary.org/wp-content/uploads/2016/02/07D_2547.jpg)](https://mpz.brovary.org/wp-content/uploads/2016/02/07D_2547.jpg)

[![07D_2578](https://mpz.brovary.org/wp-content/uploads/2016/02/07D_2578.jpg)](https://mpz.brovary.org/wp-content/uploads/2016/02/07D_2578.jpg)

[![07D_2590](https://mpz.brovary.org/wp-content/uploads/2016/02/07D_2590.jpg)](https://mpz.brovary.org/wp-content/uploads/2016/02/07D_2590.jpg)

[![07D_2552](https://mpz.brovary.org/wp-content/uploads/2016/02/07D_2552-1.jpg)](https://mpz.brovary.org/wp-content/uploads/2016/02/07D_2552-1.jpg)

Але все це – далеко не повний перелік того, що потрібно медикам для якісної роботи. Тому «Батьківщина» не востаннє допомагає «екстреній допомозі» і ми сподіваємося, що й інші депутати, громадські організації, міська влада, підприємці та вся громада підтримає новостворену станцію «екстреної допомоги», аби лікарі мали змогу рятувати наші життя!

_Що ще найбільше потрібно броварській станції екстреної допомоги можна дізнатися зателефонувавши за номером **(050) 685-79-19**_
