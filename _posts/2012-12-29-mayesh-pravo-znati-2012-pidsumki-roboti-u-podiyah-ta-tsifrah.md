---
title: "«Маєш право знати»-2012: підсумки роботи у подіях та цифрах"
date: 2012-12-29
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "mayesh-pravo-znati"
  - "novini"
  - "pidsumki-2012"
  - "pidsumki-roku"
  - "statistika"
coverImage: "wp-content/uploads/2012/12/MPZ_Pidsumki.jpg"
---

[![](https://mpz.brovary.org/wp-content/uploads/2012/12/MPZ_Pidsumki.jpg "МПЗ_Підсумки")](https://mpz.brovary.org/wp-content/uploads/2012/12/MPZ_Pidsumki.jpg)В історії команди «Маєш право знати» 2012 рік став першим повноцінним роком громадсько-журналістської активності. Сьогодні – в останній робочий день року, що минає – ми хочемо підбити підсумки нашої діяльності у вигляді важливих для нас кількісних та статистичних показників, а також згадати найголовніші події в розвитку нашої команди, які відбулись у 2012 році.

 **Важливі події**

> 1) ми стали повноправними журналістами – ми [отримали свідоцтво про державну реєстрацію газети](https://mpz.brovary.org/zareyestrovano-gazetu-mayesh-pravo-znati-gotuyetsya-pershiy-nomer-2/) «Маєш право знати»; 2) ми суттєво [оновили структуру та дизайн сайту](https://mpz.brovary.org/evolyutsiya-mayesh-pravo-znati/) та зробили його більш функціональним та зручним для наших читачів; 3) вийшов перший друкований номер нашої газети, щоправда, його зробили не ми, а зловмисники, які [сфальшували наше видання та надрукували від нашого імені купу брехні](https://mpz.brovary.org/prodovzhennya-falsifikatsiy-u-brovarah-viyshla-falshiva-gazeta-mayesh-pravo-znati/); 4) ми започаткували дві нові рубрики «**[Анонси](https://mpz.brovary.org/mayesh-pravo-znati-zapochatkovuye-rubriku-anonsi/)**» та «**[Споживач має право](https://mpz.brovary.org/mayesh-pravo-znati-zapochatkovuye-novu-rubriku-spozhivach-maye-pravo/)**». у рамках яких проанонсували **35** суспільно важливих подій у житті нашого міста та надали **8** консультацій з питань захисту прав споживачів; 5) для швидкого та оперативного отримання повідомлень від «Маєш право знати» ми створили [інструмент підписки на наші новини](https://mpz.brovary.org/dlya-operativnogo-otrimannya-garyachih-novin-pidpisuytes-na-rozsilku-mayesh-pravo-znati/) і станом на сьогодні у нашій базі розсилки **121** читач; 6) ми [змінили хостинг-провайдера](https://mpz.brovary.org/sayt-mayesh-pravo-znati-zmusheniy-zalishiti-ukrayinu/) через те, що українська компанія “Хостинг Україна” в односторонньому порядку відмовилась від подальшої співпраці, безпідставно звинувативши нас в тому, що ми є сайтом політичної партії чи руху.

**Статистика публікацій**

Протягом 2012 року на сайті «Маєш право знати» з’явилось **564** публікації, з яких: – **302** статті у рубриці «**[Новини](https://mpz.brovary.org/action/%d0%bd%d0%be%d0%b2%d0%b8%d0%bd%d0%b8/)**»; – **30** статей у рубриці «**[Розслідування](https://mpz.brovary.org/action/%d1%80%d0%be%d0%b7%d1%81%d0%bb%d1%96%d0%b4%d1%83%d0%b2%d0%b0%d0%bd%d0%bd%d1%8f/)**»; – **47** матеріалів у рубриці «**[Відео](https://mpz.brovary.org/action/%d0%b2%d1%96%d0%b4%d0%b5%d0%be/)**»; – **16** публікацій у рубриці «**[Акції та заходи](https://mpz.brovary.org/action/aktsiyi-zahodi/)**» – **210** публікацій у розділі «**[Колонка автора](https://mpz.brovary.org/action/kolonka-avtora/)**», де своїми роздумами поділилось 26 авторів.

**Кількість коментарів**

Наші читачі у 2012 році залишили **2806** коментарів до публікацій на нашому сайті.

Найбільшу дискусію у коментарях викликали наступні статті: \[table\]

| 1) | [Як   «регіонал»(?) Ратніков «отжог» на засіданні броварського КОДу](https://mpz.brovary.org/yak-regional-ratnikov-otzhog-na-zasidanni-brovarskogo-kodu/) | **102** коментарі |
| --- | --- | --- |
| 2) | [Кандидат   в броварський КОД Дмитро Ратніков – член фракції Партії регіонів](https://mpz.brovary.org/kandidat-v-brovarskiy-kod-dmitro-ratnikov-chlen-fraktsiyi-partiyi-regioniv-dokument-video/) | **82** коментарі |
| 3) | [Суддя   Телепенько заборонив відеозйомку суду проти броварської влади](https://mpz.brovary.org/suddya-telepenko-zaboroniv-videozyomku-sudu-proti-brovarskoyi-vladi-video/) | **53** коментарі |
| 4) | [Як   на мене влаштували облаву броварські правоохоронці](https://mpz.brovary.org/yak-na-mene-vlashtuvali-oblavu-brovarski-pravoohorontsi-foto-video/) | **51** коментар |
| 5) | [Проти   владного кандидата має боротись 1, а не 15 опозиціонерів](https://mpz.brovary.org/proti-vladnogo-kandidata-maye-borotis-1-a-ne-15-opozitsioneriv/) | **45** коментарів |

\[/table\]

**Показники відвідуваності**

За статистикою _Google_ _Analytics_ протягом 2012 року на сайт «Маєш право знати» зайшло **51 130** унікальних користувачів, які зробили **136 962** відвідувань. При цьому вони переглянули  **367 155** сторінок (в середньому **2,68** сторінок за кожне відвідування), а середня тривалість їхнього перебування на сайті складає майже 5 хвилин (**4:51**).

**Найпопулярніші публікації**

Найрезонанснішими у 2012 році стали публікації про особливості отримання закордонного паспорту (при чому, як видно зі статистики, нашими порадами користуються не лише броварські читачі, а й громадяни з усіх областей), а також репортаж про скандальні сутички правоохоронців з учасниками мирної акції біля броварського суду, гумористичний ролик про броварський тролейбус, розслідування про оселі основних кандадитів на виборах-2012 та інші: \[table\]

| 1) | [Обов’язкова   необов’язковість: за що не потрібно платити при оформленні закордонного   паспорта](https://mpz.brovary.org/dovidka-pro-vidsutnist-sudimosti-mif-chi-realnist/) | **2953** перегляди |
| --- | --- | --- |
| 2) | [Як   зробити закордонний паспорт у Броварах: покрокова інструкція та поради з   досвіду](https://mpz.brovary.org/zakordonny-pasport-brovary-instrukciya/) | **2419** переглядів |
| 3) | [Віталію   Запорожцю дали 14 років, біля броварського суду сутички зі спецпризначенцями](https://mpz.brovary.org/vitaliyu-zaporozhtsyu-dali-14-rokiv-bilya-brovarskogo-sudu-sutichki-zi-spetspriznachentsyami-foto-video/) | **2235** переглядів |
| 4) | [Тролейбус   від Масажиста вже в Броварах!](https://mpz.brovary.org/troleybus-vid-masazhista-vzhe-v-brovarah-video/) | **2041** перегляд |
| 5) | [Спецпроект   «Наступу»: Броварські «Межигір’я» (документи, відео, фото)](https://mpz.brovary.org/spetsproekt-brovarski-mezhigir-ya-dokumenti-video-foto/) | **1 902** перегляди |
| 6) | [На   Бровари насувається інтернет-катастрофа?](https://mpz.brovary.org/na-brovari-nasuvayetsya-internet-katastrofa-foto-video/) | **1583** перегляди |
| 7) | [Як   на мене влаштували облаву броварські правоохоронці](https://mpz.brovary.org/yak-na-mene-vlashtuvali-oblavu-brovarski-pravoohorontsi-foto-video/) | **1552** перегляди |
| 8) | [Електоральна   географія 97 округу: секрет «срібла» Семеняки та урок беззаперечної перемоги   від Різаненка](https://mpz.brovary.org/elektoralna-geografiya-97-okrugu-sekret-sribla-semenyaki-ta-urok-bezzaperechnoyi-peremogi-vid-rizanenka/) | **1014** переглядів |
| 9) | [Портрет   броварської міліції: фото дільничих інспекторів міста та району](https://mpz.brovary.org/portret-brovarskoyi-militsiyi-foto-dilnichih-inspektoriv-mista-ta-rayonu/) | **945** переглядів; |
| 10) | [Чотири   засідання ОВК для вирішення суто організаційних питань](https://mpz.brovary.org/chotiri-zasidannya-ovk-dlya-virishennya-suto-organizatsiynih-pitan/) | **985** переглядів |
| 11) | [Незаконне   будівництво на Грушевського, 3 призупинене. Забудовник не здається](https://mpz.brovary.org/nezakonne-budivnitstvo-na-grushevskogo-3-prizupinene-zabudovnik-ne-zdayetsya/) | **936** переглядів |

\[/table\]

**Прихильники у соцмережах**

За рік існування наших сторінок у соцмережах ми отримали більше тисячі прихильників, з яких: – **747** підписників сторінки «[**ВКонтакті**](http://vk.com/pravo.znaty.brovary)»; – **350** підписників сторінки «[**Фейсбук**](http://www.facebook.com/pravo.znaty.brovary)»; – **103** підписника сторінки «[**Гугл+**](https://plus.google.com/u/0/106807727076484715265)»; – **33** підписника у «[**Твітері**](https://twitter.com/pravoznaty)».
