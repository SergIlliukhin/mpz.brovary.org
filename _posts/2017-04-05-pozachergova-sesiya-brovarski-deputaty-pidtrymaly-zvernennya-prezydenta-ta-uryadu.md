---
title: "Позачергова сесія: Броварські депутати підтримали звернення до Президента та Уряду"
date: 2017-04-05
author: 
  username: "yschenko"
  display_name: "Ірина Ющенко"
categories: 
  - "vlada"
  - "aktsiyi-zahodi"
tags: 
  - "27-pozachergova-sesiya"
  - "brovary"
  - "vibir-redaktsiyi"
  - "deputaty-miskrady"
  - "zvernennya"
  - "novini"
coverImage: "wp-content/uploads/2017/04/5-1.jpg"
---

**3 квітня депутати Броварської міськради зібралися на [27-му](https://mpz.brovary.org/anons-3-kvitnya-vidbudetsya-27-ma-pozachergova-sesiya-brovarskoyi-miskrady/)** **позачергов****у**  **сес****ію****,** **аби висловити своє невдоволення діями Президента та Уряду**. **На розгляд депутатів було винесено 2 питання, але додалося ще 3, два з яких об’єднали за темою.**

Позачергова сесія відбулася під головуванням секретаря міськради **Петра Бабича**. Із 36 депутатів присутніх на сесії було **26**.

Перше звернення до Президента України Петра Порошенка, Голови Верховної Ради Андрія Парубія, Прем’єр-міністра Володимира Гройсмана, яке розглянули  депутати, підготували партійці «Свободи».

\[caption id="attachment\_68612" align="aligncenter" width="600"\][![](https://mpz.brovary.org/wp-content/uploads/2017/04/13.bmp)](https://mpz.brovary.org/wp-content/uploads/2017/04/13.bmp) Петро Бабич (ліворуч)\[/caption\]

\[caption id="attachment\_68615" align="aligncenter" width="600"\][![](https://mpz.brovary.org/wp-content/uploads/2017/04/SAM_0243.jpg)](https://mpz.brovary.org/wp-content/uploads/2017/04/SAM_0243.jpg) Олег Шевчук, член партії ВО "Свобода"\[/caption\]

У пояснювальній записці до проекту рішення, «свободівці» пропонували колегам-депутатам підтримати вимогу заборонити в Україні торгівлю товарами російського виробництва, позбавити банки Російської Федерації ліцензій та права працювати на території нашої країни. У переліку вимог – і прийняття нардепами законопроекту «Про заборону торгівлі з тимчасово окупованими територіями України» та ухвалення Закону «Про тимчасово окуповані території України», а також вимога невідкладного звільнення затриманих під час розгону учасників блокади окупованих районів Донецької та Луганської областей, які не скоїли тяжких кримінальних правопорушень. Також депутати висували вимоги до МВС та СБУ та висловлювали обурення неналежною работою деяких нардепів.

Під час обговорення депутат від БПП «Солідарність» **Євген Гредунов** звернув увагу колег, що суцільні заборони, зокрема усього, що стосується Росії, не є виходом із ситуації, яка склалася в країні, адже ніхто не пропонує взамін альтернативи. _«У цьому винна і влада, яка не створила умови для розвитку економіки і підтримки свого виробника, і наші патріоти, які не запропонували ніякої економічної альтернативи,_ \- сказав  він.

\[caption id="attachment\_68603" align="aligncenter" width="600"\][![](https://mpz.brovary.org/wp-content/uploads/2017/04/4-1.jpg)](https://mpz.brovary.org/wp-content/uploads/2017/04/4-1.jpg) Євген Гредунов\[/caption\]

Також нагадав про надлишкову партійну залежність депутатів місцевих осередків від "головних" партій: «У _Броварській міській раді немає жодної політичної сили, яка б була не дискредитована. Нами маніпулюють зверху і це дуже шкодить, адже ми маємо думати про свій добробут»._ Для того, щоб убезпечитися від маніпулювання зверху, запропонував  створити міжфракційну групу «Бровари»: _«для тих, хто готовий відмовитися від партійної дисципліни і працювати на користь міста, а не на користь дискредитованих партій»._ Та заклик Гредунова не був почутий і депутати приступили до голосування. Із деякими правками за звернення від «Свободи» проголосували **22** депутати.

Другим питанням депутати міськради розглядали та одноголосно підтримали звернення свого колеги **Володимира Білоконя** («Укроп») до Кабінету Міністрів України та Національної комісії, що здійснює державне регулювання у сферах енергетики та комунальних послуг (НКРЕКП).

\[caption id="attachment\_68610" align="aligncenter" width="600"\][![](https://mpz.brovary.org/wp-content/uploads/2017/04/11.jpg)](https://mpz.brovary.org/wp-content/uploads/2017/04/11.jpg) Ірина Веремчук (ліворуч)\[/caption\]

Своїм зверненням депутати вимагали скасувати для підприємств розрахунки за електричну енергію у формі оплати наперед та повернути попередні правила проплати, а саме, після подання звітів за спожиту електроенергію. Депутатка **Ірина Веремчук** від БПП «Солідарність» зауважила, що бюджетні організації, коли підписували додаткову угоду до договору про попередню 100% оплату, чомусь відразу на це уваги не звернули.

_«Уся проблема, що енергетична компанія – монополіст. Сьогодні обленерго може відключити від світла армійські частини, дитячі садочки, нашу медицину»_, - прокоментував ситуацію депутат від "Солідарності" **Валерій Іваненко**. І запропонував депутатам на черговій сесії міськради звернутися у «верхи» щодо націоналізації обленерго. Цю пропозицію та пропозицію щодо висловлення недовіри Нацкомісії стосовно 100% оплати наперед, присутні вирішили сформувати окремим зверненням та розглянути на наступній сесії.

[![](https://mpz.brovary.org/wp-content/uploads/2017/04/3-1.jpg)](https://mpz.brovary.org/wp-content/uploads/2017/04/3-1.jpg)

Найактивніше броварські народні обранці обговорювали звернення, що виголосив депутат **Борис Дудко** («Батьківщина»). Як зазначено у документі, депутати «Батьківщини» від імені всіх броварських народних обранців звертаються до Президента та Голови ВРУ продовжити мораторій на продаж сільськогосподарської  землі  на 10 років та вжити всіх заходів, щоб не допустити його скасування.

\[caption id="attachment\_68601" align="aligncenter" width="600"\][![](https://mpz.brovary.org/wp-content/uploads/2017/04/2-1.jpg)](https://mpz.brovary.org/wp-content/uploads/2017/04/2-1.jpg) Борис Дудко\[/caption\]

\[caption id="attachment\_68609" align="aligncenter" width="600"\][![](https://mpz.brovary.org/wp-content/uploads/2017/04/10.jpg)](https://mpz.brovary.org/wp-content/uploads/2017/04/10.jpg) Євген Гредунов: «Коли ресурс (земля) не працює на економіку країни – це завжди погано для економіки»\[/caption\]

\[caption id="attachment\_68604" align="aligncenter" width="600"\][![](https://mpz.brovary.org/wp-content/uploads/2017/04/5-1.jpg)](https://mpz.brovary.org/wp-content/uploads/2017/04/5-1.jpg) Володимир Білокінь:«Зараз земля стоїть і хтось прийде і забере її просто так. Тому мораторій, я вважаю, це не дуже правильно. Правильно буде відпрацювати механізм  реалізації землі. Земля не має бути чиєюсь власністю, вона наша, українська»\[/caption\]

\[caption id="attachment\_68605" align="aligncenter" width="600"\][![](https://mpz.brovary.org/wp-content/uploads/2017/04/6-1.jpg)](https://mpz.brovary.org/wp-content/uploads/2017/04/6-1.jpg) Лідія Сенько: «У Чернігівській області вся земля роздана паями людям. Вони здають її в оренду. Земля  засівається, відпрацьовується, люди отримують за пай плату. Орендарі вже пропонують людям скупити їхні паї. Тоді люди залишаться взагалі без нічого»\[/caption\]

\[caption id="attachment\_68608" align="aligncenter" width="600"\][![](https://mpz.brovary.org/wp-content/uploads/2017/04/9.jpg)](https://mpz.brovary.org/wp-content/uploads/2017/04/9.jpg) Юрій Скотніков: «Чому тримають мораторій? Щоб населення повністю збідніло і за безцінь скупити нашу землю. Поки не буде механізму «Прозоро», поки не буде винесено це питання на Всеукраїнський референдум, зараз землю продавати  не можна»\[/caption\]

Після того, як висловилися всі бажаючі, «за» проголосували **22** депутати.

Насамкінець народні обранці обговорили та одноголосно підтримали запит **Олега Шевчука** та **Сергія Бойка**  від  ВО «Свобода» до міського голови Ігоря Сапожка та звернення **БМО «Радикальної партії Олега Ляшка»** до Президента, Голови ВР, Прем’єр-міністра, голови НКРЕКП, Генеральної прокуратури, Національного агентства з питань запобігань корупції, що стосувалися відміни рішення Нацкомісії, яка здійснює регулювання у сферах енергетики і комунальних послуг, щодо введення із **1 квітня** щомісячної абонплати для споживачів за підключення до системи газопостачання.

\[caption id="attachment\_68621" align="aligncenter" width="600"\][![](https://mpz.brovary.org/wp-content/uploads/2017/04/SAM_0239.jpg)](https://mpz.brovary.org/wp-content/uploads/2017/04/SAM_0239.jpg) Сергій Бойко\[/caption\]

Дії уряду депутати вважають такими, що зроблені свідомо на догоду власникам енергокомпанії, де 70% бізнесу контролює олігарх Фірташ та компанії російських олігархів. Мовляв, у такий спосіб нинішній уряд вирішує економічні проблеми не за гроші олігархів, а ціною зубожіння пересічних українців. Тому рішення Нацкомісії щодо абонплати за підключення до системи газопостачання броварські депутати вважають необґрунтованим і незаконним, яке не відповідає нормам українського законодавства, адже не було проведено жодних громадських обговорень, експертних заходів та попередньої аналітичної роботи з цього питання.

Слід додати, що вже **4 квітня** президент України **Петро Порошенко** [заявив](http://www.president.gov.ua/news/rishennya-shodo-abonplati-na-gaz-maye-buti-prizupineno-prezi-40762), що рішення щодо абонплати за газ має бути призупинено.

Результатом позачергової 27-ї сесії стали прийняті 4 із 4 рішень та дві пропозиції, які депутати планують сформувати ще одним зверненням  до Президента та Уряду країни і розглянути на наступній сесії.

**Фото - автора**
