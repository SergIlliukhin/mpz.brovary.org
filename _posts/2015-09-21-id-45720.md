---
title: "День Броварів: шик і помпезність! Для броварчан чи для електорату?"
date: 2015-09-21
author: 
  username: "komarovskyj"
  display_name: "Комаровський Олексій"
categories: 
  - "brovary"
  - "aktsiyi-zahodi"
tags: 
  - "brvr"
  - "baby-boom-fest"
  - "bagmut"
  - "brovary"
  - "brovarski-dyuni"
  - "viktor-polishhuk"
  - "velozmagannya"
  - "den-brovariv"
  - "den-mista"
  - "novini"
  - "sapozhko"
  - "svyatkovyj-kontsert"
coverImage: "wp-content/uploads/2015/09/den-mista-lav-bro-1-62-e1442868563333.jpg"
---

**Такого Дня Броварів, як у нинішньому році, ще не було. Про це упродовж святкових днів говорили і підтверджували і школярі, і молоді сім’ї, і дорослі, які вже прожили, зокрема у Броварах, багато-багато років. Святкування — з розмахом. Такої величезної кількості людей на центральних вулицях не пригадується, щоб збиралося. Не побоїмося припустити, що близько трьох тисяч. Розваг всіляких — сила-силенна. Як складалося свято, а головне — чому — спробувала розібратися команда «Маєш право знати».**

Основний святковий день **19 вересня** умовно можна було поділити на три частини — велозаходи (пробіг у центрі міста та змагання «Броварські дюни»), фестиваль «Baby Boom Fest» та вечірня розважальна програма.

**Велопробіг**

Перша частина (сміло можна сказати — імпровізована і на плечах громадських активістів та вело-любителів, без жодного сприяння міської влади, тому, мабуть, і ніде не афішувалася) вийшла просто шикарною: понад 300 вело-любителів (якщо не більше) вчинили велопробіг містом вже звичним для тих, хто слідкує за велоподіями у місті, маршрутом. Їхали: вулицями Гагаріна, Київська, Черняхівського, Димитрова, і знову Гагаріна.

[![день міста-вело (59)](https://mpz.brovary.org/wp-content/uploads/2015/09/den-mista-velo-59.jpg)](https://mpz.brovary.org/wp-content/uploads/2015/09/den-mista-velo-59.jpg)

[![день міста-вело (79)](https://mpz.brovary.org/wp-content/uploads/2015/09/den-mista-velo-79.jpg)](https://mpz.brovary.org/wp-content/uploads/2015/09/den-mista-velo-79.jpg)

[![день міста-вело (120)](https://mpz.brovary.org/wp-content/uploads/2015/09/den-mista-velo-120.jpg)](https://mpz.brovary.org/wp-content/uploads/2015/09/den-mista-velo-120.jpg)

[![день міста-вело (136)](https://mpz.brovary.org/wp-content/uploads/2015/09/den-mista-velo-136.jpg)](https://mpz.brovary.org/wp-content/uploads/2015/09/den-mista-velo-136.jpg)

Уже після велопробігу у соцмережах лунали закиди: піар, та ще й передвиборний. Спірне питання, якщо зважати, що активісти, яких можна побачити в «ДемАльянсі» (співорганізатор велопробігу) давно переймається питаннями велосипедної інфраструктури, ще відтоді, як тема виборів і не «майоріла» над обрієм. Та й найактивніші з організаторів обмежилися лише невеликими банданами з логотипами організації.

[![день міста-вело (66)](https://mpz.brovary.org/wp-content/uploads/2015/09/den-mista-velo-66.jpg)](https://mpz.brovary.org/wp-content/uploads/2015/09/den-mista-velo-66.jpg)

[![день міста-вело (72)](https://mpz.brovary.org/wp-content/uploads/2015/09/den-mista-velo-72.jpg)](https://mpz.brovary.org/wp-content/uploads/2015/09/den-mista-velo-72.jpg)

[![день міста-вело (91)](https://mpz.brovary.org/wp-content/uploads/2015/09/den-mista-velo-91.jpg)](https://mpz.brovary.org/wp-content/uploads/2015/09/den-mista-velo-91.jpg)

Справді, такої великої кількості велосипедистів на одному заході не було. Частина відразу ж після пробігу «полетіла» на змагання «Броварські дюни», частина — відгукнулася на велопробіг до Києва з різними вело-акціями, що тривали аж до ночі.

**«Броварські дюни»**

Вже четвертий рік поспіль в броварському лісництві відбуваються велозмагання «Броварські дюни» - аматорські некомерційні перегони категорії крос-кантрі (марафон). Незмінні організатори та натхненники велосипедної активності – подружжя Галина Крушельницька та Борис Слюсар. Як зазначили організатори: «Мета й завдання велоперегонів - пропаганда здорового способу життя й велосипедного спорту серед широких верств населення, розвиток аматорського велоспорту.»

Цього року поганятися броварським лісом приїхали спортсмени та любителі з усіх куточків України.

[![дюни (31)](https://mpz.brovary.org/wp-content/uploads/2015/09/dyuny-31.jpg)](https://mpz.brovary.org/wp-content/uploads/2015/09/dyuny-31.jpg)

[![дюни (8)](https://mpz.brovary.org/wp-content/uploads/2015/09/dyuny-8.jpg)](https://mpz.brovary.org/wp-content/uploads/2015/09/dyuny-8.jpg)

Довжина одного кола у порівнянні з минулорічними «Дюнами» трішки збільшилася – 14.5 км. Набір висоти теж трохи «підріс» — до 190м. За три години лідери цьогорічних змагань проїжджали по п’ять кіл.

Круті повороти, трампліни, ями, пісок – все додавало складності та цікавості маршруту. Не дивно, що на фініші більша частина учасників були з пісочно-грунтовими «масками» на обличчі та інших частинах тіла.

[![дюни (16)](https://mpz.brovary.org/wp-content/uploads/2015/09/dyuny-16.jpg)](https://mpz.brovary.org/wp-content/uploads/2015/09/dyuny-16.jpg)

[![дюни (14)](https://mpz.brovary.org/wp-content/uploads/2015/09/dyuny-14.jpg)](https://mpz.brovary.org/wp-content/uploads/2015/09/dyuny-14.jpg)

Лідери веломарафону «Броварські Дюни»:

- категорія «Чоловіки 18+»

1. **1**. [**Стрижак Артем** - Skiman (Київ](https://bikeportal.org.ua/index.php?option=com_comprofiler&task=userProfile&tab=61&user=126)) **2**. [**Петров Дмитрий** - Focus (Київ](https://bikeportal.org.ua/index.php?option=com_comprofiler&task=userProfile&tab=61&user=91)) **3**. [**Павловский Александр** - SaNcho (Миколаїв)](https://bikeportal.org.ua/index.php?option=com_comprofiler&task=userProfile&tab=61&user=3279)

\-  категорія «Чоловіки 30+»

1. **1**. [**Доманіцький Валерій** - domani\_tz\_qi (Бровари](https://bikeportal.org.ua/index.php?option=com_comprofiler&task=userProfile&tab=61&user=360)) **2**. [**Навроцький Андрій** - Бешенный\_бантик (Київ](https://bikeportal.org.ua/index.php?option=com_comprofiler&task=userProfile&tab=61&user=260)) **3**. [**Петренко Сергей** - Сергей 1979 (Славутич](https://bikeportal.org.ua/index.php?option=com_comprofiler&task=userProfile&tab=61&user=2765))

\- категорія «Чоловіки 40+»

1. **1**. [**Кохан Антон** - tosha (Київ](https://bikeportal.org.ua/index.php?option=com_comprofiler&task=userProfile&tab=61&user=338)) **2**. [**Романец Лев** - bios (Київ](https://bikeportal.org.ua/index.php?option=com_comprofiler&task=userProfile&tab=61&user=308)) **3**. [**Гринь Александр** - sanuch (Київ](https://bikeportal.org.ua/index.php?option=com_comprofiler&task=userProfile&tab=61&user=903))

\- категорія «Чоловіки 50+»

1. **1**. [**Харин Сергей** - Svn (Київ](https://bikeportal.org.ua/index.php?option=com_comprofiler&task=userProfile&tab=61&user=1697)) **2**. [**Заглянский Вадим** - ABIATOP (Київ](https://bikeportal.org.ua/index.php?option=com_comprofiler&task=userProfile&tab=61&user=462))

\- категорія «Жінки 18+»

1. **1**. [**Каледина Наталья** - kolechko (Славутич](https://bikeportal.org.ua/index.php?option=com_comprofiler&task=userProfile&tab=61&user=3795)) **2**. [**Сугакова Оксана** - o.sugakova (Київ](https://bikeportal.org.ua/index.php?option=com_comprofiler&task=userProfile&tab=61&user=5027)) **3**. [**Марченко Анна** - Anita (Київ](https://bikeportal.org.ua/index.php?option=com_comprofiler&task=userProfile&tab=61&user=2276))

\- категорія «Жінки 30+»

1. **1**. [**Вергелес Анна** - Nuna (Київ](https://bikeportal.org.ua/index.php?option=com_comprofiler&task=userProfile&tab=61&user=93)) **2**. [**Сухарь Антонина** - knopa (Бровари](https://bikeportal.org.ua/index.php?option=com_comprofiler&task=userProfile&tab=61&user=4242)) **3**. [**Щербацкая Марина** - Marino4ka (Київ](https://bikeportal.org.ua/index.php?option=com_comprofiler&task=userProfile&tab=61&user=1252))

Стрижак Артем показав найкращий результат проїхавши 5 кіл за 3 год 21 хв!

[![дюни (25)](https://mpz.brovary.org/wp-content/uploads/2015/09/dyuny-25.jpg)](https://mpz.brovary.org/wp-content/uploads/2015/09/dyuny-25.jpg)

На стартову галявину, підтримати «марафонців», приїхали і учасники велопараду. В такій концентрації велосипеда на метр квадратний наш ліс ще не бачив. Маємо надію, що ця тенденція не тільки збережеться, а й розвиватиметься і велорух Броварів ставатиме щороку все масштабнішим та потужнішим.

[![дюни (32)](https://mpz.brovary.org/wp-content/uploads/2015/09/dyuny-32.jpg)](https://mpz.brovary.org/wp-content/uploads/2015/09/dyuny-32.jpg)

**«Baby Boom Fest»**

А в центрі у цей час жителів Броварів чекав просто широчезний за масштабом фестиваль «Baby Boom Fest». Тут були і ярмарки, і майстер-класи, і розваги, і конкурси. В усьому фестивалі відчувалася й різноманітність, і неймовірна організованість.

[![день міста-сцена (1)](https://mpz.brovary.org/wp-content/uploads/2015/09/den-mista-stsena-1.jpg)](https://mpz.brovary.org/wp-content/uploads/2015/09/den-mista-stsena-1.jpg)

[![день міста-сцена (37)](https://mpz.brovary.org/wp-content/uploads/2015/09/den-mista-stsena-37.jpg)](https://mpz.brovary.org/wp-content/uploads/2015/09/den-mista-stsena-37.jpg)

[![день міста-сцена (58)](https://mpz.brovary.org/wp-content/uploads/2015/09/den-mista-stsena-58.jpg)](https://mpz.brovary.org/wp-content/uploads/2015/09/den-mista-stsena-58.jpg)

[![день міста-сцена (60)](https://mpz.brovary.org/wp-content/uploads/2015/09/den-mista-stsena-60.jpg)](https://mpz.brovary.org/wp-content/uploads/2015/09/den-mista-stsena-60.jpg)

[![день міста-сцена (63)](https://mpz.brovary.org/wp-content/uploads/2015/09/den-mista-stsena-63.jpg)](https://mpz.brovary.org/wp-content/uploads/2015/09/den-mista-stsena-63.jpg)

Однією з ідей — як зізнатися в коханні своєму місту — було фотографування на тлі написів "I LOVE BRO", що в рамках конкурсу проводило Громадське телебачення Броварів.

[![день міста-лав бро 1 (62)](https://mpz.brovary.org/wp-content/uploads/2015/09/den-mista-lav-bro-1-62.jpg)](https://mpz.brovary.org/wp-content/uploads/2015/09/den-mista-lav-bro-1-62.jpg)

[![день міста-лав бро-громадське (37)](https://mpz.brovary.org/wp-content/uploads/2015/09/den-mista-lav-bro-gromadske-37.jpg)](https://mpz.brovary.org/wp-content/uploads/2015/09/den-mista-lav-bro-gromadske-37.jpg)

[![день міста-лав бро-громадське (1)](https://mpz.brovary.org/wp-content/uploads/2015/09/den-mista-lav-bro-gromadske-1.jpg)](https://mpz.brovary.org/wp-content/uploads/2015/09/den-mista-lav-bro-gromadske-1.jpg)

Трішки глибше занурившись в атмосферу, можна було розгледіти, що не все так просто у вирі свята.

Аніматори та фасилітатори — «пірати», «ведмедики» та «тигри» — «зізнавалися», що вони не з Броварів, а з Києва або інших регіонів. Ряди кафе та ресторанчиків — умовна зона «Food zone» — запрошені організації харчової галузі зі столиці та Львова.

Стежками парку «Перемога» ходили службовці в формі «Комкон», які, як виявилося стежили за громадським порядком і є представниками столичної приватної охоронної фірми.

[![день міста-сцена (74)](https://mpz.brovary.org/wp-content/uploads/2015/09/den-mista-stsena-74.jpg)](https://mpz.brovary.org/wp-content/uploads/2015/09/den-mista-stsena-74.jpg)

[![день міста-сцена (78)](https://mpz.brovary.org/wp-content/uploads/2015/09/den-mista-stsena-78.jpg)](https://mpz.brovary.org/wp-content/uploads/2015/09/den-mista-stsena-78.jpg)

[![день міста-сцена (84)](https://mpz.brovary.org/wp-content/uploads/2015/09/den-mista-stsena-84.jpg)](https://mpz.brovary.org/wp-content/uploads/2015/09/den-mista-stsena-84.jpg)

«Море» гумових кульок роздавалися безкоштовно, так само як і солодощі. За чий рахунок бенкет? Одна із анонімних організацій дала свій варіант відповіді: на чорно-білому звичайному папері деякі люди роздавали у парку листівки: «7 мільйонів гривень на «Baby Boom Fest». Розбиті дороги почекають. Гарне свято. Добре відволікає від крадіжки броварської землі і співучасті у вбивстві. Яскраве свято Броварам потрібніше, ніж новий водогін, каналізація і теплотраси — правда ж? Дякуємо\_Сапожку» — було написано на листівках. Самі ж розповсюджувачі не зізнавалися хто вони — чи стихійні небайдужі чи представники якоїсь громадської або політичної сили.

[![день міста-Сапожко](https://mpz.brovary.org/wp-content/uploads/2015/09/den-mista-Sapozhko.jpg)](https://mpz.brovary.org/wp-content/uploads/2015/09/den-mista-Sapozhko.jpg)

Представник же влади — **начальник відділу культури Броварської міської ради Наталя Багмут** у розмові з кореспондентом «Маєш право знати» заявила, що захід — святкування дня Броварів — пройшло за організації Броварської міської ради. До мерії звернулася громадська організація (яка саме — Наталя Андріївна не уточнила) і запропонувала провести фестиваль. «Спонсорів знайшли саме вони. На організацію свята не витрачено жодної копійки з місцевого бюджету», — сказала Наталя Багмут.

[![день міста-розваги (27)](https://mpz.brovary.org/wp-content/uploads/2015/09/den-mista-rozvagy-27.jpg)](https://mpz.brovary.org/wp-content/uploads/2015/09/den-mista-rozvagy-27.jpg)

[![день міста-розваги (30)](https://mpz.brovary.org/wp-content/uploads/2015/09/den-mista-rozvagy-30.jpg)](https://mpz.brovary.org/wp-content/uploads/2015/09/den-mista-rozvagy-30.jpg)

[![день міста-розваги (2)](https://mpz.brovary.org/wp-content/uploads/2015/09/den-mista-rozvagy-2.jpg)](https://mpz.brovary.org/wp-content/uploads/2015/09/den-mista-rozvagy-2.jpg)

[![день міста-розваги (7)](https://mpz.brovary.org/wp-content/uploads/2015/09/den-mista-rozvagy-7.jpg)](https://mpz.brovary.org/wp-content/uploads/2015/09/den-mista-rozvagy-7.jpg)

[![день міста-розваги (6)](https://mpz.brovary.org/wp-content/uploads/2015/09/den-mista-rozvagy-6.jpg)](https://mpz.brovary.org/wp-content/uploads/2015/09/den-mista-rozvagy-6.jpg)

Самих організаторів знайти виявилося проблематично. Так, спортивні заходи — показові виступи з видів спорту, які розповсюджені в Броварах та змагання з екстремальних видів спорту — проходили під егідою броварського відділу спорту та молоді на чолі з Дмитром Рожковим. Виставки робіт ручної роботи броварських шкіл — під управлінням освіти та науки Броварської міської ради на чолі з Володимиром Онищенко.

Як таких організаторів фестивалю знайти не вдавалося. До речі, саме ці два напрями — показові виступи броварських дітей з видів спорту та танцювальних колективів, а також роботи діток броварських шкіл — мали б бути для гостей свята найбільше ближчими до душі, адже усі твори мистецтва — чи то танці, чи малюнки, чи вироби, чи етюди в видах спорту — були створені безпосередньо школярами, і не можна сказати, що хтось був гірший чи кращий — усі молодці.

[![день міста-карате (4)](https://mpz.brovary.org/wp-content/uploads/2015/09/den-mista-karate-4.jpg)](https://mpz.brovary.org/wp-content/uploads/2015/09/den-mista-karate-4.jpg)

[![день міста-карате (9)](https://mpz.brovary.org/wp-content/uploads/2015/09/den-mista-karate-9.jpg)](https://mpz.brovary.org/wp-content/uploads/2015/09/den-mista-karate-9.jpg)

[![день міста-карате (25)](https://mpz.brovary.org/wp-content/uploads/2015/09/den-mista-karate-25.jpg)](https://mpz.brovary.org/wp-content/uploads/2015/09/den-mista-karate-25.jpg)

[![день міста-школи (1)](https://mpz.brovary.org/wp-content/uploads/2015/09/den-mista-shkoly-1.jpg)](https://mpz.brovary.org/wp-content/uploads/2015/09/den-mista-shkoly-1.jpg)

[![день міста-школи (11)](https://mpz.brovary.org/wp-content/uploads/2015/09/den-mista-shkoly-11.jpg)](https://mpz.brovary.org/wp-content/uploads/2015/09/den-mista-shkoly-11.jpg)

[![день міста-школи (9)](https://mpz.brovary.org/wp-content/uploads/2015/09/den-mista-shkoly-9.jpg)](https://mpz.brovary.org/wp-content/uploads/2015/09/den-mista-shkoly-9.jpg)

Були й різні показові майстер-класи та відкриті лекції броварських гуртків та секцій. Зокрема, відкриті тренування проводила броварська школа йоги "Трийога".

[![день міста-йога (1)](https://mpz.brovary.org/wp-content/uploads/2015/09/den-mista-joga-1.jpg)](https://mpz.brovary.org/wp-content/uploads/2015/09/den-mista-joga-1.jpg)

[![день міста-йога (9)](https://mpz.brovary.org/wp-content/uploads/2015/09/den-mista-joga-9.jpg)](https://mpz.brovary.org/wp-content/uploads/2015/09/den-mista-joga-9.jpg)

[![день міста-йога (23)](https://mpz.brovary.org/wp-content/uploads/2015/09/den-mista-joga-23.jpg)](https://mpz.brovary.org/wp-content/uploads/2015/09/den-mista-joga-23.jpg)

Та показові виступи представників з екстремальних видів.

[![день міста-скейт (5)](https://mpz.brovary.org/wp-content/uploads/2015/09/den-mista-skejt-5.jpg)](https://mpz.brovary.org/wp-content/uploads/2015/09/den-mista-skejt-5.jpg)

[![день міста-скейт (9)](https://mpz.brovary.org/wp-content/uploads/2015/09/den-mista-skejt-9.jpg)](https://mpz.brovary.org/wp-content/uploads/2015/09/den-mista-skejt-9.jpg)

[![день міста-скейт (28)](https://mpz.brovary.org/wp-content/uploads/2015/09/den-mista-skejt-28.jpg)](https://mpz.brovary.org/wp-content/uploads/2015/09/den-mista-skejt-28.jpg)

[![день міста-скейт (1)](https://mpz.brovary.org/wp-content/uploads/2015/09/den-mista-skejt-1.jpg)](https://mpz.brovary.org/wp-content/uploads/2015/09/den-mista-skejt-1.jpg)

Творча майстерня "Good Mood" та клуб "Смайлик" провела акцію — найдовший прапор України до Дня Броварів створений долонями.

[![1](https://mpz.brovary.org/wp-content/uploads/2015/09/115.jpg)](https://mpz.brovary.org/wp-content/uploads/2015/09/115.jpg)

[![2](https://mpz.brovary.org/wp-content/uploads/2015/09/28.jpg)](https://mpz.brovary.org/wp-content/uploads/2015/09/28.jpg)

[![8](https://mpz.brovary.org/wp-content/uploads/2015/09/83.jpg)](https://mpz.brovary.org/wp-content/uploads/2015/09/83.jpg)

[![10](https://mpz.brovary.org/wp-content/uploads/2015/09/102.jpg)](https://mpz.brovary.org/wp-content/uploads/2015/09/102.jpg)

Тим часом, як гриби після дощу на тлі фестивалю та розважальних заходів «повилазили» всі ті, кого як спонсорів, за словами пані Багмут, запросила «громадська організація-організатор фестивалю». Гумові кульки роздавалися безкоштовно з логотипами — «Благодійний фонд Віктора Поліщука», партію «Нові обличчя», стенди у парку рекламували будівничу компанію «Лісовий квартал» та «Альянс-Новобуд». Усі ці організації громадськість Броварів давно пов’язує з місцевим бізнесменом Віктором Поліщуком, а його, у свою чергу, у тісних стосунках з мером Броварів — Ігорем Сапожком. Чи не тут криються відповіді на питання — за чий рахунок банкет, і для чого таке помпезне святкування Дня міста? Не даремно ж, усі запрошені розважальні колективи з інших регіонів як один говорили — нас запросила броварська міська влада.

[![день міста-реклама (1)](https://mpz.brovary.org/wp-content/uploads/2015/09/den-mista-reklama-1.jpg)](https://mpz.brovary.org/wp-content/uploads/2015/09/den-mista-reklama-1.jpg)

[![день міста-реклама (2)](https://mpz.brovary.org/wp-content/uploads/2015/09/den-mista-reklama-2.jpg)](https://mpz.brovary.org/wp-content/uploads/2015/09/den-mista-reklama-2.jpg)

[![день міста-реклама (3)](https://mpz.brovary.org/wp-content/uploads/2015/09/den-mista-reklama-3.jpg)](https://mpz.brovary.org/wp-content/uploads/2015/09/den-mista-reklama-3.jpg)

[![день міста-реклама (4)](https://mpz.brovary.org/wp-content/uploads/2015/09/den-mista-reklama-4.jpg)](https://mpz.brovary.org/wp-content/uploads/2015/09/den-mista-reklama-4.jpg)

Увечері, після святкової програми, яка тривала практично весь день (із запрошенням великої кількості місцевих та приїжджих танцювально-музичних колективів), на сцені, що була змонтована в парку «Перемога» біля центрального фонтану пройшла урочиста церемонія вручення міському голові Ігорю Сапожку Почесного прапора Парламентської Асамблеї Ради Європи. Зробив це запрошений гість — **почесний член ПАРЕ Еріх Георг Фрітц.**

[![день міста-прапор (3)](https://mpz.brovary.org/wp-content/uploads/2015/09/den-mista-prapor-3.jpg)](https://mpz.brovary.org/wp-content/uploads/2015/09/den-mista-prapor-3.jpg)

[![день міста-прапор (4)](https://mpz.brovary.org/wp-content/uploads/2015/09/den-mista-prapor-4.jpg)](https://mpz.brovary.org/wp-content/uploads/2015/09/den-mista-prapor-4.jpg)

Цікаво, що представники мерії якось дивно відреагували на бажання кореспондента поспілкуватися з паном Фрітцом, перешіптуючись між собою, що нічого коментувати не будуть саме нашому виданню. Більше того, навіть кілька разів здивовано запитали: «А про що це ваше видання хоче спілкуватися з гостем? Що ви хочете у нього запитати?».

[![день міста-прапор (6)](https://mpz.brovary.org/wp-content/uploads/2015/09/den-mista-prapor-6.jpg)](https://mpz.brovary.org/wp-content/uploads/2015/09/den-mista-prapor-6.jpg)

[![день міста-прапор (5)](https://mpz.brovary.org/wp-content/uploads/2015/09/den-mista-prapor-5.jpg)](https://mpz.brovary.org/wp-content/uploads/2015/09/den-mista-prapor-5.jpg)

Зрештою, гість та представники ще трьох делегацій — Естонії, Франції та Польщі (де є міста-побратими Броварів) зі сцени привітали місто зі святом.

\[caption id="attachment\_46071" align="aligncenter" width="600"\][![день міста-прапор (20)](https://mpz.brovary.org/wp-content/uploads/2015/09/den-mista-prapor-20.jpg)](https://mpz.brovary.org/wp-content/uploads/2015/09/den-mista-prapor-20.jpg) Член Парламентської Асамблеї Ради Європи — Еріх Фрітц\[/caption\]

\[caption id="attachment\_46072" align="aligncenter" width="600"\][![день міста-прапор (25)](https://mpz.brovary.org/wp-content/uploads/2015/09/den-mista-prapor-25.jpg)](https://mpz.brovary.org/wp-content/uploads/2015/09/den-mista-prapor-25.jpg) Представник французького міста-побратима Фонтене-су-Буа\[/caption\]

\[caption id="attachment\_46073" align="aligncenter" width="600"\][![день міста-прапор (30)](https://mpz.brovary.org/wp-content/uploads/2015/09/den-mista-prapor-30.jpg)](https://mpz.brovary.org/wp-content/uploads/2015/09/den-mista-prapor-30.jpg) Представник естонського міста-побратима Сілламяе\[/caption\]

 

\[caption id="attachment\_46076" align="aligncenter" width="600"\][![день міста-сцена (22)](https://mpz.brovary.org/wp-content/uploads/2015/09/den-mista-stsena-22.jpg)](https://mpz.brovary.org/wp-content/uploads/2015/09/den-mista-stsena-22.jpg) Мер Броварів Ігор Сапожко\[/caption\]

[![день міста-сцена (48)](https://mpz.brovary.org/wp-content/uploads/2015/09/den-mista-stsena-48.jpg)](https://mpz.brovary.org/wp-content/uploads/2015/09/den-mista-stsena-48.jpg)

[![день міста-сцена (46)](https://mpz.brovary.org/wp-content/uploads/2015/09/den-mista-stsena-46.jpg)](https://mpz.brovary.org/wp-content/uploads/2015/09/den-mista-stsena-46.jpg)

**Концерт**

Завершувався основний святковий день молодіжним концертом на Майдані Свободи. Тут зазначимо лише, що такої величезної кількості людей (мабуть, понад п’ять сотень) Бровари на центральній площі міста давненько вже не бачили.

[![день міста-сцена (52)](https://mpz.brovary.org/wp-content/uploads/2015/09/den-mista-stsena-52.jpg)](https://mpz.brovary.org/wp-content/uploads/2015/09/den-mista-stsena-52.jpg)

[![день міста-сцена (57)](https://mpz.brovary.org/wp-content/uploads/2015/09/den-mista-stsena-57.jpg)](https://mpz.brovary.org/wp-content/uploads/2015/09/den-mista-stsena-57.jpg)

Наступний день, **20 вересня**, умовно можна поділити на дві частини: розважальні заходи впродовж дня та вечірній святковий концерт. І якщо перша частина пройшла під знаком позитиву і єднання броварчан, оскільки найбільшою подією стали змагання та виставка серед собак броварчан любителів-собаководів, то друга — показовим прикладом, як святкові заходи проводити не треба, оскільки добру ідею — молодіжний драйвовий концерт у стилі рок, реп та інших підвидів непопсової музики перетворили на платформу банального передвиборчого піару.

**Виставка собак**

У програму святкування Дня Броварів міською радою були включені вже дев’ята за ліком Всеукраїнська сертифікована виставка собак «Бровари-2015». Безпосередньо організатором виставки та змагань серед собак виступає громадська організація — Броварська кінологічна асоціація «Реванш», яка на сьогодні об’єднує в своїх лавах більше двох тисяч броварчан любителів-собаководів і яка традиційно проводить такі виставки у Броварах вже десятий рік поспіль. Як розповіла кореспонденту «Маєш право знати» керівник організації Тетяна Борисенко, на нинішніх змаганнях зареєструвалися 245 учасників, які привели з собою до п’ятисот собак різних порід та віку. Однією з умов вступу до організації, як розповіла Тетяна Павлівна є те, що любителю собаководу має бути 14 років і більше.

[![день міста-собаки (13)](https://mpz.brovary.org/wp-content/uploads/2015/09/den-mista-sobaky-13.jpg)](https://mpz.brovary.org/wp-content/uploads/2015/09/den-mista-sobaky-13.jpg)

[![день міста-собаки (9)](https://mpz.brovary.org/wp-content/uploads/2015/09/den-mista-sobaky-9.jpg)](https://mpz.brovary.org/wp-content/uploads/2015/09/den-mista-sobaky-9.jpg)

[![день міста-собаки (10)](https://mpz.brovary.org/wp-content/uploads/2015/09/den-mista-sobaky-10.jpg)](https://mpz.brovary.org/wp-content/uploads/2015/09/den-mista-sobaky-10.jpg)

**«#БРВР»**

Вечірній молодіжний концерт 20 вересня під назвою «#БРВР до Дня міста» зібрав під своїм крилом різні молодіжні музичні, вокальні та танцювальні гурти. За своєю суттю захід дуже нагадував концерт 31 серпня в рамках імпровізованого свята «Прощання з літом у Броварах». Саме суттю своєю концерт викликав позитивні враження. А ось за формою…

Навколо сцени біля фонтану та «Літака» (простонародна назва пам’ятника «На честь 30-річчя визволення м. Броварів від фашистських загарбників і на відзнаку мужності і героїзму воїнів 2-ої повітряної армії») вишикувалися хлопчаки та дівчата з прапорами … політичної партії «УКРОП». На прості запитання: «А давно у Броварах осередок партії? А хто керівник? А де базуєтеся?» — юнаки не давали відповіді. Той факт, що «щось тут не так» підтвердився, коли команда «Маєш право знати» розпитала — чи не сплачена ця акція? Не на камеру «прапороносці» неохоче розповіли, що стояли за гроші — хто за 50 грн. за годину, хто за 100 — за вечір.

[![день міста-укроп (3)](https://mpz.brovary.org/wp-content/uploads/2015/09/den-mista-ukrop-3.jpg)](https://mpz.brovary.org/wp-content/uploads/2015/09/den-mista-ukrop-3.jpg)

[![день міста-укроп (7)](https://mpz.brovary.org/wp-content/uploads/2015/09/den-mista-ukrop-7.jpg)](https://mpz.brovary.org/wp-content/uploads/2015/09/den-mista-ukrop-7.jpg)

[![день міста-укроп (2)](https://mpz.brovary.org/wp-content/uploads/2015/09/den-mista-ukrop-2.jpg)](https://mpz.brovary.org/wp-content/uploads/2015/09/den-mista-ukrop-2.jpg)

[![день міста-укроп (8)](https://mpz.brovary.org/wp-content/uploads/2015/09/den-mista-ukrop-8.jpg)](https://mpz.brovary.org/wp-content/uploads/2015/09/den-mista-ukrop-8.jpg)

[![день міста-укроп (9)](https://mpz.brovary.org/wp-content/uploads/2015/09/den-mista-ukrop-9.jpg)](https://mpz.brovary.org/wp-content/uploads/2015/09/den-mista-ukrop-9.jpg)

[![день міста-укроп (19)](https://mpz.brovary.org/wp-content/uploads/2015/09/den-mista-ukrop-19.jpg)](https://mpz.brovary.org/wp-content/uploads/2015/09/den-mista-ukrop-19.jpg)

Розповіли і організатори молодіжного концерту — як опинилася політична партія з її передвиборчою агітацією на тлі концерту. Ентузіасти та організатори заходу звернулися до голови міської ради Ігоря Сапожка з проханням надати сценічний майданчик, Ігор Васильович відповів: «19-го не можемо, 20-го — будь-ласка». Але тоді постало питання: де взяти кошти, щоб поставити на сцені хорошу апаратуру та акустичну техніку? Як розповів один із організаторів концерту, вони звернулися до однієї громадської організації, іншої — ні в кого фінансів немає. Тоді й запропонували їм партію «УКРОП», яка йде на місцеві вибори. За словами організаторів вийшов такий собі бартер: «укропи» надали хорошої якості техніку в обмін на те, що концерт буде «нашпигований» політичною рекламою партії. «Ми самі по собі аполітичні. Але дуже хотілося подарувати місту та її молоді свято. Що з того вийшло — бачите самі», — сказав один із організаторів заходу, який побажав бути не названим.

[![день міста-укроп (24)](https://mpz.brovary.org/wp-content/uploads/2015/09/den-mista-ukrop-24.jpg)](https://mpz.brovary.org/wp-content/uploads/2015/09/den-mista-ukrop-24.jpg)

[![день міста-укроп (26)](https://mpz.brovary.org/wp-content/uploads/2015/09/den-mista-ukrop-26.jpg)](https://mpz.brovary.org/wp-content/uploads/2015/09/den-mista-ukrop-26.jpg)

Що ж, як кажуть про такі передвиборчі ходи — кожен крутиться як може…

Організатори ж усього загального святкового дійства можуть бути спокійні — частинку електорату з юнаків і дівчат та молодих мам і татусів вони собі можуть в актив записати.

З днем народження, місто! Чи стане така радість традиційною? Наступного ж року місцевих виборів нібито не передбачається.

[![день міста-укроп (23)](https://mpz.brovary.org/wp-content/uploads/2015/09/den-mista-ukrop-231.jpg)](https://mpz.brovary.org/wp-content/uploads/2015/09/den-mista-ukrop-231.jpg)

**Фото - Діана Цирканюк**
