---
title: "Сапожко не врахує думку батьківських комітетів при призначенні нового начальника управління освіти"
date: 2016-02-17
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "gromadska-rada-pri-upravlinni-osviti"
  - "konkurs"
  - "nachalnyk-upravlinnya-osvity"
  - "novini"
---

**Думка громадських активістів, батьків, депутатів, педагогів при обранні начальника управління освіти не важлива? - питають броварські активісти в соцмережах.**

Нагадаємо, нещодавно звільнилася посада начальника управління освіти і науки Броварської міської ради. Володимир Онищенко, який очолював управління більше 10 років, перейшов до Департаменту освіти Київської облдержадміністрації. Про відкриту вакансію та конкурс щодо її заміщення [повідомили](http://www.brovary.kiev.ua/brovarska-m%D1%96ska-rada-ogoloshu%D1%94-konkurs-na-zam%D1%96shchennya-vakantno%D1%97-posadi) на сайті міськради 29 січня. Очікується, що прийом документів триватиме місяць і на початку березня відбудеться власне сам конкурс. Про зміну вимог до кандидатів на посаду начальника управління, розширення кола претендентів та громадське обговорення поданих кандидатур [заявили](https://mpz.brovary.org/borotba-novogo-starogo-v-konkursi-na-golovnogo-osvityanyna-brovariv/) члени Громадської ради при управлінні освіти, активні батьки та деякі броварські депутати, зокрема з фракцій "БПП", "Самопоміч" та "ДемАльянс". Члени Громради офіційно звернулися до міського голови з цього приводу і отримали відповідь, яка мало кого може влаштувати.

![10464132_1094571650595733_1428863615249428167_n](https://mpz.brovary.org/wp-content/uploads/2016/02/10464132_1094571650595733_1428863615249428167_n.jpg)

![12705194_1094571670595731_1545087306620987738_n](https://mpz.brovary.org/wp-content/uploads/2016/02/12705194_1094571670595731_1545087306620987738_n.jpg)

_"Суть відповіді, що викладена на 2-х сторінках,_ - пише заступник голови Громадської ради **Надія Лещик**, - _полягає у виділеному жирним шрифтом реченні: «начальник управління освіти призначається на посаду міським головою у порядку визначеному чинним законодавством». Тобто, умови змінювати не будуть, громадського обговорення не буде!"_

Також зазначимо, що незважаючи на зауваження Громадської ради при управлінні освіти, текст оголошення на сайті міськради досі не змінено.
