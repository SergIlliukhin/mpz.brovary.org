---
title: "Як зробити родини сильними: у Броварах пройшла наукова конференція"
date: 2016-05-19
author: 
  username: "yschenko"
  display_name: "Ірина Ющенко"
categories: 
  - "hromada"
  - "aktsiyi-zahodi"
tags: 
  - "brovary"
  - "go-duhovnist"
  - "konferentsiya"
  - "novini"
  - "rodina"
  - "simya"
coverImage: "wp-content/uploads/2016/05/07D_4745.jpg"
---

«Броварські **батьки безграмотні й потребують термінового навчання», - такого висновку дійшли учасники науково-практичної конференції «Сильна родина – сильна Україна», організованої ГО «Духовність». Про це свідчать статистичні дані «авторитетності» броварських мам і татусів: 26% дітей вирішують свої проблеми самотужки, 27% - ідуть за порадою до друзів і тільки 12% - звертаються за допомогою до батьків. 14 травня у МКЦ «Прометей» народні депутати, науковці, бізнесмени, журналісти та священики об'єдналися задля того, щоб донести до броварчан важливість виховання дитини в сім’ї за такими християнськими принципами і цінностями, які допоможуть дати відповіді на найболючіші питання сьогодення: чому батьки не є авторитетом для дітей, чому підлітки сідають за ґрати, чому "помолодшала" підліткова проституція, чому діти зростають безвідповідальними, як їх виховувати,  щоб у 18 років чадо було "адекватним"?.. Хто ж вчитиме броварських батьків такої складної науки - бути хорошим татом і мамою?**

Як показує практика, у школах дітей учать наук, більшість із яких протягом життя так і не знайдуть практичного використання. Натомість ніхто не вчить їх найважливішому – життя: як будувати сім’ю, як вирішувати конфлікти із батьками,  однолітками і т.д. Сучасні мами і тата також не підковані в цій науці, тож своїм дітям аж ніяк не можуть передати тих християнських цінностей, які є основою щастя людини. Молоді сім’ї, які не мають від держави ніякої підтримки, «деградують»: падає народжуваність, сім’ї все більше стають неповними, що без перебільшення загрожує безпеці нашої держави. Україні потрібні хоробрі і надійні воїни, яких із хлопчиків може виховати тільки міцний сімейний інститут, що у всі віки допомагав українцям зберегти свою ідентичність і стійкість. Саме про це у своєму відеозверненні говорив на конференції перший спікер - депутат Верховної Ради України, кандидат наук із державного управління, голова Міжфракційного депутатського обєднання «За духовність, моральність та здоров’я України»  ВРУ **Павло Унгурян**, який відстоює захист сімейних цінностей і на рівні Парламентської ради Європи.

[![Конференція ](https://mpz.brovary.org/wp-content/uploads/2016/05/2-4.jpg)](https://mpz.brovary.org/wp-content/uploads/2016/05/2-4.jpg)

\[caption id="attachment\_56284" align="aligncenter" width="600"\][![Конференція ](https://mpz.brovary.org/wp-content/uploads/2016/05/17-2.jpg)](https://mpz.brovary.org/wp-content/uploads/2016/05/17-2.jpg) Павло Унгурян\[/caption\]

[![Конференція ](https://mpz.brovary.org/wp-content/uploads/2016/05/18-2.jpg)](https://mpz.brovary.org/wp-content/uploads/2016/05/18-2.jpg)

Депутат навів приклад наслідків, до яких привела криза сімейних цінностей у Північній та Західній Європі в 60-70–х роках минулого століття. Спочатку там лібералізувалися закони про аборти, відбувся розквіт феміністського руху, впала народжуваність, а через 10 років уряд Європи був змушений відкрити кордони для трудової міграції. А ще через десяток - громади мусульманських мігрантів – вихідців із Азії, почали виставляти вимоги щодо своїх прав і потреб, провокуючи протистояння між християнами. Тож українці мають чим швидше об’єднатися навколо захисту сім’ї і моральності, щоб уникнути руйнації національних культурних традицій, духовного та фізичного розбещення підростаючого покоління.

**Як бути ефективними і відповідальними батьками**

У свою чергу помічник у ВР Павла Унгуряна, доктор філософії, президент Фонду «Сім’я» **Адріан Буковинський** наголосив, що всі гілки влади усвідомлюють проблему сім’ї, адже в державі немає ні сімейної політики, ні структурованої стратегічної роботи, яка могла б цю проблему вирішити. Тому минулоріч двічі проводилися парламентські слухання на тему сім’ї.

\[caption id="attachment\_56272" align="aligncenter" width="600"\][![Конференція ](https://mpz.brovary.org/wp-content/uploads/2016/05/5-4.jpg)](https://mpz.brovary.org/wp-content/uploads/2016/05/5-4.jpg) Адріан Буковинський\[/caption\]

[![Конференція ](https://mpz.brovary.org/wp-content/uploads/2016/05/10-3.jpg)](https://mpz.brovary.org/wp-content/uploads/2016/05/10-3.jpg)

І хоча попереднім урядом було створено посаду Урядового уповноваженого з питань сім’ї, який мав би налагодити роботу з вирішення цієї проблеми, однак до своїх обов’язків він так і не приступив. Виявилося, що в країні є впливові сили, які здатні змінити рішення уряду для легалізації гомосексуальних стосунків та інших збочень. Всеукраїнська рада церков, науковці та громадськість відреагували на це обуренням і направили в Кабмін звернення, де оцінили цю ситуація, як неадекватну. Окрім цього, в містах країни відбулися десятки масових заходів на підтримку класичної форми сім’ї.

\[caption id="attachment\_56282" align="aligncenter" width="600"\][![15](https://mpz.brovary.org/wp-content/uploads/2016/05/15-2.jpg)](https://mpz.brovary.org/wp-content/uploads/2016/05/15-2.jpg) Марина Медвєдєва, доктор юридичних наук Київського  інституту міжнародних відносин КНУ ім. Шевченка: "Творці  «Загальної  декларації  прав людини», «Міжнародного  пакту про громадянські і політичні права», «Міжнародного  пакту про економічні, соціальні і культурні права» розуміли, в чому сила сім’ї, тож вкладали в її поняття саме сім’ю, засновану на союзі чоловіка та жінки. Іншого розуміння сім'ї в той історичний період просто не могло бути, тому всі ці документи мають тлумачитися в історичному контексті свого прийняття, і будь-які варіації на цю тему просто недопустимі».\[/caption\]

Що стосується  броварських родин, то Андріан Буковинський  озвучив такі статистичні дані: 60%  сімей – розлучені, серед інших 40% - щасливих у шлюбі тільки 15%. Вражає статистика і «авторитетності» броварських батьків. Зі своїми проблемами 27% школярів ідуть за порадою до друзів, 26% - вирішують проблеми самотужки і тільки 12%  - звертаються за підтримкою до батьків. Зокрема, до мами по допомогу йде 33%, до батька – лише 1%. І не дивно: татусі практично не приділяють уваги вихованню дітей, не знають, чим живуть їхні чада, не мають постійності в словах та діях, не надійні, і часто не проживають у сім’ях.

[![Конференція ](https://mpz.brovary.org/wp-content/uploads/2016/05/14-2.jpg)](https://mpz.brovary.org/wp-content/uploads/2016/05/14-2.jpg)

\[caption id="attachment\_56278" align="aligncenter" width="600"\][![Конференція ](https://mpz.brovary.org/wp-content/uploads/2016/05/11-2.jpg)](https://mpz.brovary.org/wp-content/uploads/2016/05/11-2.jpg) Оксана Мельник і Лариса Виноградова\[/caption\]

Ситуація з батьківською «авторитетністю» критична: 87 % броварських  батьків не ефективні, бо безграмотні, а фахівців, програм, книг, які б навчили бути гарним татом і мамою, в Броварах немає. Тож щоб навчити дитину ідентифікувати добро і зло, яке в 21 ст. стало «гуманним», бо відбулася взаємозаміна понять, потрібно спочатку навчити самих батьків. Тому Андріан Буковинський звернувся до заступника міського голови Лариси Виноградової та начальниці управління освіти Оксани Мельник з проханням надати йому список 20 педагогів, які б побажали пройти на базі інституту післядипломної освіти відповідні курси для реалізації програми навчання для батьків. В цілому по Україні потрібно щонайменше 5 тис таких фахівців.

**Як поєднати сім’ю і бізнес**

У свою чергу генеральний директор голландського підприємства «Zeelandia», щасливий батько багатодітної родини **Андрій Василенко**  розповів, як можна успішно поєднувати сім’ю та роботу і розкрив секрети успішного ведення бізнесу.

\[caption id="attachment\_56273" align="aligncenter" width="600"\][![Конференція ](https://mpz.brovary.org/wp-content/uploads/2016/05/6-4.jpg)](https://mpz.brovary.org/wp-content/uploads/2016/05/6-4.jpg) Андрій Василенко\[/caption\]

[![Конференція ](https://mpz.brovary.org/wp-content/uploads/2016/05/7-4.jpg)](https://mpz.brovary.org/wp-content/uploads/2016/05/7-4.jpg)

За словами  пана Андрія, якщо людина порушує універсальні закони життя, які прописані в  «Біблії», то це тільки питання часу, коли трапиться трагедія. Бізнесмен переконаний: усе в житті починається із сільськогосподарського закону - яке зерно і в яку землю ми сіємо, те і вродить. Тож  тільки чесність породжує чесність. Власне, цим принципом бізнесмен керується як у сім'ї, так і в роботі.

[![Конференція ](https://mpz.brovary.org/wp-content/uploads/2016/05/9-4.jpg)](https://mpz.brovary.org/wp-content/uploads/2016/05/9-4.jpg)

\[caption id="attachment\_56287" align="aligncenter" width="600"\][![Конференція ](https://mpz.brovary.org/wp-content/uploads/2016/05/20-1.jpg)](https://mpz.brovary.org/wp-content/uploads/2016/05/20-1.jpg) Ілля Несходовський\[/caption\]

Про те, що сімейний бізнес є одним із найбільш успішніших форм бізнесу в світі розповів присутнім кандидат економічних наук, директор Інституту соціально-економічної трансформації, експерт Реанімаційного пакету реформ **Ілля Несходовський**. На прикладах відомих світових брендів фахівець показав, що сімейний бізнес, побудований на міцній сім’ї, є найстабільнішим і найприбутковішим, адже націлений на майбутнє, бо батьки зацікавлені передати дітям найкраще, тож і вчать усім тонкощам своєї справи. Натомість держава не є ефективним власником, тому ми і бачимо збитковість більшості державних компаній.

\[caption id="attachment\_56280" align="aligncenter" width="600"\][![Конференція ](https://mpz.brovary.org/wp-content/uploads/2016/05/13-2.jpg)](https://mpz.brovary.org/wp-content/uploads/2016/05/13-2.jpg) Ольга Тицька\[/caption\]

Редактор духовно-просвітницького радіо «Еммануіл» **Ольга Тицька** у своєму виступі акцентувала увагу слухачів на тому, що засоби масової інформації - потужний інструмент для формування сімейних цінностей. Однак переважна більшість світських медіа перетворилося на агресивне середовище, біля якого залишати дітей просто страшно. У свою чергу  радіо «Еммануїл» має гідний контент, який згуртовує суспільство, націлює на розбудову сімейних цінностей, пропагує світло та добро.

[![Конференція ](https://mpz.brovary.org/wp-content/uploads/2016/05/1-4.jpg)](https://mpz.brovary.org/wp-content/uploads/2016/05/1-4.jpg)

\[caption id="attachment\_56288" align="aligncenter" width="600"\][![Конференція ](https://mpz.brovary.org/wp-content/uploads/2016/05/21-1.jpg)](https://mpz.brovary.org/wp-content/uploads/2016/05/21-1.jpg) Роман Лаба, доктор філософії, священик: «Людським стосункам не навчає ніхто і ніде. За винятком церкви. А люди кожного дня   потребують відповіді на буденні речі. У суспільстві бракує багатьох базових знань».\[/caption\]

**Що зроблено за рік**

Значимість і актуальність теми конференції мала б зацікавити широке коло причетних до виховання дитини - і батьків, і вчителів. Натомість у залі МКЦ «Прометей» із 110-тисячного населення міста не зібралося і тисячної  долі зацікавлених - можна було помітити лише поодиноких представників освіти, ЗМІ, а ще менше – пересічних броварчан. Та навіть і ця крихта, за словами організаторів заходу, дозволить зробити вагомі кроки у розумінні броварчанами важливості сім’ї і її ролі в суспільстві.

\[caption id="attachment\_56271" align="aligncenter" width="600"\][![Конференція ](https://mpz.brovary.org/wp-content/uploads/2016/05/4-4.jpg)](https://mpz.brovary.org/wp-content/uploads/2016/05/4-4.jpg) Ольга Романенко\[/caption\]

_«За результатами першої конференції, яка відбулася минулого року, курс «Підготовка до подружнього життя» за авторством Адріана Буковинського  було включено в_ _розвиток молодіжної політики міста,_ - розповіла кандидат економічних наук, доцент КНТЕУ, член Ради молодих вчених при  МОН,  один із організаторів конференції **Ольга Романенко. _\-_**  _Також викладання цього курсу, рекомендованого Міністерством освіти, впроваджено у 68 старших класах броварських шкіл. Сімейну підготовку на виховних годинах в учнів 9-11 класів викладали 12 вчителів-волонтерів із педагогічною гуманітарною освітою. Я особисто читала  «Підготовку до подружнього життя» у 9 школі. Перед цим волонтери пройшли необхідне навчання»._ За словами пані Ольги,  уроки сімейної підготовки мали позитивні відгуки як у старшокласників, так і вчителів та батьків, тому активісти звернулися до міської влади з проханням посприяти, щоб викладання цього курсу в школах стало політикою розвитку Броварів. Для цього варто закласти в бюджет кошти для підготовки вчителів і закупівлю необхідних підручників. Також активісти планують впровадити програму «Підготовка до подружнього життя» і в РАГС.

Головними пунктами спільної резолюції 2-ї науково-практичної конференції було визначено необхідність широкої сімейної пропаганди у ЗМІ та введення в школах і вишах важливих для життя освітніх курсів: «Християнська етика», «Дошлюбне приготування», «Основи фінансової грамотності та бізнесу».

[![ Конференція](https://mpz.brovary.org/wp-content/uploads/2016/05/07D_4686.jpg)](https://mpz.brovary.org/wp-content/uploads/2016/05/07D_4686.jpg)

Тригодинна конференція завершилася кавою-брейк, де присутні мали можливість більше познайомитися та поспілкуватися з виступаючими.

**Фото - Світлана Яцив**
