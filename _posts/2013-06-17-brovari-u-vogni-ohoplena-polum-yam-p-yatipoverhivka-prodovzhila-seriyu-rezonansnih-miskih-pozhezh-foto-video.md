---
title: "Бровари у вогні: охоплена полум’ям п’ятиповерхівка продовжила серію резонансних міських пожеж. Фото, Відео."
date: 2013-06-17
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "novini"
  - "pozhezha"
  - "pozhezha-na-kyivskiy-302"
coverImage: "wp-content/uploads/2013/06/main2.jpg"
---

**[![main1](https://mpz.brovary.org/wp-content/uploads/2013/06/main1.jpg)](https://mpz.brovary.org/wp-content/uploads/2013/06/main1.jpg)Сьогодні, 17 червня близько четвертої ранку загорілась квартира на п’ятому поверсі будинку за адресою Київська, 302. Вогонь швидко поширився на дах і за деякий час охопив його практично повністю.**

Мешканці будинку викликали рятувальників, а самі почали в паніці вибігати з під’їзду лише з найнеобхіднішими речами. За словами очевидців, пожежні прибули до будинку лише за годину, через що дах будинку вигорів майже вщент.

<iframe src="https://www.youtube.com/embed/i0dKLAqqBbI" height="315" width="420" allowfullscreen frameborder="0"></iframe>

В результаті гасіння пожежі залитими водою опинилися квартири майже всього під’їзду. Присутні під час гасіння розповідають, що на боротьбу з вогнем прибули навіть столичні рятувальники.

[![4MyOWgx-l-M (1)](https://mpz.brovary.org/wp-content/uploads/2013/06/4MyOWgx-l-M-11.jpg)](https://mpz.brovary.org/wp-content/uploads/2013/06/4MyOWgx-l-M-11.jpg)

[![1001622_541076579292708_408276576_n](https://mpz.brovary.org/wp-content/uploads/2013/06/1001622_541076579292708_408276576_n.jpg)](https://mpz.brovary.org/wp-content/uploads/2013/06/1001622_541076579292708_408276576_n.jpg)

[![1011916_588214424534678_1377504237_n](https://mpz.brovary.org/wp-content/uploads/2013/06/1011916_588214424534678_1377504237_n1.jpg)](https://mpz.brovary.org/wp-content/uploads/2013/06/1011916_588214424534678_1377504237_n1.jpg)

[![1017185_541076622626037_1364250538_n](https://mpz.brovary.org/wp-content/uploads/2013/06/1017185_541076622626037_1364250538_n.jpg)](https://mpz.brovary.org/wp-content/uploads/2013/06/1017185_541076622626037_1364250538_n.jpg)

[![RkltthWH99U](https://mpz.brovary.org/wp-content/uploads/2013/06/RkltthWH99U.jpg)](https://mpz.brovary.org/wp-content/uploads/2013/06/RkltthWH99U.jpg)

[![uc44D9RcFF4](https://mpz.brovary.org/wp-content/uploads/2013/06/uc44D9RcFF4.jpg)](https://mpz.brovary.org/wp-content/uploads/2013/06/uc44D9RcFF4.jpg)

За інформацією із власних джерел «Маєш Право Знати» стало відомо, що чутки про начебто годинну затримку приїзду рятувальників не відповідають дійсності. Як повідомили нашим журналістам, машини МНС прибули на місце пожежі вже за кілька хвилин після виклику, проте частина мешканців могла їх не побачити, позаяк гасіння відбувалось з іншого боку будівлі. Водночас джерела стверджують, що МНСівцям вдалося врятувати всіх мешканців, загиблих та постраждалих немає.  Причини пожежі наразі невідомі – рятувальники чекають результатів експертизи.

[![5Ch9STvkSDY](https://mpz.brovary.org/wp-content/uploads/2013/06/5Ch9STvkSDY.jpg)](https://mpz.brovary.org/wp-content/uploads/2013/06/5Ch9STvkSDY.jpg)

[![o9ix2Dy_VMc](https://mpz.brovary.org/wp-content/uploads/2013/06/o9ix2Dy_VMc.jpg)](https://mpz.brovary.org/wp-content/uploads/2013/06/o9ix2Dy_VMc.jpg)

В даний момент ми очікуємо офіційної інформації від прес-служби Головного управління МНС в Київській області, де зараз відбувається нарада з цього приводу. Крім того, у зв’язку з надзвичайною подією на завтра, 18 червня, на 9:00 скликається позачергова сесія броварської міської ради де розглядатиметься питання про внесення змін до бюджету в зв’язку зі збитками, завданими пожежею.

**P.S.**

_Окремі з очевидців пожежі стверджують, що рятувальники справді прибули на місце занадто пізно. Це, в свою чергу, спровокувало сутички між мешканцями та пожежниками, і лише міліції вдалось розборонити людей та рятувальників. Ми просимо зв'язатись очевидців цих подій з "Маєш право знати", аби надати нашим читачам повну інформацію про пригоду. Контактний телефон 068 125 30 81 (Андрій Качор)_

**Стежте за оновленнями.**

> Нагадаємо, що це вже третя резонансна пожежа, що трапилася останнім часом у Броварах. На початку червня на вул. Черняхівського [згоріло три автомобіля](https://mpz.brovary.org/za-minulu-nich-u-brovarah-zgorili-tri-avtomobili/), а вже 10 червня [авто спалили](https://mpz.brovary.org/sogodni-vnochi-deputatu-romanu-simutinu-spalili-avtomobil-video/) голові броварського осередку партії УДАР, міському опозиційному депутатові **Роману Сімутіну.**

_Фото та відео взято з мережі Facebook та Вконтакте з профайлів користувачів Andrey Dronskiy, Антоніна Бондаренко, Сергей Якима, Евгений Гунко та ін._
