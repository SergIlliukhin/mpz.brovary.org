---
title: "Коли Порошенко зніме Кищука з посади голови Броварської РДА?"
date: 2014-06-04
author: 
  username: "shako"
  display_name: "Тарас Шако"
categories: 
  - "kolonka-avtora"
tags: 
  - "bondaryev"
  - "brovarska-rayonna-derzhavna-administratsiya"
  - "kishhuk"
  - "poroshenko"
  - "turchinov"
---

**[![Кищук кандидат 2012](https://mpz.brovary.org/wp-content/uploads/2012/08/Kishhuk-kandidat-2012.jpg)](https://mpz.brovary.org/wp-content/uploads/2012/08/Kishhuk-kandidat-2012.jpg)Позаминулого тижня з легкої руки Олександра Турчинова [Олег Кищук став до керма Броварського району](https://mpz.brovary.org/kishhuk-spodivayetsya-shho-poroshenko-zalishit-yogo-na-posadi). Та чи довго посидить в теплому кабінеті новопризначений голова залишається під великим знаком питання.**

Призначення фермера Кищука на найвищу посаду в Броварському районі відбулось за 2 дні до виборів. Аби не здіймати зайвий галас, одіозну кандидатуру посадили в крісло, поки вся увага громадськості була прикута до виборчого процесу.

Наприкінці березня, як відомо, почались розмови про громадське обговорення кандидатур на посаду голів райдержадміністрацій Київщини. При КОДА навіть було створено спеціальну експертну комісію, яка мала враховувати всі зауваження і пропозиції громадськості стосовно певної кандидатури. Після [пікетування Парламенту та Уряду](https://mpz.brovary.org/brovarchani-piketuvali-kabinet-ministriv-vimagayuchi-ne-priznachati-kishhuka-golovoyu-rda/) з вимогою не призначати Кищука ця комісія відхилила його як претендента на посаду голови РДА.

Призначення Кищука, [як повідомляють джерела](https://mpz.brovary.org/turchinov-priznachiv-kishhuka-golovoyu-brovarskoyi-rda/), не обійшлось без участі його покровителя та давнього друга – нардепа від Батьківщини Костянтина Бондарєва. Ймовірно, що саме він лобіював Кищука на цю посаду через найвищих осіб в партії, після чого Турчинов таки підписав відповідне розпорядження.

Звісно, враховуючи партійність та відверто низькопробний політичний досвід Кищука, Порошенко навряд б чи доручив йому бути представником Президента в Броварському районі. Тим більше, що під час виборчої кампанії у місцевій партійній пресі Кищук називав Порошенка новим Януковичем, олігархом та звинувачував у зв’язках з Путіним. Відтак шанси появи автографу Порошенка під призначенням Кищука були явно примарними.

[![[Scanned]001 (1)](https://mpz.brovary.org/wp-content/uploads/2014/06/Scanned001-1.jpg)](https://mpz.brovary.org/wp-content/uploads/2014/06/Scanned001-1.jpg)

Тим не менш, після офіційного представлення новопризначений голова броварської РДА [Кищук висловив сподівання](https://mpz.brovary.org/kishhuk-spodivayetsya-shho-poroshenko-zalishit-yogo-na-posadi), що Порошенко все ж залишить його на посаді.

<iframe src="//www.youtube.com/embed/n4CS_4iGE90" width="600" height="315" frameborder="0" allowfullscreen="allowfullscreen"></iframe>

Втім новому Президенту зараз не до Кищука. Ймовірно, він залишатиметься головою броварської РДА доти, доки не вирішиться питання політичної перестановки фігур в парламенті.

За партією Тимошенко зараз закріплений контроль в Уряді та Верховній Раді. Такий склад парламенту гарантує одіозному Кищуку перебування на посаді доки не оголосять дострокових виборів до Парламенту. Лише тоді на місцях варто чекати кадрової перестановки – Порошенко не зацікавлений в тому, аби виборчий процес на місцях контролювали люди його політичного опонента.
