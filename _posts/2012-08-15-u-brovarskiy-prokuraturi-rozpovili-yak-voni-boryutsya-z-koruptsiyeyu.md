---
title: "У броварській прокуратурі розповіли, як вони борються з корупцією"
date: 2012-08-15
author: 
  username: "sergilliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "vibir-redaktsiyi"
  - "garnyk"
  - "dostup-do-publichnoyi-informatsiyi"
  - "koruptsiya"
  - "prokuratura"
coverImage: "wp-content/uploads/2012/08/Brovarska-mizhrayonna-prokuratura.jpg"
---

[![](https://mpz.brovary.org/wp-content/uploads/2012/08/Brovarska-mizhrayonna-prokuratura.jpg "Броварська міжрайонна прокуратура")](https://mpz.brovary.org/wp-content/uploads/2012/08/Brovarska-mizhrayonna-prokuratura.jpg)**Вжито низку заходів, проведено ряд нарад, до відповідальності притягнуто певних осіб - саме так небагатослівно охарактеризував броварський міжрайонний прокурор проведені заходи щодо боротьби з корупцією у Броварському районі.**

Згідно п.1 ст.19 Закону України "Про засади запобігання і протидії корупції" Броварська міжрайонна прокуратура зобов'язана щороку не пізніше 10 лютого оприлюднювати інформацію про вжиті заходи щодо протидії корупції та про осіб, притягнутих до відповідальності за вчинення корупційних правопорушень. Тому я вирішив звернутися до прокуратури з проханням надати мені перелік вжитих заходів для протидії корупції та список осіб, притягнутих до відповідальності з вчинення корупційних правопорушень.

[![](https://mpz.brovary.org/wp-content/uploads/2012/08/prok0001.jpg "Відповідь прокуратури 1")](https://mpz.brovary.org/wp-content/uploads/2012/08/prok0001.jpg)Отримана відповідь вразила своєю повнотою та вичерпністю: _Впродовж 2011 року Броварською міжрайонною прокуратурою вжито \[highlight bg="#DDFF99" color="#000000"\]низку\[/highlight\] організаційних та практичних заходів щодо протидії корупції, проведено \[highlight bg="#DDFF99" color="#000000"\]ряд\[/highlight\] міжвідомчих та координаційних нарад._

Далі - краще. Я прошу надати мені \[highlight bg="#DDFF99" color="#000000"\]перелік\[/highlight\] осіб-корупціонерів, у відповідь отримую інформацію про те, що кілька осіб було таки притягнуто до відповідальності: _1 особу притягнуто до адміністративної відповідальності за корупційні діяння та 6 осіб - до кримінальної відповідальності за вчинення злочинів з ознаками корупції._

Зауважу, що я не прошу у прокурора нічого нового: всю цю інформацію згідно закону вони зобов'язані щороку оприлюднювати у засобах масової інформації або хоча б на власному сайті. Якби прокуратура виконала цю норму закону вчасно, то не довелося б нічого вигадувати: вони б просто взяли опублікований документ, роздрукували і вклали його до конверту!

[![](https://mpz.brovary.org/wp-content/uploads/2012/08/Brama.jpg "Брама")](https://mpz.brovary.org/wp-content/uploads/2012/08/Brama.jpg)Також у своїй відповіді броварський міжрайонний прокурор **Микола Гарник** послався на те, що у ЗМІ неодноразово публікувалась інформація щодо протидії корупції у регіоні у 2011 році. Відкриваємо №13 "Броварської панорами", на який посилається Микола Васильович: слово "корупція" зустрічається один раз, прокурор підкреслює, що боротьба з нею є дуже важливою.

Не вдалось мені відшукати відповіді на мої запитання у цьому листі. Буду скаржитись до Київської обласної прокуратури - можливо, вони знайдуть?

**Навіщо електронна пошта, якщо можна прийти особисто?**

[![](https://mpz.brovary.org/wp-content/uploads/2012/08/prok0002.jpg "Відповідь прокуратури 2")](https://mpz.brovary.org/wp-content/uploads/2012/08/prok0002.jpg)У іншому своєму запиті я просив пояснити, як я можу надіслати інформаційний запит електронною поштою (як це дозволяє закон), якщо [електронна поштова скринька броварської прокуратури не працює](https://mpz.brovary.org/brovarska-prokuratura-ignoruye-zapiti-nadislani-elektronnoyu-poshtoyu/ "Броварська прокуратура ігнорує запити, надіслані електронною поштою!").

У відповіді прокуратури повідомлялося, що вживаються заходи щодо налагодження роботи електронної адреси **infoprokbrovari@i.ua** (станом на 13.08.2012 року поштова скринька досі не працює) Принагідно мені нагадали, що я можу надіслати інформаційні запити поштою або прийти на особистий прийом у робочі години та подати запит.

Щодо цього питання також планую звертатися до обласної прокуратури з проханням допомогти у налагодженні роботи електронної поштової скриньки (яка, до речі, чомусь зареєстрована не у державному домені **gov.ua**, а на безкоштовному сервері **i.ua**)

> Прокуратура - це орган, який покликаний слідкувати за дотриманням правопорядку та виконанням законів. Чи може прокурор притягнути до відповідальності чиновника за невиконання Закону України "Про доступ до публічної інформації", якщо сама прокуратура обмежує право громадян на інформацію? Навряд чи...
