---
title: "На трасі Бровари-Київ активісти створили блок-пост для автобусів «тітушків» та «Беркуту»"
date: 2014-02-19
author: 
  username: "shako"
  display_name: "Тарас Шако"
tags: 
  - "blok-post"
  - "brovary"
  - "brovari-vstavay"
  - "vibir-redaktsiyi"
  - "maydan"
  - "novini"
coverImage: "wp-content/uploads/2014/02/barikada_okruzhna09.jpg"
---

**[![барикада_окружна02](https://mpz.brovary.org/wp-content/uploads/2014/02/barikada_okruzhna02.jpg)](https://mpz.brovary.org/wp-content/uploads/2014/02/barikada_okruzhna02.jpg)Після спонтанного мітингу на Майдані Свободи 19 лютого, активісти рушили пішою ходою до в’їзду в Бровари з боку Києва, неподалік військової частини. На місці мітингарі спорудили барикаду для блокування автобусів зі спецпризначенцями та «тітушками». Ймовірно, що саме цією дорогою їхатимуть найманці «регіоналів» з Харкова для бойових дій в центр столиці.**

Одну смугу активісти залишили для проїзду автомобілів, однак пробок не виникало. Неподалік, з іншого боку дороги стояла машина державтоінспекції, проте до блокувальників не наближалась.

[![барикада_окружна09](https://mpz.brovary.org/wp-content/uploads/2014/02/barikada_okruzhna09.jpg)](https://mpz.brovary.org/wp-content/uploads/2014/02/barikada_okruzhna09.jpg)

На пішохідному мосту над дорогою активісти чатують на підозрілі автобуси, щоб в разі їх наближення оперативно заблокувати проїзд.

[![барикада_окружна12](https://mpz.brovary.org/wp-content/uploads/2014/02/barikada_okruzhna12.jpg)](https://mpz.brovary.org/wp-content/uploads/2014/02/barikada_okruzhna12.jpg)

За словами очільника місцевої «Свободи» Олега Шевчука, блок-пост чергуватиме цілодобово і стоятиме невизначений час. Активісти запасаються шинами, дровами, їжею, а також інвентарем, необхідним для стримування «тітушків» та силовиків.

[![барикада_окружна15](https://mpz.brovary.org/wp-content/uploads/2014/02/barikada_okruzhna15.jpg)](https://mpz.brovary.org/wp-content/uploads/2014/02/barikada_okruzhna15.jpg)

[![12387_741219435901669_432186399_n](https://mpz.brovary.org/wp-content/uploads/2014/02/12387_741219435901669_432186399_n.jpg)](https://mpz.brovary.org/wp-content/uploads/2014/02/12387_741219435901669_432186399_n.jpg)

Крім того, присутні просять броварчан підтримати їх необхідними речами. Актуальний перелік необхідного опублікував у [мережі Facebook Андрій Качор](https://www.facebook.com/photo.php?fbid=741219435901669&set=gm.779049308791704&type=1&theater):

\- Рукавички будівельні (багато) - Шини (багато) - Черенки від лопат або інші предмети, які можна використовувати у якості кийків - Паливно-мастильні матеріали - Дощовики - Щити або предмети, які можна використати у якості щитів (хоча б листи фанери) - Будь-який захист для тіла (щитки, панцирі, бронежилети) - Їжа, вода. - Намети. - Прапори національні та червоно-чорні. - Все інше, що зазвичай потрібно на столичному Майдані.

Чоловіків закликають прибути на чергування, аби вдалось стримати автобуси з найманцями.
