---
title: "Криза у міськраді загострюється: депутати і мер увійшли в жорсткий клінч"
date: 2015-12-18
author: 
  username: "kachor"
  display_name: "Андрій Качор"
categories: 
  - "vlada"
  - "aktsiyi-zahodi"
tags: 
  - "2-sesiya"
  - "brovary"
  - "vibir-redaktsiyi"
  - "miskrada"
  - "novini"
  - "sesiya"
coverImage: "wp-content/uploads/2015/12/12376262_1653181881599887_898442346710253775_n-2.jpg"
---

**Перша «справжня» сесія за участю новообраних депутатів передбачувано пройшла в атмосфері безкомпромісного протистояння міського голови з новою депутатською більшістю. Утім як показали голосування по ключовим питанням, стабільної більшості як політичного суб’єкту у нинішній міській раді досі не сформовано. Станом на сьогодні депутати т.зв. «демократичного табору» можуть об’єднуватись хіба що для блокування ініціатив Сапожка, однак так само одностайно підтримувати власні рішення вони поки не спроможні. Такий розподіл сил яскраво засвідчила сьогоднішня спроба обрання секретаря міської ради, що стало головним питанням сесії 17 грудня та нездоланною перепоною для розгляду решти питань порядку денного.**

\[caption id="attachment\_49642" align="aligncenter" width="600"\][![12391335_1653180644933344_4333861181217035608_n](https://mpz.brovary.org/wp-content/uploads/2015/12/12391335_1653180644933344_4333861181217035608_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/12391335_1653180644933344_4333861181217035608_n/) Нова міська рада\[/caption\]

Відверто кажучи, ознайомившись з [проектом порядку денного](http://brovary-rada.gov.ua/rozporyadzhennya-m%D1%96skogo-golovi-v%D1%96d-23112015-%E2%84%96194-od-pro-sklikannya-drugo%D1%97-pozachergovo%D1%97-ses%D1%96%D1%97-brova), що його запропонував міський голова, закрались сумніви, чи зможе міська рада проголосувати всі питання хоча б до ночі. Адже щойно обраним, «необстріляним» і не притертим між собою депутатам «з ходу» пропонувалося розподілити майже всі ключові посади у структурі міської влади: починаючи із секретаря ради, заступників мера, голів депутатських комісій і закінчуючи членами виконавчого комітету та керуючим справами виконкому. Зважаючи на те, що майже по кожній позиції не передбачався консенсус ні з міським головою, ні в межах депутатського корпусу, сесія обіцяла бути багатою на гарячі дискусії, інтриги та скандали. І напевно щоб не «відтягувати задоволення», першим пунктом в порядку денному стояло найбільш чутливе питання: обрання нового секретаря міської ради. Однак перед тим, як розпочати випробування депутатів посадами, міським обранцям довелося пройти ще одне випробування - на готовність неухильно дотримуватися букви закону.

**Випробування перше: «додаткові питання»**

Ще напередодні сесії представники «Демократичного Альянсу» публічно закликали колег-депутатів відмовитися від практики внесення до порядку денного додаткових питань, які не були оприлюднені та вивчені депутатами заздалегідь, як того передбачає закон. Прихильники такої позиції наголошували на тому, що саме в подібних додаткових питаннях як правило «криється диявол» та корупційна складова: під час попередньої каденції міськради саме таким чином вносилися скандальні проекти рішень про виділення земельних ділянок, які в результаті [нескладних схем](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) зрештою отримували будівельні компанії, а передусім – структури одіозного Віктора Поліщука.

\[caption id="attachment\_49643" align="aligncenter" width="600"\][![10366067_1653181351599940_624639572623676503_n](https://mpz.brovary.org/wp-content/uploads/2015/12/10366067_1653181351599940_624639572623676503_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/10366067_1653181351599940_624639572623676503_n/) Лідер "Демократичного Альянсу" Аліна Дяченко закликає депутатів не вносити у порядок денний додаткові питання\[/caption\]

Однак цього разу додатковими пропонувалося винести нагальні – як запевняв мер – питання, що стосувалися міського бюджету та зокрема виплат заробітних плат в соціальній сфері. Це стало основою аргументів міського голови та лояльних йому депутатів аби переконати решту обранців піти на компроміс із законом і «не позбавляти лікарів грошей». Проте «ДемАльянс» стояв на своєму: закон не можна порушувати в жодному разі, а доводи міського голови – ніщо інше, як прихована маніпуляція депутатським корпусом, позаяк ці питання можна проголосувати, скликавши позачергову сесію і таким чином дотриматися усіх вимог законодавства. «ДемАльянс» наполягав, що у випадку, якщо вже на першій сесії будуть включені до порядку денного додаткові питання,  це створить прецедент і подібна незаконна практика реінкарнується і в нинішній каденції міськради.

\[caption id="attachment\_49644" align="aligncenter" width="600"\][![12376262_1653181881599887_898442346710253775_n](https://mpz.brovary.org/wp-content/uploads/2015/12/12376262_1653181881599887_898442346710253775_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/12376262_1653181881599887_898442346710253775_n/) Міський голова Ігор Сапожко\[/caption\]

Зрештою «за» включення додаткових питань до порядку денного проголосувала переважна більшість депутатів майже з усіх фракцій за виключенням «Демократичного Альянсу», який усім складом проголосував «проти». Стало зрозуміло, що «випробування законністю» нинішня міська рада не витримала вже на першій сесії. Однак час було вступати у найважливішу сутичку – спробувати обрати секретаря міської ради.

**Випробування друге: секретар міської ради**

По процедурі, право першим висунути на розгляд сесії свою кандидатуру на посаду секретаря ради має міський голова. **Ігор Сапожко** передовсім поцікавився, чи має депутатська більшість альтернативну кандидатуру, однак не отримавши однозначної відповіді оголосив, що ставить на голосування кандидатуру **Петра Бабича** від УКРОПу.

\[caption id="attachment\_49645" align="aligncenter" width="600"\][![12360021_1653180954933313_3421947051582042363_n](https://mpz.brovary.org/wp-content/uploads/2015/12/12360021_1653180954933313_3421947051582042363_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/12360021_1653180954933313_3421947051582042363_n/) Кандидат від мера Петро Бабич (УКРОП)\[/caption\]

> _За кілька днів до сесії співрозмовники автора зазначали, що Ігор Сапожко напередодні переконував депутатів усіх фракцій підтримати Бабича під час голосування. Аналогічну роботу « в кулуарах» проводив і сам Бабич, зазначачючи, що вже практично назбирав більшість. Однак фізичних підписів під поданням на депутата від УКРОПу ніхто з його колег в очі не бачив, тож такі запевняння багатьма депутатами сприймалися як блеф. Представники «демократичного табору» усвідомлювали, що Бабич – кандидатура непрохідна, однак іншої Сапожко станом на вечір перед сесією не мав._

Вийшовши до трибуни Бабич коротко представився та на запитання Олега Берестового з «ДемАлянсу» відповів, що буде «не найгіршим секретарем» якщо його кандидатуру підтримають депутати. Після нетривалого обговорення депутати перейшли до підготовки самого голосування: обрали лічильну комісію (до якої увійшли представники усіх фракцій), опечатали урну, а також домовились, що в бюлетені потрібно ставити позначку лише у вигляді «галочки» та лише «затвердженою» кульковою ручкою – аби уникнути можливих фальсифікацій.

\[caption id="attachment\_49646" align="aligncenter" width="600"\][![IMG_4593](https://mpz.brovary.org/wp-content/uploads/2015/12/IMG_4593.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4593-2/) Лічильна комісія готується до голосування\[/caption\]

Зрештою, під пильним оком журналістів та багатьох представників громадськості (частина з яких не вмістилися в зал засідань та була змушена спостерігати за сесією з коридору), голосування почалось.

\[caption id="attachment\_49647" align="aligncenter" width="600"\][![IMG_4607](https://mpz.brovary.org/wp-content/uploads/2015/12/IMG_4607.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4607/) Голосує Андрій Василенко - лідер фракції "Самопомочі"\[/caption\]

Участь у ньому погодилися взяти не всі фракції: депутати від Блоку Порошенка «Солідарність», «ДемАльянсу» та «Батьківщини» заявили, що  взагалі не братимуть бюлетені для голосування по кандидатурі Бабича. У групи «представників громадськості», де тон задавала радниця Сапожка **Ірина Нілова**, така поведінка викликала обурення: «просапожківські» активісти почали звинувачувати депутатів у «відсутності бажання працювати».

\[caption id="attachment\_49649" align="aligncenter" width="600"\][![1005553_1653180761599999_790944305160105747_n](https://mpz.brovary.org/wp-content/uploads/2015/12/1005553_1653180761599999_790944305160105747_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/1005553_1653180761599999_790944305160105747_n/) Радниця Сапожка Ірина Нілова звинувачує депутатів у бездіяльності\[/caption\]

\[caption id="attachment\_49648" align="aligncenter" width="600"\][![IMG_4660](https://mpz.brovary.org/wp-content/uploads/2015/12/IMG_4660.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4660/) Представники "просапожківської громади" нерідко погрожували депутатам силовими діями у випадку, якщо вони не голосуватимуть за те чи інше питання\[/caption\]

Однак спочатку Сергій Батюк, а потім й інші депутати умовної «демократичної більшості» пояснили: відмова брати бюлетені – це поширена практика під час подібних таємних голосувань, яка дає однозначно зрозуміти позицію тієї чи іншої фракції щодо певної кандидатури, за яку відбувається голосування.

\[caption id="attachment\_49650" align="aligncenter" width="600"\][![12391921_1653180888266653_8567482530314586434_n](https://mpz.brovary.org/wp-content/uploads/2015/12/12391921_1653180888266653_8567482530314586434_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/12391921_1653180888266653_8567482530314586434_n/) Депутат від "Солідарності" Володимир Опалько заявляє, що їхня фракція не буде голосувати по кандидатурі Петра Бабича\[/caption\]

Під час оприлюднення результатів голосування дива не сталося: кандидатура Петра Бабича не набрала необхідної кількості голосів. Тепер ініціатива переходила до міської ради, адже згідно із законом, після міського голови право на подання свого кандидата мають депутати, попередньо зібравши за свого висуванця щонайменше 19 підписів.

**«Демократична більшість» – без єдиного кандидата.**

В цей момент представники фракції БПП запросили у мера оголошення 20-хвилинної перерви, під час якої вони мали намір визначитися з власною кандидатурою та зібрати підписи. Тобто виявилося, що протягом півтора місяця з моменту виборів, «демократична більшість» так і не дійшла згоди щодо кандидата на посаду секретаря.

> _Насправді ж консультації з приводу висуванця від «демократичної більшості» на посаду секретаря міськради тривали протягом останніх шести тижнів. Однак більшість таких зустрічей «демократичних» депутатів закінчувались демаршами тієї чи іншої фракції і про досягнення бодай якогось консенсусу не йшлось. Найчастіше звучали прізвища **Ірини Веремчук** від БПП-«Солідарність», **Олександра Резніка** від «Батьківщини» та **Аліни Дяченко** від «Демократичного Альянсу», однак пізніше Дяченко зняла свою кандидатуру через відсутність одностайної підтримки всередині «дембільшості». Зрештою, на сесію 17 грудня «демократи» прийшли без готового рішення по секретарю та були змушені визначатися поспіхом протягом короткої перерви під час сесії._

У перерві депутати від «Солідарності», «Батьківщини», «Самопомочі» та «Демократичного Альянсу» зібралися на 4-му поверсі будівлі міськради, де намагалися зібрати підписи хоча б за одну кандидатуру.

\[caption id="attachment\_49651" align="aligncenter" width="600"\][![IMG_4628](https://mpz.brovary.org/wp-content/uploads/2015/12/IMG_4628.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4628/) Протягом 20-хвилинної перерви депутати "демократичного табору" намагалися визначитися із своєю кандидатурою на посаду секретаря.\[/caption\]

Звісно, досягти згоди в таких умовах було майже неможливо, тож вирішили підготувати подання відразу на три кандидатури:  Веремчук від «Солідарності», Резніка від «Батьківщини» та **Вадима Мутила** також від «Батьківщини», чия кандидатура прозвучала буквально в останній момент. Важливо, що «Батьківщина» одразу заявила, що не підтримає Мутила на секретаря, однак підписи за нього все одно були зібрані. Таким чином «демократична більшість» після перерви мала на руках одразу три подання: на Веремчук, Резніка і Мутила. Інтрига була лише в тому, кого з них буде висунуто першим.

\[caption id="attachment\_49652" align="aligncenter" width="600"\][![IMG_4634](https://mpz.brovary.org/wp-content/uploads/2015/12/IMG_4634.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4634/) Демократична більшість у цейтноті збирає підписи\[/caption\]

[![IMG_4635](https://mpz.brovary.org/wp-content/uploads/2015/12/IMG_4635.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4635/)

Приблизно через півгодини сесія відновила свою роботу і депутат від «Солідарності» **Леонід Черепейник** передав меру Ігорю Сапожку подання на… Вадима Мутила як «узгодженого кандидата від демократичної більшості».

\[caption id="attachment\_49655" align="aligncenter" width="600"\][![12376446_1653181578266584_9184387841004016604_n](https://mpz.brovary.org/wp-content/uploads/2015/12/12376446_1653181578266584_9184387841004016604_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/12376446_1653181578266584_9184387841004016604_n/) Кандидат від демократичного табору Вадим Мутило\[/caption\]

Ставало зрозуміло, що ситуація починає перетворюватися у патову, адже шансів на позитивні результати голосування було відверто обмаль. Масла у вогонь підлив обласний депутат від «Батьківщини» **Олександр Сімановський**, який повідомив, що Вадим Мутило є мобілізованим бійцем Національної Гвардії, і в разі певних рішень МВС не зможе працювати секретарем. Однак по процедурі депутати були зобов’язані проголосувати його кандидатуру.

\[caption id="attachment\_49656" align="aligncenter" width="600"\][![10346622_1653181678266574_8666806479839712469_n](https://mpz.brovary.org/wp-content/uploads/2015/12/10346622_1653181678266574_8666806479839712469_n.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/10346622_1653181678266574_8666806479839712469_n/) Депутат обласної ради Олександр Сімановський ("Батьківщина") закликає міську раду не підтримувати кандидатуру Мутила на посаду секретаря\[/caption\]

Проте організувати процес голосування цього разу відразу не вдалося: члени лічильної комісії від «Єдності», УКРОПу, Радикальної партії та Батьківщини взяли самовідвід, таким чином заблокувавши роботу комісії. У відповідь на такий «хід конем» прозвучала пропозиція переобрати склад комісії, однак це вже могло піти в розріз із поки чинним регламентом. Клінч «депутатського пулу» мера із «демократичною більшістю» ставав усе більш очевидним і все менше лишалося шляхів уникнення кризи.

\[caption id="attachment\_49659" align="aligncenter" width="600"\][![IMG_4672](https://mpz.brovary.org/wp-content/uploads/2015/12/IMG_4672.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4672/) Депутат Олег Берестовий ("Демократичний Альянс") заявляє про саботування роботи лічильної комісії депутатами, лояльними до мера Сапожка.\[/caption\]

Зрештою «саботажники» зі складу комісії таки погодилися приступити до виконання своїх обов’язків та розблокувати хід голосування.  Цього разу бюлетені взяв майже увесь склад ради та опустив їх в урну.

\[caption id="attachment\_49663" align="aligncenter" width="600"\][![IMG_4686](https://mpz.brovary.org/wp-content/uploads/2015/12/IMG_4686.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4686/) Євген Гредунов від "Солідарності" голосує по кандидатурі Вадима Мутила\[/caption\]

Однак для Мутила результати були так само невтішними, як і для попереднього кандидата: 14 голосів «за» при необхідних 19-ти і таким чином кандидатура від міської ради також не пройшла.

**Утворення політичної кризи**

По ідеї, після подібного провалу «демократичної більшості», м’яч знову переходив на половину Сапожка і мер отримував шанс подати на голосування іншого свого висуванця. Однак міський голова заявив, що не готовий у даний момент висувати ще когось і запропонував оголосити перерву в сесії до 10:00 вівторка, 22 грудня. У відповідь депутати спробували таки змусити мера закрити сьогодні питання обрання секретаря, обрати когось на цю посаду і продовжити сесію, позаяк без цього голосування не можна перейти до обрання виконавчого комітету (а крім того в порядку денному ще лишалися питання обрання заступників мера, голів депутатських комісій, регламенту і керуючого справами виконкому). Утім міський голова був непохитним: поки він не визначиться з наступною власною кандидатурою, сесія продовжена не буде.

Аби не загострювати ситуацію до максимуму, депутати вирішили таки проголосувати питання субвенцій на оплату праці місцевих медиків та… затвердили варіант нагрудного значка депутата міської ради.

\[caption id="attachment\_49660" align="aligncenter" width="450"\][![IMG_4657](https://mpz.brovary.org/wp-content/uploads/2015/12/IMG_4657.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4657/) Головний лікар БЦРЛ Валентин Багнюк погрожує привести в зал засідань "600 чоловік", якщо депутати не проголосують за зарплати медикам.\[/caption\]

Вже у сумбурній та досить напруженій обстановці депутати таки змогли затвердити регламент роботи міської ради, щоправда без принципових змін, запропонованих депутатами з демократичної більшості, зокрема представниками "ДемАльянсу". Аліну Дяченко, котра біля трибуни доповідала з цього опитання, перебивали майж після кожного речення: як міський голова і його прихильники, так і колеги по "демократичному табору". Зрештою Роман Сімутін запропонував проголосувати правки до документи наступного разу, позаяк з усіма змінами потрібно детальніше ознайомитися. Окрім того міськраді також вдалося ухвалити попередню "ротацію" двох депутатів між депутатськими комісіями.

\[caption id="attachment\_49661" align="aligncenter" width="600"\][![IMG_4648](https://mpz.brovary.org/wp-content/uploads/2015/12/IMG_4648.jpg)](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/img_4648/) Аліна Дяченко від "ДемАльянсу" намагалась переконати депутатів проголосувати хоча б за новий регламент міської ради, але марно\[/caption\]

Зрештою, коли питання оголошення перерви в сесії було втретє поставлено на голосування, міська рада не витримала і проголосувала «за». Таким чином, протягом 5-годинного засідання новобрані депутати не змогли проголосувати по суті жодного питання порядку денного, окрім затвердження вигляду нагрудного значка депутата. Тож друга частина цього «мерлезонського балету» (читай: продовження сесії, коли депутати ще раз спробують обрати секретаря, виконком, голів комісій та керуючого справами) відбудеться вже у вівторок, 22 грудня – за два дні до чергової сесії, під час якої депутати спробують прийняти бюджет міста на наступний рік…

**Фото автора та Бажена Левковця**
