---
title: "Арештовано броварського депутата Бойка, йому загрожує до 15 років тюрми - ОНОВЛЮЄТЬСЯ"
date: 2015-11-22
author: 
  username: "kachor"
  display_name: "Андрій Качор"
categories: 
  - "novyny"
tags: 
  - "aresht"
  - "vibir-redaktsiyi"
  - "deputat"
  - "novini"
  - "svoboda"
  - "sergiy-boyko"
coverImage: "wp-content/uploads/2015/11/000871c1fc726f0b52dc86a4eeb027de.jpeg"
---

**Вночі з 21 на 22 листопада новообраного депутата Броварської міської ради від ВО «Свобода» Сергія Бойка було затримано столичними правоохоронцями та доставлено до Подільського райвідділу поліції у м. Києві зі підозрою в організації масових заворушень, які призвели до загибелі людей. Як повідомили однопартійці Бойка, в будь-який момент над депутатом може відбутися суд для обрання йому запобіжного заходу.**

> **ОНОВЛЕНО:** На 17:00 22 листопада Печерський районний суд звільнив Сергія Бойка під особисте зобов'язання, повідомляє [Громадське](https://www.hromadske.tv/society/na-maidani-zibralosya-narodne-viche/) та «свободівець» [Олександр Аронець](https://www.facebook.com/photo.php?fbid=1080985811913540&set=a.250122871666509.71763.100000063934079&type=3&theater) у Фейсбуці. Бойко не повинен покидати місце свого проживання - Бровари - без дозволу слідчого.

Про затримання Сергія Бойка кілька годин тому у соцмережах повідомили відразу кілька народних депутатів та громадських активістів. Так, зокрема, про продовження «репресій проти патріотів та добровольців» [написав](https://www.facebook.com/photo.php?fbid=929107207137547&set=a.121493714565571.9705.100001148291903&type=3&theater) лідер ВО «Свобода» **Олег Тягнибок**, котрий пов'язує арешт однопартійця з політичним тиском на «Свободу» з боку діючої центральної влади. Зі схожою заявою також [виступив](https://www.facebook.com/igor.mosijcuk/posts/912730835470351) народний депутат від Радикальної партії **Ігор Мосійчук** та заступник голови Комітету визволення політв’язнів [**Тетяна Близнюк.**](https://www.facebook.com/shtabko/posts/947497685330630?pnref=story) Остання зокрема звернула увагу на те, що арешт Бойка відбувся саме під час відзначення другої річниці початку Революції Гідності. До киян та броварчан також [звернулися](https://www.facebook.com/mgosokil/photos/a.350560585078803.1073741829.282101128591416/714073322060859/?type=3&theater) активісти ВО «Сокіл» із закликом вийти на акцію протесту під стіни Подільского райвідділу (м. Київ, вул. Хорива, 20) на підтримку затриманого активіста.

**Прямий ефір пікетування Печерського райсуду на підтримку Сергія Бойка**

<iframe src="https://www.youtube.com/embed/3_dS43F96iQ" width="560" height="315" frameborder="0" allowfullscreen="allowfullscreen"></iframe>

Нагадаємо, що Сергію Бойку інкримінують п.2 ст. 294 Кримінального кодексу України (організація масових заворушень, що призвели до загибелі людей), санкція даної статті передбачає **від 8 до 15 років позбавлення волі.** Ідеться про т.зв. «справу 31 серпня», коли з натовпу протестувальників під стінами Верховної Ради в кордон правоохоронців було кинуто бойову гранату. Тоді в результаті сутичок постраждало понад 140 людей, майже всі з них – міліціонери та бійці Нацгвардії. Троє правоохоронців загинуло.

В контексті розслідування даної справи наприкінці вересня у броварському помешканні Сергія Бойка [було проведено обшук.](https://mpz.brovary.org/tsiyeyi-suboty-militsiya-obshukala-kvartyru-materi-brovarskogo-svobodivtsya-ta-dobrovoltsya-sergiya-bojka/) З квартири, де тоді перебувала мати Бойка та два його неповнолітні брати правохоронці вилучили комп’ютерну техніку підозрюваного, самого Сергія Бойка в помешканні не було. За словами активістів, які також прибули на місце пригоди, в той час він перебував у зоні АТО у складі добровольчого батальйону "Карпатьска Січ". У жовтні Бойка – який на той час вже був зареєстрованим кандидатом в депутати броварської міської ради від «ВО «Свобода» - [було оголошено у всеукраїнський розшук.](https://www.mvs.gov.ua/mvs/control/investigation/card/wantedPerson?ID=3015258628865551)

<iframe src="https://www.youtube.com/embed/C4UBMqlsrrw" width="560" height="315" frameborder="0" allowfullscreen="allowfullscreen"></iframe>

23-річний броварчанани Сергій Бойко – відомий громадський активіст та учасник протестних акцій, боєць добровольчого батальйону ОУН під командуванням Миколи Коханівського. Учасник «мовного Майдану» 2012 року, активіст Комітету визволення політв’язнів, активний учасник Революції Гідності, зокрема подій на вул. Банковій та Грушевського, брав участь майже  в усіх [силових протистояннях з броварськими правоохоронцями](https://mpz.brovary.org/vitaliyu-zaporozhtsyu-dali-14-rokiv-bilya-brovarskogo-sudu-sutichki-zi-spetspriznachentsyami-foto-video/) у період з 2011 по 2013 рік, неодноразово був затриманий міліцією.

<iframe src="https://www.youtube.com/embed/SN35QvJY6Ko" width="420" height="315" frameborder="0" allowfullscreen="allowfullscreen"></iframe>

Під час однієї з акцій на захист політв’язнів у сутичці з «Беркутом» отримав поранення ніг та спини, вже пізніше, під час боїв у Пісках також був поранений.

\[caption id="attachment\_48677" align="aligncenter" width="600"\][![IMG_3211](https://mpz.brovary.org/wp-content/uploads/2015/11/IMG_3211.jpg)](https://mpz.brovary.org/areshtovano-brovarskogo-deputata-bojka-jomu-zagrozhuye-vid-8-do-15-rokiv-tyurmy/img_3211/) Спроба затримання Бойка під час чергової акції протесту у Броварах. Майбутнього броварського депутата намагається врятувати майбутній комбат ОУН Микола Коханівський.\[/caption\]

Отримавши мандат депутата Броварської міської ради вже під час установчої сесії Сергій Бойко від імені «Свободи» [виступив із публічною заявою](https://mpz.brovary.org/initsiatsiya-neofitiv-novoobrani-brovarski-deputaty-projshly-ofitsijne-posvyachennya-u-vladu/), в якій ішлося про переслідування «режимом Порошенка» майданівців, патріотів та добровольців. Затримання Бойка очікувалося вже під час згаданої сесії міської ради, однак на захист молодого депутата прибула група бійців батальйону ОУН, активісти Комітету визволення політв'язнів, зокрема його голова **Микола Коханівський**, а також «семополківський месник» **Віталій Запорожець.** Тоді затримання вдалося уникнути.

За повідомленням однопартійців Бойка, наразі справу вивчають адвокати, однак активісти побоюються, що Сергію можуть обрати міру запобіжного заходу вже сьогодні у Печерському суді м. Києва.

**P.S.** На 17:00 22 листопада Печерський районний суд звільнив Сергія Бойка під особисте зобов'язання, повідомляє [Громадське](https://www.hromadske.tv/society/na-maidani-zibralosya-narodne-viche/) та «свободівець» [Олександр Аронець](https://www.facebook.com/photo.php?fbid=1080985811913540&set=a.250122871666509.71763.100000063934079&type=3&theater) у Фейсбуці. Бойко не повинен покидати місце свого проживання - Бровари - без дозволу слідчого.
