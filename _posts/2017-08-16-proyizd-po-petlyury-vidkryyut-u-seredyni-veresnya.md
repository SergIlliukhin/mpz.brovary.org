---
title: "Проїзд по Петлюри відкриють у середині вересня"
date: 2017-08-16
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "breaking-news"
  - "brovary"
  - "vul-symona-petlyury"
  - "novini"
  - "proyizd"
  - "remont-kolektora"
coverImage: "wp-content/uploads/2017/08/4-vykonkom.jpg"
---

**Ремонт колектора міська влада планує завершити до Дня Незалежності, а проїзд по вулиці Петлюри біля Трикотажної фабрики відкриють у середині вересня. Про це стало відомо на засіданні чергової 31-ї сесії Броварської міської ради.**

У липні керівник КП "Броваритепловодоенергія" **Василь Андрєєв** [говорив](https://mpz.brovary.org/miska-vlada-vyznachylasya-koly-vidkryyut-proyizd-po-vul-petlyury/) про закінчення робіт на колекторі до 20 серпня. А минулого тижня на засіданні бюджетної комсії працівник КП **Олександр Дремлюга** на питання депутата Володимира Чаюна _"Коли ж нарешті відкриють проїзд?"_ - чітко відповів: _"20 серпня"_.

Незважаючи на попередні запевняння працівників КП, вчора на засіданні сесії пан Дремлюга заявив, що до Дня Незалежності вони завершать роботи на колекторі, але для відкриття проїзду потрібно ще тижні зо два, тому автомобільний рух на перехресті Незалежності-Петлюри відновлять у середині вересня.

Нагадаємо, ремонт колектора та перекриття вулиці Петлюри триває з квітня цього року, а строки закінчення робіт постійно переносять.
