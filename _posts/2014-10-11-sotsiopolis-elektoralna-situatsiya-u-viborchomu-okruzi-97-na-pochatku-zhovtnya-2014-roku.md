---
title: "Опитування \"Соціополісу\": Електоральна ситуація у виборчому окрузі № 97 на початку жовтня 2014 року"
date: 2014-10-11
author: 
  username: "pravoznaty"
  display_name: "Маєш право знати"
tags: 
  - "97-okrug"
  - "brovary"
  - "vibir-redaktsiyi"
  - "vibori-2014"
  - "novini"
  - "parlamentski-vibori-2014"
  - "sotsiologiya"
  - "sotsiopolis"
coverImage: "wp-content/uploads/2012/09/Sotsdoslidzhennya.jpg"
---

**[![Социополис2](https://mpz.brovary.org/wp-content/uploads/2012/10/Sotsiopolis2.jpg)](https://mpz.brovary.org/wp-content/uploads/2012/10/Sotsiopolis2.jpg)Інститут соціальних технологій «Соціополіс» на замовлення Агентства моделювання ситуацій провів [опитування громадської думки мешканців виборчого округу № 97](http://sociopolis.ua/en/doslidzhenya/doslidzhenya/202-elect-97/) (м. Бровари, м. Березань, Баришівський район і частина Броварського району Київської області). Терміни проведення польового етапу опитування – з 4 по 8 жовтня 2014 року.**

У ході дослідження методом особистого інтерв’ю було опитано 1400 респон­дентів – постійних мешканців населених пунктів, що входять до складу виборчого округу № 97, віком від 18 років. Теоретична статистична похибка репрезен­тативності частки ознаки без враху­вання дизайн-ефекту з довірчою ймовірністю 0,95 не перевищує 2,6%.

**1.** Згідно з результатами опитування, станом на початок жовтня 2014 року лідером електоральних симпатій на виборах народного депутата України у виборчому окрузі № 97 є **Павло Різаненко**, який балотується як кандидат від партії «Блок Петра Порошенка». За Павла Різаненка мають намір проголосувати **27,8%** від загальної кількості виборців, які взяли участь в опитуванні (31,0% від кількості виборців, які планують взяти участь у голосуванні). Друге місце за рівнем підтримки виборців займає кандидат від партії «Народний фронт» **Микола Семеняка**, за якого висловили готовність проголосувати **15,3%** від загальної кількості опитаних (17,0% від кількості опитаних, які планують взяти участь у голосуванні).

[![10721187_861543380557335_66747892_n](https://mpz.brovary.org/wp-content/uploads/2014/10/10721187_861543380557335_66747892_n.jpg)](https://mpz.brovary.org/wp-content/uploads/2014/10/10721187_861543380557335_66747892_n.jpg)

За **Олега Кищука** (висунутий ВО «Батьківщина») мають намір проголосувати **7,7%** від загальної кількості опитаних (8,6% від кількості опитаних, які планують взяти участь в голосуванні), за **Олександра Фещуна** (висунутий Радикальною партією Олега Ляшка) – **5,8%** опитаних (6,5% від кількості опитаних, які планують взяти участь в голосуванні). **24,3%** від загальної кількості опитаних (27,1% від кількості опитаних, які планують взяти участь у голосуванні) ще не визначилися, за кого з кандидатів вони віддадуть свій голос. Не планують брати участі в голосуванні 10,2% опитаних.

[![1t](http://sociopolis.ua/images/thumbnails/images/1t.jpg)](http://sociopolis.ua/images/1t.jpg "1t")

  **2.** Як свідчать результати опитування, більшість мешканців виборчого округу № 97 бачать переможцем виборів народного депутата України в їхньому окрузі Павла Різаненка. На запитання про те, хто, на їхню думку, має найбільші шанси перемогти на виборах в їхньому окрузі, **38,5%** опитаних назвали Павла Різаненка, тоді як його основного конкурента Миколу Семеняку вважають найбільш ймовірним переможцем виборів лише **9,9%** опитаних.[![2t](http://sociopolis.ua/images/thumbnails/images/2t.jpg)](http://sociopolis.ua/images/2t.jpg "2t") 3\. Згідно з результатами опитування, якби вибори до Верховної Ради України відбувалися на початку жовтня 2014 року, у виборчому окрузі № 97 в голосуванні за партійними списками найбільшу кількість голосів набрала б **партія «Блок Петра Поро­шенка»**. За вказану партію мають намір проголосувати **24,5%** від загальної кількості опитаних (27,3% від кількості опитаних, які планують взяти участь у голосуванні). Друге–четверте місця за рівнем підтримки виборців у виборчому окрузі № 97 займають партії «**Народний фронт**», **Радикальна партія Олега Ляшка** і **ВО «Батьків­щина»**. За вказані партії висловили готовність проголосувати відповідно **11,3%, 10,4%** та **8,1%** від загальної кількості опитаних (відповідно 12,6%, 11,6% та 9,0% від кількості виборців, які планують взяти участь у голосуванні).

Долають або близькі до подолання прохідного 5%-го бар’єру у виборчому окрузі № 97 **«Об’єднання «Самопоміч»** та партія **«Громадянська позиція (Анатолій Гриценко)»**. **17,4%** від загальної кількості опитаних (19,4% від кількості опитаних, які планують взяти участь у голосуванні) ще не визначилися, за виборчий список якої політичної партії вони проголосують. Не планують брати участі в голосуванні **10,2%** опитаних.

**[![3t](http://sociopolis.ua/images/thumbnails/images/3t.jpg)](http://sociopolis.ua/images/3t.jpg "3t")**

**Джерело: "[Соціополіс](http://sociopolis.ua/en/doslidzhenya/doslidzhenya/202-elect-97/)"**
