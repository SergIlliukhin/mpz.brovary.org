---
title: "У суботу, 22 листопада, молодь закликає бровачан вшанувати пам'ять жертв Голодомору"
date: 2014-11-19
author: 
  username: "onikienko"
  display_name: "Вікторія Оникієнко"
categories: 
  - "announce"
tags: 
  - "brovary"
  - "vibir-redaktsiyi"
  - "golodomor"
  - "golodomor-1932-1933"
  - "novini"
  - "onum"
  - "pamyat"
  - "svichka-pamyati"
---

**[![Голодомор](https://mpz.brovary.org/wp-content/uploads/2014/11/Golodomor.jpg)](https://mpz.brovary.org/wp-content/uploads/2014/11/Golodomor.jpg)У суботу****, 22 листопада, о 16**.**00 на Майдані Свободи відбудеться [акція вшанування пам’**яті жертв голодоморів**](http://vk.com/event79767231)****. Організатори акції - Об’єднання незалежної української молоді (ОНУМ) – закликають усіх небайдужих взяти участь у пам’ятній ході містом та долучитися до всеукраїнської ініціативи «[Запали свічку пам’яті](http://www.pravda.com.ua/news/2014/11/17/7044503/)».**

Організатори повідомляють, що після збору на Майдані Свободи мовчазна хода пройде вулицею Гагаріна до Церкви Покрови Пресвятої Богородиці. На знак висловлення скорботи за загиблими біля пам’ятника «Жертвам Голодомору та політичних репресій» кожен зможе запалити свічку та вшанувати пам'ять невинних людей хвилиною мовчання.

Молоді активісти наголошують на тому, що Голодомор - це страшний злочин проти української народу, який був штучно організований радянською владою для знищення нації. Усвідомлення масштабів катастрофи – беззаперечний доказ незламності національного духу.

Нагадаємо, що кожної четвертої суботи листопада вся Україна й увесь світ [вшановує пам’ять мільйонів жертв Геноциду 1932—1933 років](http://uk.wikipedia.org/wiki/%D0%94%D0%B5%D0%BD%D1%8C_%D0%BF%D0%B0%D0%BC'%D1%8F%D1%82%D1%96_%D0%B6%D0%B5%D1%80%D1%82%D0%B2_%D0%B3%D0%BE%D0%BB%D0%BE%D0%B4%D0%BE%D0%BC%D0%BE%D1%80%D1%96%D0%B2). Цьогоріч виповнюється 81-а річниця цієї страшної сторінки історії України.

[![Голодомор 2](https://mpz.brovary.org/wp-content/uploads/2014/11/Golodomor-2.jpg)](https://mpz.brovary.org/wp-content/uploads/2014/11/Golodomor-2.jpg)
