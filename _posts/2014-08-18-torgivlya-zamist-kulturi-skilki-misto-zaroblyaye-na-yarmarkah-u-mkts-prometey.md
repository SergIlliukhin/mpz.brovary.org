---
title: "Торгівля замість культури: скільки місто заробляє на ярмарках у МКЦ \"Прометей\""
date: 2014-08-18
tags: 
  - "brovary"
  - "viddil-kulturi"
  - "vibir-redaktsiyi"
  - "kultura"
  - "mkts-prometey"
  - "novini"
  - "prometey"
  - "yarmarok"
---

**[![Прометей ярмарка](https://mpz.brovary.org/wp-content/uploads/2014/08/Prometey-yarmarka.jpg)](https://mpz.brovary.org/wp-content/uploads/2014/08/Prometey-yarmarka.jpg)У зв'язку зі [скандалом довкола одіозного кафе-бару "Мюзік-Хол"](https://mpz.brovary.org/sapozhko-obitsyaye-suditisya-z-myuzik-holom-abi-vignati-mazhorskiy-priton-z-mkts-prometey/), розташованому в МКЦ "Прометей", знову постало питання щодо загалом цільового використання приміщення міського культурного центру. Не секрет, що в МКЦ "Прометей" часто-густо проводяться ярмарки-продажі промислових товарів, чим по суті перетворюють простір для культурних та мистецьких подій на заклад торгівлі. Мешканці Броварів неодноразово нарікали, що не погоджуються з таким підходом відділу культури до використання комунального приміщення. Відтак "Маєш право знати" вирішило з'ясувати, скільки ж коштів заробляє громада Броварів, поступаючись своїми культурними потребами на догоду інтересам торговців.**

Ми направили до броварського виконкому запит на інформацію та поцікавились, на яких умовах здається в оренду фойє "Прометею" під торгові виставки-ярмарки й скільки коштів за рахунок цих заходів було отримано у 2012 році, 2013 році та І півріччі 2014 року. Також ми запитали, на яких умовах можна орендувати фойє та актову залу МКЦ, хто має право робити це безкоштовно, хто нині орендує приміщення в "Прометеї" на постійній основі, який розмір їх орендної плати та скільки вони заплатили до міського бюджету  у 2012 році, 2013 році та І півріччі 2014 року.

[![Запит по Прометею](https://mpz.brovary.org/wp-content/uploads/2014/08/Zapit-po-Prometeyu.jpg)](https://mpz.brovary.org/wp-content/uploads/2014/08/Zapit-po-Prometeyu.jpg)

За інформацією відділу культури Броварської міської ради, дохід від платних побутових послуг при проведенні концертів, вистав, виставок, ярмарок та ін. склав:

\- у 2012 році - **7 293 грн**; - у 2013 році - **33 263 грн**; - у І півріччі 2014 року - **26 464 грн**.

У свою чергу управління комунальної власності Броварської міської ради повідомило перелік суб'єктів підприємницької діяльності, які орендують нежитлові приміщення по бульв. Незалежності, 4 (МКЦ "Прометей"): \[table\]

| № | **Назва суб’єкта** | **Отримано орендної плати у 2012 році (грн)** | **Отримано орендної плати у 2013 році (грн)** | **Отримано орендної плати у І півріччі 2014 року (грн)** |
| --- | --- | --- | --- | --- |
|  1. | Відділ культури | 1 грн | 1 грн | 0 грн |
|  2. | ПАТ «Київстар» | 118 683,18 | 55 423,96 | 32 111,11 |
|  3. | ТОВ «Дека-Інвест» | 102 714,00 | 74 592,31 | 35 522,04 |
|  4. | ТОВ Фірма «Вояж» | 66 412,70 | 73 489,46 | 45 089,06 |
|        **ВСЬОГО** |  | **287 810,88** | **203 506,73** | **112 722,21** |

\[/table\]

На жаль, ні розмір орендної плати, ні площу орендованих приміщень у відповіді на запит не було вказано. Також виконком не повідомив, на яких умовах можна орендувати чи отримувати платні побутові послуги за користування фойє "Прометею", актовою залою та кінозалою й хто має право це робити безкоштовно. [![Відповідь Прометей культура](https://mpz.brovary.org/wp-content/uploads/2014/08/Vidpovid-Prometey-kultura.jpg)](https://mpz.brovary.org/wp-content/uploads/2014/08/Vidpovid-Prometey-kultura.jpg)[![Відповідь Прометей комунвласність](https://mpz.brovary.org/wp-content/uploads/2014/08/Vidpovid-Prometey-komunvlasnist.jpg)](https://mpz.brovary.org/wp-content/uploads/2014/08/Vidpovid-Prometey-komunvlasnist.jpg) Щоб з'ясувати відсутню інформацію, "Маєш право знати" направить до Броварської міської ради повторний запит.
