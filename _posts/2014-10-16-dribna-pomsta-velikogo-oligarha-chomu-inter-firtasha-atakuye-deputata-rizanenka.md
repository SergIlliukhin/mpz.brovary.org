---
title: "Дрібна помста великого олігарха: чому «Інтер» Фірташа атакує депутата Різаненка?"
date: 2014-10-16
author: 
  username: "plaksya"
  display_name: "Юрій Плакся"
categories: 
  - "kolonka-avtora"
---

**[![Untitled-680_0333](https://mpz.brovary.org/wp-content/uploads/2014/10/Untitled-680_0333.jpg)](https://mpz.brovary.org/wp-content/uploads/2014/10/Untitled-680_0333.jpg)Багато броварчан могли бачити сюжет у вечірніх новинах телеканалу «Інтер» 14 жовтня, де згадувався народний депутат від нашого округу Павло Різаненко. Не зважаючи на те, що більшість з нас напевно помітила замовний характер цього сюжету, все ж варто пояснити, що відбулось і навіщо.**

У своєму сюжеті журналістка Олександра Васильєва намагається звинуватити Павла Різаненка у тому, що він начебто лобіює інтереси Росії в Україні. Головним аргументом кореспондента «Інтера» стала публікація дворічної давнини в броварській районній газеті «Нове життя», котра вийшла перед виборами 2012-го року.

Усі броварчани знають, що «Нове життя» повністю контролюється місцевою владою і тамтешні «акули пера» виконують будь-які вказівки своїх начальників, не переймаючись стандартами журналістики. Усі ми пам’ятаємо, як два роки тому в місцевій комунальній пресі, до якої відноситься і «Нове життя», прославляли Януковича і водночас поливали брудом Різаненка як головну загрозу Партії регіонів. Вірити цим газетам на виборах 2012-го року міг лише дуже нерозумний чоловік або ж переконаний регіонал. Однак журналісти телеканалу «Інтер» чомусь у це повірили і навіть не взяли до уваги, що суд визнав ту замовну статтю брехливою.

\[caption id="attachment\_30384" align="aligncenter" width="640"\][![nn](https://mpz.brovary.org/wp-content/uploads/2014/10/nn.jpg)](https://mpz.brovary.org/wp-content/uploads/2014/10/nn.jpg) Приклад "чесної" броварської газети: за день до виборів 2012-го "журналісти" "Нового життя" оголосили, що Різаненка рішенням суду знято з реєстрації. Апофеоз брехні та чорного піару: Павло Різаненко не був знятий з перегонів попри потуги регіоналів і переміг усіх своїх конкурентів\[/caption\]

Відверта «чорнуха» своїх колег в броварській районній газеті «надихнула» кореспондента «Інтера» на нові фантазії.  У вину Павлу Олександровичу «Інтер» ставить роботу Різаненка в міжнародних компаніях, які працювали з багатьма підприємствами Росії, України та інших країн в усьому світі. Саме тоді ПавлоРізаненко отримав унікальний економічний досвід, який вже пізніше допоміг йому як народному депутату відстоювати державні інтереси України. За час роботи в приватизаційній комісії ці знання стали в нагоді, коли Різаненко врятував від привласнення олігархами не одне стратегічне підприємство нашої держави. Але окремо від усіх цих підприємств стоять два: Вільногірський ГМК та Іршанський ГЗК – стратегічні об’єкти титанової галузі, вартість яких становить близько 10 мільярдів гривень. Завдяки тривалій боротьбі депутата Різаненка ці підприємства були вирвані з рук олігарха Дмитра Фірташа та повернені Україні.

Відтоді Фірташ не володіє українським титаном, зате досі має у своєму розпорядженні телеканал «Інтер». За допомогою нього він може атакувати усіх, хто має сміливість «іти на ви» з олігархом та позбавляти його награбованого, повертаючи вкрадене майно державі. Саме тому Різаненко є одним з головних ворогів Дмитра Фірташа, адже наш депутат не зупиняється на досягнутому і сьогодні бореться за повернення державі ще одного надважливого для України підприємства: Запорізького титано-магнієвого комбінату, також привласненого Фірташем в часи Януковича.

[![inter_graphics_tender](https://mpz.brovary.org/wp-content/uploads/2014/10/inter_graphics_tender.jpg)](https://mpz.brovary.org/wp-content/uploads/2014/10/inter_graphics_tender.jpg)

На превеликий жаль, журналісти телеканалу «Інтер» досі стають заручниками свого власника, який сам сьогодні перебуває під слідством в Австрії. Нагадаю, що Дмитру Фірташу висунуті обвинувачення в Європі та США: його підозрюють у фінансових махінаціях, «відмиванні» коштів та вважають одним із «гаманців Путіна». Це ще краще пояснює причини, через які проросійські сили намагаються облити брудом Павла Різаненка, не гребуючи відвертою брехнею, залежаною ще з 2012-го року. Адже Різаненко реальними діями захищає економічну незалежність України, позбавляючи Путіна і його оточення ресурсів, незаконно привласнених у часи Януковича.

> Так брехав "Інтер" під час Революції Гідності. На жаль, журналісти каналу Фірташа продовжують робити це й надалі

<iframe src="//www.youtube.com/embed/qlE80Hytnto" width="420" height="315" frameborder="0" allowfullscreen="allowfullscreen"></iframe>

Розмірковуючи про це, мені постійно згадується фраза Павла Різаненка, яку я почув, щойно Павло Олександрович став депутатом Верховної Ради України. Тоді, порівнюючи роботу у броварській міськраді та  парламенті, він сказав: «чим ближче до печерських пагорбів - тим масштабніші злодії і крадії». Він не боявся їхньої помсти коли був депутатом в Броварах, не боявся коли працював в парламенті за часів президенства Януковича. Він не припиняє боротьбу за державні інтереси й зараз, після перемоги Революції Гідності, коли настав час будувати нову країну. Я, як і Павло Різаненко і вся наша команда віримо, що броварчани і всі українці здатні відділити зерно від полови, відрізнити правду від брехні. Ми вже давно навчились не вірити дешевим маніпуляціям російської пропаганди та її поплічників в Україні. 26 жовтня всі ми разом зробимо зважений вибір, опираючись на факти, здоровий глузд та бажання збудувати нову країну. Країну без влади олігархів, без брехливих телеканалів, з чесним бізнесом та чесними депутатами. Слава Україні!

**_Юрій Плакся,_**

_довірена особа кандидата в народні депутати Павла Різаненка_
