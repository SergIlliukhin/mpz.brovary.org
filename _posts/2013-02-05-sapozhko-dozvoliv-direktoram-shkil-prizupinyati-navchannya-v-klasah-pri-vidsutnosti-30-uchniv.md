---
title: "Сапожко дозволив директорам шкіл призупиняти навчання в класах при відсутності 30 % учнів"
date: 2013-02-05
tags: 
  - "brovary"
  - "vibir-redaktsiyi"
  - "karantin"
  - "novini"
  - "sapozhko"
  - "shkola"
---

[![школа](https://mpz.brovary.org/wp-content/uploads/2013/02/shkola.jpg)](https://mpz.brovary.org/wp-content/uploads/2013/02/shkola.jpg)**У зв’язку з ускладненням ситуації щодо захворюваності на грип та ГРВІ у Броварах та з метою попередження епідеміологічних ускладнень серед учасників навчально-виховного процесу броварський міський голова Ігор Сапожко видав розпорядження № 16 "[Про призупинення занять у загальнооосвітніх навчальних закладах м.Бровари](http://docs.pravo-znaty.org.ua/p6661/01.02.2013/16)".**

Згідно з цим документом, директорам загальноосвітніх навчальних закладів м. Бровари дозволено призупиняти навчальний процес в окремих класах при відсутності 30% учнів, щоправда, додатково таке рішення керівників шкіл має бути погоджене з управлінням освіти Броварської міської ради.

У разі ж, якщо у загальноосвітньому навчальному закладі загалом відсутні понад 30 % учнів, навчальний процес може бути призупинено у всій школі, проте зробити це має міський голова своїм розпорядженням.
