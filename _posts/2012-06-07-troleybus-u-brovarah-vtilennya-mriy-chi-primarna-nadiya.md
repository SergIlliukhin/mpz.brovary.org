---
title: "Тролейбус у Броварах - втілення мрій чи примарна надія?"
date: 2012-06-07
author: 
  username: "SergIlliukhin"
  display_name: "Сергій Іллюхін"
categories: 
  - "rozsliduvannya"
tags: 
  - "azarov"
  - "vibir-redaktsiyi"
  - "kiyivpastrans"
  - "kmda"
  - "trolejbus"
  - "fedorenko"
coverImage: "wp-content/uploads/2012/06/Troleybus-Brovari.jpg"
---

[![](https://mpz.brovary.org/wp-content/uploads/2012/06/Troleybus-Brovari.jpg "Тролейбус Бровари")](https://mpz.brovary.org/wp-content/uploads/2012/06/Troleybus-Brovari.jpg)_Вже восени цього року з Броварів до Києва курсуватиме тролейбус! – дзвінким голосом Світлани Петренко повідомляє телеканал «Екта». - Лише цього року, коли до справи долучився депутат міської ради Сергій Федоренко, мрію багатьох броварчан вдалося втілити в життя! Ще б пак - за попередніми розрахунками вартість проїзду до Києва буде становити всього 1,70 грн!_

Далі історію підхоплює **Сергій Федоренко**, він розповідає, що на маршруті буде близько 20 зупинок і більше 20 новеньких, обладнаних кондиціонером тролейбусів.

В той же час «вісники покращень» зауважують, що левову частку робіт (облаштування депо, закупівлю транспорту та його обслуговування) мають виконати київські комунальники. На ці потреби у бюджеті буцімто передбачено близько 300 мл гривень. Київська влада в курсі – запевняє Сергій Федоренко.<!--more-->

<iframe src="http://www.youtube.com/embed/c8YgtCmTZCI" frameborder="0" width="350" height="263"></iframe>

Чи дійсно це так? Чого справді варто чекати броварчанам у 2012 році та де ж обіцяні 300 млн гривень? – спробує з’ясувати автор цього журналістського розслідування.

**Що має бути зроблено?**

Самого проекту тролейбусної лінії поки що немає, як не може бути, відповідно, і кошторисної документації. Натомість є розроблене Броварською міською радою та затверджене МінРегіонБудом та КМДА завдання на проектування. Це завдання передбачає три черги будівництва тролейбусної лінії:

1. Реконструкція вул. Київська від об’їзної дороги до Розвилки;
2. Реконструкція вул. Київська від Розвилки до вул. Черняхівського та будівництво об’єктів тролейбусної лінії у Броварах;
3. Будівництво об’єктів тролейбусної лінії у Києві та реконструкція трамвайного депо по вул. Усенка;

До того ж в проектному завданні чітко вказано, що спочатку має бути підготовлене техніко-економічне обґрунтування (підлягає схваленню), проект (підлягає затвердженню) і робоча документація - яких поки що немає.

<iframe src="https://docs.google.com/viewer?authuser=0&amp;srcid=0BxE2NQlPHqm_SkVLY182dElGVVE&amp;pid=explorer&amp;a=v&amp;chrome=false&amp;embedded=true" width="640" height="480"></iframe>

**Коли розпочнуться роботи?**

Незважаючи на те, що роботи на вулиці Київській вже розпочались, вони здійснюються не в рамках проекту будівництва тролейбусної лінії – повідомили у виконавчому комітеті Броварської міської ради – адже субвенція з державного бюджету запланована з **червня 2012 року**. Роботи, які виконуються в даний момент, здійснюються в рамках «Міської програми по будівництву та реконструкції магістральних вулиць загальноміського призначення на 2008 – 2012 роки» і виконуються поки що винятково за кошти бюджету міста.

\[pullquote align="left"\]Гроші надходять у червні\[/pullquote\]Починаючи з червня 2012 року, на виконання вказаної програми до бюджету м. Бровари згідно помісячного розпису асигнувань на 2012 рік має надійти 141 млн грн. З них 4.7 млн грн буде спрямовано на «Проектування, коригування робочого проекту та реконструкцію магістральної вулиці загальноміського значення (вул. Київська) в м. Бровари (перша черга: від об’їзної дороги до району Розвилка)» - згідно рішення БМР [№561-19-06 від 16.02.2012](http://docs.pravo-znaty.org.ua/p694/16.02.2012/561-19-06 "Рішення БМР")

**Хто бачив 300 мільйонів?** Добре, з броварськими роботами та їх фінансуванням все більш-менш зрозуміло: ще й кінь не валявся (а до виборів залишилось менше 5 місяців!). А що ж кияни? Чи готові вони активно долучитися до роботи та розпочати освоювати 300 млн грн, які їм вже виділені з бюджету на ці потреби?

Автор звернувся до Київської міської державної адміністрації та до КП «КиївПасТранс» з запитанням: скільки коштів їм було виділено (передбачено виділити у 2012 році) на будівництво тролейбусної лінії Бровари-Київ на території м. Києва, на облаштування тролейбусного депо, закупівлю рухомого складу. Додатково було направлено запит до МінРегіонБуду (як головного розпорядника субвенції) з запитанням: чи заплановано виконання робіт у м. Києві і якщо так, то хто буде розпорядником цих коштів: КП «КиївПасТранс», КМДА, хтось інший?

\[pullquote align="left"\]Жодних робіт щодо облаштування тролейбусної лінії у місті Києві виконуватись не буде!\[/pullquote\]Відповіді усіх трьох установ були одностайні: трьохсот мільйонів не бачили, жодних робіт щодо облаштування тролейбусної лінії у місті Києві виконуватись не буде. Зокрема, МінРегіоБуд наголосив, що у 2012 році на ці потреби виділено лише 141 млн грн і замовником цих робіт є виконавчий комітет Броварської міської ради. КП «КиївПасТранс» впевнено підтвердило, що жодних коштів до них не надходило. А остаточно плани пана Федоренка розбили у КМДА, повідомивши: **«У програмі соціально-економічного розвитку на 2012 рік м. Києва об’єкт «Будівництво та обладнання тролейбусної лінії Бровари-Київ» відсутній»**!

[![](https://mpz.brovary.org/wp-content/uploads/2012/06/Vidpovid-MinRegionBudu.jpg "Відповідь МінРегіонБуду")](https://mpz.brovary.org/wp-content/uploads/2012/06/Vidpovid-MinRegionBudu.jpg)[![](https://mpz.brovary.org/wp-content/uploads/2012/06/Vidpovid-KiyivPasTransa.jpg "Відповідь КиївПасТранса")](https://mpz.brovary.org/wp-content/uploads/2012/06/Vidpovid-KiyivPasTransa.jpg)[![](https://mpz.brovary.org/wp-content/uploads/2012/06/Vidpovid-KMDA.jpg "Відповідь КМДА")](https://mpz.brovary.org/wp-content/uploads/2012/06/Vidpovid-KMDA.jpg)

 

**Так чого ж нам варто очікувати?** За остаточними роз’ясненнями автор звернувся до представників Міністерства регіонального розвитку та будівництва. Вони пояснили, що на даний момент є лише орієнтовна вартість будівництва тролейбусної лінії - близько \[highlight bg="#DDFF99" color="#000000"\]480 млн грн.\[/highlight\] Сам проект будівництва спочатку має бути затверджений Кабінетом Міністрів України, перед цим ще має бути затверджено техніко-економічне обґрунтування – проект наразі не виготовлений і державну експертизу не проходив (станом на 11.05.2012). Поки що ж у Броварах виконуються підготовчі роботи для того, щоб тролейбус міг їхати.

<iframe src="http://www.youtube.com/embed/zZVTJXD7qDQ" frameborder="0" width="350" height="263"></iframe>

Враховуючи всю викладену вище інформацію та беручи до уваги, що «Партії Регіонів» та особисто Прем’єр-Міністру України Миколі Азарову дуже необхідно провести до Верховної Ради «свою» людину – Сергія Федоренка, автор переконаний в тому, що вся ця історія з будівництвом тролейбусної лінії є просто гучним маркетинговим ходом, який має забезпечити прихильність електорату (в основному соціально незахищених верств населення).

Слід відзначити, що в ході так званого «будівництва тролейбусної лінії» за бюджетні кошти буде виконано ряд корисних для міста робіт: розширено вулицю Київську, зроблено водовідведення, можливо, навіть буде відремонтовано пішохідний перехід на Розвилці.

Але для того, щоб тролейбуси дійсно могли розпочати свій рух вулицями нашого міста, у влади немає ні коштів, ні ресурсів, ні часу.

_**[Сергій Іллюхін](https://mpz.brovary.org/author/sergilliukhin/ "Сергій Іллюхін"),**_ _**спеціально для «Маєш Право Знати»**_
