---
title: "Випускний вечір у Броварах відбудеться 31 травня на стадіоні \"Спартак\""
date: 2015-05-28
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "vipuskniy"
  - "vipuskniki"
  - "novini"
  - "stadion-spartak"
---

[![1431503096_vup_4](https://mpz.brovary.org/wp-content/uploads/2015/05/1431503096_vup_4.jpg)](https://mpz.brovary.org/wp-content/uploads/2015/05/1431503096_vup_4.jpg)**Цієї неділі, 31 травня, на стадіоні "Спартак" відбудеться загальноміський випускний вечір 11-х класів. Про це повідомляється у [розпорядженні міського голови](http://brovary-rada.gov.ua/rozporyadzhennya-m%D1%96skogo-golovi-v%D1%96d-18052015-%E2%84%9685-od-pro-provedennya-zagalnom%D1%96skogo-vipusknogo-vechor), оприлюдненому на офіційному сайті міськради.**

У зв’язку із закінченням 2014/2015 навчального року та проведенням державної підсумкової атестації у випускних класах  навчальних закладів міста планується провести загальноміський випускний вечір 11-х класів на стадіоні «Спартак» **31 травня о 15:00,** - сказано у документі.

До складу оргкомітету з підготовки та проведення загальноміського випускного вечора традиційно увійшли заступник міського голови **Виноградова Л. М.** (голова оргкомітету), начальник управління освіти і науки **Онищенко В.І.**, начальник відділу культури **Багмут Н.А.**, голова профспілки працівників освіти **Артемчук А. В.**, а також представники комунальних підприємств, міліції, ДАІ, ДСНС, центру медико-санітарної допомоги та дирекції КОШВСМ (стадіон «Спартак»).

В офіційній програмі заходів загальноміського випускного вечора 31.05.2015 зазначено наступне:

- Шикування випускників та прохід їх доріжками стадіону
- Виступи художніх колектив БДЮТу
- Нагородження медалістів, активістів учнівського самоврядування

З повним складом оргкомітету та переліком заходів щодо підготовки та проведення загальноміського випускного вечора у Броварах можна ознайомитися у додатках до розпорядження міського голови: [Додаток 1](https://onedrive.live.com/redir?resid=72571393d4771099!3278&authkey=!APRNAAo17bksty4&ithint=file%2cdoc) і [Додаток 2](https://onedrive.live.com/redir?resid=72571393d4771099!3279&authkey=!AP2A7Mt7kD6Ec9o&ithint=file%2cdoc).
