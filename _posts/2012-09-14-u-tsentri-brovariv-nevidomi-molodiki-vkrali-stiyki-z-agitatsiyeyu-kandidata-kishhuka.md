---
title: "У центрі Броварів невідомі молодики вкрали стійки з агітацією кандидата Кищука – ВІДЕО"
date: 2012-09-14
author: 
  username: "pravoZnaty"
  display_name: "Маєш право знати"
tags: 
  - "agitatsiya"
  - "brovary"
  - "vibori-2012"
  - "kandidat-u-narodni-deputati"
  - "kishhuk"
  - "novini"
coverImage: "wp-content/uploads/2012/09/Kishhuk.jpg"
---

[![](https://mpz.brovary.org/wp-content/uploads/2012/09/Kishhuk.jpg "Кищук")](https://mpz.brovary.org/wp-content/uploads/2012/09/Kishhuk.jpg)Вчора вранці у Броварах на бульв. Незалежності біля міського культурного центру "Прометей" невідомі особи викрали 10 агітаційних стійок єдиного кандидата в народні депутати від об’єднаної опозиції, висуванця партії "ВО «Батьківщина» **Олега Кищука**. Про це кандидат [повідомив у своєму блозі](http://blogs.korrespondent.net/users/blog/olehkyshchuk/a76831) на сайті "Кореспондент".

«_Семеро молодиків спортивної зовнішності налетіли на стійки. Нахабно їх вирвали і погрузили у вантажівку. Автомобіль зі стійками поїхав в одному напрямку, а самі молодики сіли в легковий автомобіль і зникли в іншому_», - розповів Кищук.

Молодиків у «роботі» вдалось зазняти на відео:

<iframe src="https://www.youtube.com/embed/LSx9ZRwDy-c" frameborder="0" width="560" height="315"></iframe>

Кандидат заявив, що ці ж люди кілька днів тому порізали ножами його агітаційні білборди. «_Події останніх днів у Броварах свідчать про те, що влада в особі мера Ігоря Сапожка оголосила опозиції війну без правил. В тому числі й мені, як кандидату. Цьому є лише одне пояснення - ми відкрито і публічно заявили про те, що мер «кришує» гральний бізнес і навели конкретні факти цього_», - підкреслив Олег Кищук.

Він також зазначив, що після ранкових подій зі стійками написав у міліцію заяву про злочин, але правоохоронці ніяк не відреагували на це.

За слоаами кандидата, це вже не вперше його агітаційні стійки викрадають. [Минулого разу](http://blogs.korrespondent.net/users/blog/olehkyshchuk/a75967) подібний інцидент стався у районі "Розвилки", тоді люди, які відвезли стійки у невідомому напрямку, назвались працівниками комунальних служб.
