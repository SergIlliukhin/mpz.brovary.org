---
title: "У Броварах збираються підписати гаражний Меморандум"
date: 2017-03-03
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "garazhi"
  - "memorandum"
  - "novini"
coverImage: "wp-content/uploads/2015/05/Garazhi-NVK-2-SHkola-8-19.2015_00005.jpg"
---

**Завтра, 4 березня, відбудеться зустріч, на якій планують обговорювати підписання Меморандуму між міською владою та власниками гаражів, - про це [повідомив](https://www.facebook.com/groups/brovary/permalink/1557718407591453/) броварський депутат Вадим Мутило. На офіційному сайті Броварської міської ради [розміщено](https://brovary-rada.gov.ua/news/14819.html) проект Меморандуму, який пропонується для ознайомлення до 10 березня.**

Нагадаємо, броварська міська влада, а саме відділ благоустрою [розчищає](https://mpz.brovary.org/viddil-blagoustroyu-vidnovyv-demontazh-garazhiv-u-brovarah-na-bulv-nezalezhnosti-foto/) місто від незаконно встановлених споруд - металевих гаражів. Проте не всі власники гаражів спокійно на це реагують, а відділ не "церемониться" з власниками, через що 7 листопада минулого року на вул. Героїв УПА між людьми навіть [виникла бійка](https://mpz.brovary.org/pratsivnyky-blagoustroyu-bmr-ta-brovarchany-pobylysya-cherez-demontazh-garazhiv/). Процес порозуміння тривав певний час, було створено робочу групу та напрацьовано проект Меморандуму.

Наразі в оголошенні, розміщеному на сайті міськради, йдеться про таке:

> З метою досягнення взаємопорозуміння у визначенні основних умов розміщення самовільно встановлених металевих споруд на території міста Бровари та за результатами зустрічей, Броварською міською радою та власниками металевих споруд був спільно напрацьований проект Меморандуму про взаємопорозуміння власників металевих споруд, що самовільно розміщені на території міста Бровари без відповідних дозвільних документів та Броварської міської ради. Даний проект Меморандуму пропонується для ознайомлення до **10.03.2017** року з метою його подальшого підписання.

Про зустріч, на якій будуть обговорювати проект Меморандуму, повідомив місцевий депутат **Вадим Мутило**, член робочої групи:

> Завтра, в суботу **04.03.17** о **10-00** збираємось за адресою **Героїв УПА, 13**. Будемо обговорювати Меморандум між міською владою та власниками гаражів.
