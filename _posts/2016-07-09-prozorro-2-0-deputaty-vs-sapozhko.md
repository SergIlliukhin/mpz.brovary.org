---
title: "Prozorro 2.0: Депутати vs Сапожко"
date: 2016-07-09
categories: 
  - "kolonka-avtora"
---

Всі мабуть бачили оди Громадського ревізору про впровадження міським головою [системи електронних закупівель Prozorro.](https://prozorro.gov.ua/)

Але мало хто розбирався, на яких умовах Сапожко погодився віддати данину головній реформі країни.

[Ось тут](https://mpz.brovary.org/neprozore-prozorro-v-brovarah-abo-trebapovazhatyvybirlyudej/) нагадати собі, з якими потугами в Броварах почали впроваджувати електронні закупівлі, але так і не закінчили....

Спочатку Ігор Васильович своїм розпорядженням ["запровадив" положення](http://brovary.kiev.ua/rozporyadzhennya-m%D1%96skogo-golovi-v%D1%96d-04022016-%E2%84%96-26-od-pro-vprovadzhennya-ta-ekspluatats%D1%96yu-v-m%D1%96st%D1%96-br) за годину після того, як я подав відповідний проект рішення. За 2 дні [вніс зміни в своє ж розпорядження](http://brovary.kiev.ua/rozporyadzhennya-m%D1%96skogo-golovi-v%D1%96d-05042015%E2%84%9679-odpro-vnesennya-zm%D1%96n-v-dodatok-rozporyadzhennya-m%D1%96sk) (бо нашвидкуруч завжди так), що викликало сміх у депутатів та активістів.

На сміх Сапожко виставив себе не дарма такими діями. Положення про застосування Prozorro прописали так, що відповідно до ст.2 п.1 ЗУ "Про здійснення державних закупівель", товари та послуги від 5 000 грн. до 200 000 грн. купують на електронних торгах, а роботи від 5 000 грн. до 1 500 000 грн. дивним чином ЗАБУЛИ прописати). Це правило діє і по сьогодні.

> Але й цієї шпарини виявилось мало.... Відповідно до [розпорядження про ще одні зміни в положення](http://brovary.kiev.ua/rozporyadzhennya-m%D1%96skogo-golovi-v%D1%96d-05042015%E2%84%9679-odpro-vnesennya-zm%D1%96n-v-dodatok-rozporyadzhennya-m%D1%96sk) легким змахом руки однієї людини низовий поріг (з якого починають застосовувати Prozorro) **зріс з 5 000 грн до безпрецедентних 50 000 грн.**

Тобто по факту в Броварах Prozorro використовується умовно та доволі зручно для повернення до старих схем з корупційною складовою (відкатами) й відверто ставлять під сумнів забезпечення ключових завданнями реформи державних закупівель:

- ефективного та прозорого здійснення закупівель,
- створення конкурентного середовища у сфері публічних закупівель,
- запобігання проявам корупції у цій сфері,
- розвиток добросовісної конкуренції.

Наша команда вирішила виправити цю помилку та продовжити почату роботу.

На чергову сесію БМР, яка відбудеться 4 серпня, **я зареєстрував Проект рішення "Про впровадження системи електронних закупівель та забезпечення прозорості і відкритості процедури закупівель товарів, робіт та послуг"**, який виправляє **"випадково зроблені помилки"** в положенні міського голови таким чином:

- понижується низовий поріг рекомендований Міністерством економічного розвику до 3 000 грн.
- запроваджується проведення тендерів на замовлення робіт від 3 000 грн. до 1,5 млн. грн. через систему.
- приведення Положення у відповідність до чинного законодавства у зв'язку з вступом у дію ЗУ "Про публічні закупівлі" та припинення дії ЗУ "Про здійснення державних закупівель" .

> Це рішення про гроші, про бюджетні гроші, про ефективне їх використання. Одна людина не має право визначати, як розпоряджатися ними одноосібно декілька разів на місяць! Такі рішення мають приймати виключно депутати, щоб уникнути зловживання обов'язками діючого мера Броварів!
> 
> Побачимо, на скільки обранці свідомі у прийнятті рішень.

P.S.

З 1 серпня 2016 року вступає в дію [ЗУ "Про пубілчні закупівлі"](http://zakon0.rada.gov.ua/laws/show/922-19/page), який зобов'язує використовувати Prozorro НАДПОРОГОВИХ закупках, тобто від 200 000 грн. для товарів та послуг, від 1,5 млн для робіт. Що практично перекриває головну артерію типового розплідника корупції - закупівлі та тендери!

Все, що нижче - ДОПОРОГОВІ - закупки віддають на затвердження міських рад.

Відповідно наше рішення вирішує це питання. І може, вже від наступного дня після чергової сесії, броварські підприємці забудуть, що таке "договорняки" та "відкати". **Але це можливо лише за умови нашого з вами тотального контролю за цим процесом!** 

Все буде добре!)
