---
title: "Позачергова 16-та сесія Броварської міської ради 20.12.2011"
date: 2011-12-20
author: 
  username: "pravoZnaty"
  display_name: "Маєш право знати"
categories: 
  - "kolonka-avtora"
tags: 
  - "twitter"
  - "andriyevskyj"
  - "antonenko"
  - "voznyuk"
  - "garnyk"
  - "gredunov"
  - "danyuk"
  - "miska-rada"
  - "novini"
  - "palamarchuk"
  - "rizanenko"
  - "simutin"
  - "sapozhko"
---

![](https://mpz.brovary.org/wp-content/uploads/2011/12/Броварська-міська-рада.jpg "Броварська міська рада")Сьогодні, 20.12.2011 об 11:00 відбулась [16-та позечергова сесія Броварської міської ради](https://mpz.brovary.org/novini/terminove-sklikanna-pozacergovoi-sesii-za-1-den/ "Термінове скликання позачергової сесії за 1 день").

Варто зазначити, що сесія була скликана з грубими порушеннями регламенту. Зокрема, розпорядження броварського міського голови Сапожка Ігоря Васильовича про скликання позачергової сесії було опубліковане менше ніж за 24 години до початку сесії, а саме 19.12.2011 о 15:03: <!--more-->[Розпорядження міського голови від 19.12.2011 року № 348](https://www.slideshare.net/sergIlliukhin/348-19122011 "Розпорядження міського голови про скликання сесії")

Проекти більшості рішень депутати отримали лише за 3 години до засідання, а деякі (земельні) питання - лише за 1 годину, а додатки до багатьох з них взагалі не були надані! Але це не завадило нашим депутатам майже одноголосно проголосувати ЗА всі рішення.

Відеозапис даного сесійного засідання [вже викладено на нашому сайті](https://mpz.brovary.org/novini/video-miska-rada-20-12-2011/ "ВІДЕО: Позачергове 16-те сесійне засідання Броварської міської ради").

Онлайн-трансляція у Twitter велась на сторінці нашої активістки Аліни Дяченко: [@Аleechka](https://twitter.com/#%21/aleechka "Twitter Бровари") Ось що вона повідомляла:

- Я вже в сесійній залі. Попри те, що депутатів повідомили про сесію вчора ввечері, явка висока. Кворум є. Зареєстрований 31 депутат.
- Щойно міський голова розпочав сесію. Проти цього рішення проголосувало всього 2 депутата. Решта 29 - за.
- Обговорюється порядок денний. Виступає депутат Різаненко. Говорить, що скликання позачергової сесії відбулось з порушенням регламенту
- Різаненко каже, що сьогодні навіть вранці йому надали лише 17 проектів рішень із 20, які виносяться сьогодні на розгляд.
- Різаненко запропонував зняти всі питання і закрити сесію. Розглянути ці питання на наступній - черговій - сесії 29 грудня.
- Виступив депутат Сімутін. Також закликає закрити сесію і пропоную розглянути питання 29 грудня на черговій сесії.
- Міський голова зачитує службову записку начальника управління фінансів та начальника управління економіки про необхідність скликати сесію
- Ці посадові особи вказують на необхідність скликання позачергової сесії - з різних причин. Начальник земельного відділу теж подала записку.
- Міський голова зачитав регламент, де сказано про позачергову сесію. Депутат Різаненко зазначив, що Сапожко зачитав не всю статтю регламенту.
- Сапожко ставить на голосування пропозицію Різаненка про те, щоб закрити сесію. 2 депутата - за. Решта - проти.
- Сапожко ставить на голосування питання затвердити порядок денний. 29 депутатів та міський голова голосують за. Різаненко та Сімутін - проти
- Розпочався розгляд питань. Вже проголосували за 1 питання - про внесення змін до програми реконструкції житлового фонду. 2 депутати проти.
- Розглядається питання про зміни до Програми утримання та розвитку об'єктів ЖКГ на 2011-2015 рр. Ставиться на голосування. 30 - за, 2- проти.
- @i\_ukrainian Так, відеозапис ведеться. Його буде невдовзі після сесії оприлюднено. Це має бачити кожен ;)
- Депутат Сімутін задає питання по проекту рішення. Сапожко намагається звинуватити його у тому, що він не розуміється на проблемі.
- Депутат Сімутін побачив цей проект рішення кілька годин тому.
- Розглядається питання про зміни до міськ. фонду "Охорона та раціональне використання природніх ресурсів" на 2011 р. Ставиться на голосування
- Всі депутати, крім Різаненка та Сімутіна, голосують за.
- Розглядається питання про внесення змін до Програми фінпідтримки ЖБК та ОСББ на 2011-2012 рр.
- Різаненко запитав, чи це та програма, у рамках якої було виділено кошти на ремонт ліфтів у новому будинку на Лагунової, 18б. Відповідь: так
- До речі, доповідає по цим питання начальник управління ЖКГ Вознюк В. О.
- Сімутін запитує, чому гроші виділяються на ремонт ліфтів у новому будинку, в той час у старих будинках ліфти не ремонтуються десятки років
- @Ka4or Жодного "свободівція" і депутата Гредунова немає. Однак є колишній міський голова Антоненко. Так, він теж голосує за.
- Майже у повному складі присутня фракція "Фронту змін". Немає лише депутата Резніка. Вони всі голосують "за".
- Виступає молодий депутат Андрієвський. Пропонує голосувати "за" це рішення, бо комісія вже розглядала цей проект рішень.
- Зірвався на емоції прокурор. Назвав депутата Сімутін клоуном і кілька разів повторив це. Цікаво, і хто тепер клоун насправді ))
- @lenkint Дякую, що стежите за моїми записами. Так я ще більше відчуваю, що роблю це недарма.
- Сімутін попросив прокурора вибачитись, Різаненко нагадав, що присутні на сесії особи-недепутати не мають права виступати без дозволу.
- Перейшли до розгляду бюджетних питань. Доповідає начальник фінуправління Паламарчук Н. О.
- Прокурор, до речі, так і не вибачився. За рішення про підтримку ОСББ і ЖБК знову проголосували всі, крім Різаненка та Сімутіна.
- Депутат Антоненко запитав у доповідачки про потребу окремих змін до бюджету. Вона відповіла.
- Щойно проголосували за зміни до бюджету міста на 2011. Традиційно 30 за, 2 проти.
- Перешли до розгляду земельних (!) питань. Доповідає начальник земельного відділу Майборода С. А.
- Звісно, слово взяв депутат Різаненко. Пропонує внести зміну до проекту рішення, до якого не додано додаток, і написати слово "не" =))
- До речі, не було додано договір оренди, який депутати мали затвердити. Фактично проголосували за те, чого навіть не бачили ))
- І таких рішення цілих 3 - де є проект рішення, але немає найважливішого додатку - договору оренди, який містить інформацію про умови оренди.
- Розглядаються питання про визнання земельних аукціонів такими, що не відбулись - земельні ділянки по вул. Грушевського та бул. Незалежності.
- Перейшли до найцікавішого питання - земельного. Депутати мали менше години до сесії, щоб їх вивчити. Як можна за це голосувати???
- Поряд зі мною сидять журналісти з комунальних ЗМІ. Коли перейшли до земельного питання, вони між собою перемовились "ех, зараз почнеться..."
- Почалось! =) Слово взяв депутат Різаненко. Виступає стосовно п. 3 земельного рішення, пропонує зняти. До зали зайшов депутат Гредунов.
- Різаненко розповів про ситуацію з компанією "АльянсНовобуд", стосовно якої вже порушено кримінальну справу. Закликає не голосувати.
- Виступає депутат Сімутін. Запитує, чи ознайомлена начальник земельного відділу про порушену кримінальну. Вона каже, що так.
- Міський голова також підтвердив, що така кримінальна справа є. І йому про неї відомо. Прокурор мовчить.
- Поставили на голосування пропозицію Різаненка виключити п.3. За - Різаненко та Сімутін. Утримались - Антоненко та Гредунов. Решта - проти.
- Поставили проект рішення по землі в цілому (без змін Різаненка). "За" проголосували всі, крім Різаненка та Сімутіна. Рішення прийнято ((
- Поки я писала, вже встигли пройти ще 3 земельних рішення і перейшли до 4-го.
- @Ka4or Не можу сказати. Земельні рішення не бачила. Щойно дізнаюсь, повідомлю.
- Всі земельні рішення, які було винесено на цю позачергову сесію, прийнято. Перейшли до розгляду комунальних питань. Доповідає Данюк Т. І.
- Розглянули питання по гуртожитках на вул. Воїнів-Інтернаціоналістів та вул. Київській, 298а. Рішення прийнято.
- Переходять до "Різного". Слово взяв депутат Різаненко. Розповідає про своє звітування і отримані доручення виборців.
- Зокрема мешканці округу №20 дали йому доручення розібратись з питанням відновлення роботи шкільного басейну "Хвиля" на "Торгмаші".
- Також депутат розповів про громадську акцію по захисту парку "Перемога", яка пройшла у неділю, і передав звернення від 700 громадян.
- Міський голова, він же головуючий, оголосив про завершення сесії. Звучить гімн України.
- Після того, як депутат Різаненко вимкнув камеру, до нього підійшла депутат Жеребцова і зробила щось дуже дивне та несподіване.
- Перечитала щойно свій твіт-репортаж і зрозуміла, що треба дещо роз'яснити події на початку. По суті депутати отримали 20 проектів рішень...
- ...лише за 3 години до сесії, і то земельні взагалі менше ніж за годину. Загалом це понад 60 сторінок тексту. Це фізично не можна прочитати
- Вже конвертується повний відеозапис із сьогоднішньої сесії, скоро викладемо його на ютьюб ;)
