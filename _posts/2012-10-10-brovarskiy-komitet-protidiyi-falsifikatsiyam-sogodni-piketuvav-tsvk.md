---
title: "Броварський комітет протидії фальсифікаціям сьогодні пікетував ЦВК"
date: 2012-10-10
author: 
  username: "pravoznaty"
  display_name: "Маєш право знати"
categories: 
  - "aktsiyi-zahodi"
tags: 
  - "brovary"
  - "vibir-redaktsiyi"
  - "vibori-2012"
  - "voloshin"
  - "zolotarov"
  - "komitet-protidiyi-falsifikatsiyam"
  - "novini"
  - "ovk"
  - "okrug-97"
  - "sidanich"
  - "tsvk"
coverImage: "wp-content/uploads/2012/10/cvk2.jpg"
---

[![](https://mpz.brovary.org/wp-content/uploads/2012/10/cvk3.jpg "cvk3")](https://mpz.brovary.org/wp-content/uploads/2012/10/cvk3.jpg)Активісти кількох опозиційних організацій з Броварів, серед яких члени «**УДАРу**», **ВО «Батьківщина**», **ВО «Свобода**», **КУН** та **УНА**, сьогодні пікетували Центральну виборчу комісію. Учасники пікетування вимагали замінити голову броварської ОВК №97 **Юліана Волошина** та секретаря **Максима Сіданіча**. Про це [на своєму сайті](http://groza.org/brovarskyj-komitet-protydiji-falsyfikatsiyam-piketuvav-tsvk/) повідомляє "**Громадський захист Київщини**".

«_Ми сьогодні підготували скаргу про порушення виборчого законодавства головою та секретарем окружної виборчої комісії одномандатного округу №97. На засіданні 28-го вересня голова комісії Волошин та секретар Сіданич сфальшували результати внесених замін. Крім того, голова та секретар ОВК №97 29 та 30 вересня таємно видавали копії додатків з незаконно проведеними замінами членів ДВК. Ці виборчі документи з’явилися в комісії невідомим чином, не були зареєстровані у журналі вхідної кореспонденції, не розглянуті попередньо головою комісії та подані до комісії невстановленими особами. Ми прийшли попередити, що не будемо терпіти такого знущання_», – заявив під час акції її координатор **Євген Золотарьов**.

[![](https://mpz.brovary.org/wp-content/uploads/2012/10/cvk2.jpg "cvk2")](https://mpz.brovary.org/wp-content/uploads/2012/10/cvk2.jpg)

За його словами, на голову та секретаря комісії надійшли заяви про злочини до прокуратури. Також відбувається кілька судових процесів за позовами місцевої опозиції проти голови та секретаря ОВК-97. Все це призводить до того, що робота комісії, фактично, заблокована, тому активісти вимагають від ЦВК змінити керівництво комісії. Також пікетувальники передали до ЦВК відеозаписи засідань ОВК-97, на яких зафіксовані порушення, здійснені її керівництвом.

[![](https://mpz.brovary.org/wp-content/uploads/2012/10/cvk1.jpg "cvk1")](https://mpz.brovary.org/wp-content/uploads/2012/10/cvk1.jpg)

9 жовтня 2012 р. було подано заяву про злочин, скоєний головою ОВК №97 Юліаном Волошиним та секретарем комісії Максимом Сіданічем. Йдеться про підробку документів, на підставі яких Окружною виборчою комісією було прийнято рішення про виключення окремих членів дільничних виборчих комісій. Дані документи були вилучені правоохоронцями у секретаря комісії, коли той намагався винести їх з засідання ОВК після того як з’явились підозри в тому, що вони підроблені.
