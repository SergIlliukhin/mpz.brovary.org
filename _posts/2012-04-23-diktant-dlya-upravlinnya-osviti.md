---
title: "Диктант для управління освіти"
date: 2012-04-23
author: 
  username: "sergilliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "informatsiyni-zapiti"
  - "onyshhenko"
  - "upravlinnya-osviti"
---

[![](https://mpz.brovary.org/wp-content/uploads/2012/04/4412.jpg "Диктант")](https://mpz.brovary.org/wp-content/uploads/2012/04/4412.jpg)Історія з постачанням неякісних харчів для броварських дошкільнят, яку [досліджували у своєму розслідуванні](https://mpz.brovary.org/hto-zaroblyaye-na-otruyenni-brovarskih-doshkilnyat-druga-chastina-rozsliduvannya/ "Хто заробляє на отруєнні броварських дошкільнят? Друга частина розслідування.") Андрій Качор та Тарас Шако, все ж залишила дуже багато запитань до управління освіти: яким чином проводились конкурсні торги з визначення постачальника? Скільки коштів витрачається на харчування та за якими цінами закуповуються продукти?

Щоб знайти відповіді на ці запитання, мною було направлено три інформаційні запити до управління освіти (нагадаю, що Тарасу вони відмовились надавати відповідь, мотивувавши помилками в термінології: в запиті замість "конкурсних торгів" було написано "тендер").

[![](https://mpz.brovary.org/wp-content/uploads/2012/04/IMAG0894.jpg "Запит 1")](https://mpz.brovary.org/wp-content/uploads/2012/04/IMAG0894.jpg)[![](https://mpz.brovary.org/wp-content/uploads/2012/04/IMAG0895.jpg "Запит 2")](https://mpz.brovary.org/wp-content/uploads/2012/04/IMAG0895.jpg)[![](https://mpz.brovary.org/wp-content/uploads/2012/04/IMAG0896.jpg "Запит 3")](https://mpz.brovary.org/wp-content/uploads/2012/04/IMAG0896.jpg)

Незважаючи на те, що з термінологією у запитах було все в порядку, пан Онищенко все ж знайшов привід відмовити у наданні інформації. Запит подавався від імені фізичної особи, але начальник управління освіти твердо вирішив, що запит подає **неіснуюча юридична особа "Маєш Право Знати"** - і через те, що у запиті не було вказано, хто є керівником організації, його було визнано таким, що не відповідає вимогам закону.

[![](https://mpz.brovary.org/wp-content/uploads/2012/04/IMAG0897.jpg "Відповідь")](https://mpz.brovary.org/wp-content/uploads/2012/04/IMAG0897.jpg) <!--more--> Після отримання такої дивної відмови, я зателефонував до приймальні управління освіти і пояснив, що запит подавався фізичною особою Іллюхіним С.М., а не організацією, тому запропонував розглянути мої запити повторно та надати відповідь згідно чинного законодавства - мені в цьому відмовили і натомість запропонували написати у письмовому вигляді свої зауваження щодо того, як управління освіти здійснює обробку звернень громадян.

> Звичайно, з цим миритися не можна. На щастя, в Законі України "Про доступ до публічної інформації" є чудова норма, згідно до якої інформаційний запит може бути поданий в усному вигляді по телефону!

Секретар у приймальні дуже здивувалася моєму бажанню надиктувати усний інформаційний запит, тому попросила час на вивчення законодавства. Я зателефонував їй через півтори години і вона відмовилась приймати усний запит, мотивуючи це тим, що в її посадові обов'язки входить реєстрація виключно письмових звернень. Мені було рекомендовано звернутися до **Теплюк Людмили Миколаївни** - заступниці начальника управління освіти.

А ось тут розпочинається найцікавіше - на моє прохання представитись: назвати своє прізвище, ім'я та по-батькові, секретар у приймальні управління освіти відповіла категоричною відмовою, обурилась та ще й кинула слухавку! Пропоную до Вашої уваги аудіозапис розмови:

<iframe src="https://www.youtube.com/embed/06dm2Quedic" frameborder="0" width="420" height="315"></iframe>

Як вдалось з'ясувати пізніше, цю працівницю звуть **Письменюк Наталя Леонідівна** (хоча, згідно наведеного аудіозапису, вона просила її називати виключно НаталяЛеонідівнаЯкаОтрималаМійЗапитОТринадцятійДвадцятьНульНуль :)

На завершення хочу сказати, що мені все ж вдалось зареєструвати усні інформаційні запити в управлінні освіти. Я поспілкувався по телефону з Теплюк Людмилою Миколаївною, яка виявилась дуже ввічливим та обізнаним у законодавстві службовцем. Без жодних питань і заперечень вона прийняла три усні запити та навіть давала деякі поради щодо формулювання запитань - за що їй окрема подяка.

Ну що ж, чекаємо на відповіді від найзасекреченішого в нашому місті управління освіти! :)
