---
title: "«Стоп корупції» провели мітинг у Броварах та звинувачують Олега Кищука у «кришуванні» піщаних браконьєрів"
date: 2017-06-09
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vydobutok"
  - "desna"
  - "dublenych"
  - "kishhuk"
  - "kryshuvannya"
  - "novini"
  - "pisok"
  - "pogrebi"
  - "stop-koruptsiyi"
  - "stop-koruptsiya"
coverImage: "wp-content/uploads/2017/06/Stop-koruptsiyi-aktsiya-piketuvannya-Kyshhuk-1.jpg"
---

**Депутат Київської обласної ради від ВО «Батьківщина» Олег Кищук «кришує» інтереси піщаних нелегалів і хоче захопити під видобуток землю на березі Десни. Такі** **[звинувачення](http://stopcor.org/stopkor-piketuye-meriyu-brovariv-cherez-sprobu-psevdoantikoruptsionera-kishhuka-zahopiti-zemlyu-na-kiyivshhini-pid-nezakonniy-vidobutok-pisku/)** **озвучив портал «Стоп корупції», передачі якого [виходять](http://www.5.ua/programy/stop-koruptsii-42.html) на «5 каналі». Водночас, в організації політика такі закиди спростовують і називають їх помстою.**

Нагадаємо, нещодавно «Стоп корупції» [звинуватив](https://mpz.brovary.org/stop-koruptsiyi-zvynuvachuye-olega-kyshhuka-v-klonuvanni-svogo-brendu/) організацію **Олега Кищука** «Антикорупційний рух «СТОП КОРУПЦІЯ» (відмінність в одній літері) у привласненні їхнього бренду. Тепер активісти порталу телевізійних антикорупційних розслідувань стверджують: «_За нашими даними, Кищук не випадково проводив вдавану боротьбу із піщаною мафією в Київській області, у таких спосіб від фактично прикривав незаконні дії піщаних браконьєрів і під шумок вирішив відтяпати собі 20 кілометрів уздовж Десни під видобуток надр. Нарешті викриті справжні мотиви його війни з пісочниками – він просто хоче стати частиною цього прибуткового чорного ринку._»

У зв’язку із цим активісти антикорупційного порталу «Стоп корупції» днями пікетували будівлю Броварської РДА. У цей час у приміщенні адміністрації саме проходило засідання профільної екологічної комісії.

[![](https://mpz.brovary.org/wp-content/uploads/2017/06/Stop-koruptsiyi-aktsiya-piketuvannya-Kyshhuk-1.jpg)](https://mpz.brovary.org/wp-content/uploads/2017/06/Stop-koruptsiyi-aktsiya-piketuvannya-Kyshhuk-1.jpg)

[![](https://mpz.brovary.org/wp-content/uploads/2017/06/Stop-koruptsiyi-aktsiya-piketuvannya-Kyshhuk-2.jpg)](https://mpz.brovary.org/wp-content/uploads/2017/06/Stop-koruptsiyi-aktsiya-piketuvannya-Kyshhuk-2.jpg)

[![](https://mpz.brovary.org/wp-content/uploads/2017/06/Stop-koruptsiyi-aktsiya-piketuvannya-Kyshhuk-3.jpg)](https://mpz.brovary.org/wp-content/uploads/2017/06/Stop-koruptsiyi-aktsiya-piketuvannya-Kyshhuk-3.jpg)

У «Стоп корупції» відкрито звинувачують Олега Кищука у шахрайстві і стверджують, що саме їхній портал проводив систематичну та цілеспрямовану боротьбу із піщаними нелегалами у селі Погребах Броварського району. Водночас, «_…активісти так званого проекту «Антикорупційний рух «СТОП КОРУПЦІЯ» не мають жодного відношення до цього процесу. Додамо, що саме після звернення юристів ГО «Стоп корупції»у Броварському відділі поліції ГУ НП відкрили кримінальне провадження за фактом незаконного заволодіння ґрунтовим (поверхневим) шаром земель водного фонду у селі…_», - йдеться в повідомленні активістів.

_Сюжет "Стоп корупції" про припинення незаконного видобутку піску в Погребах_

<iframe src="https://www.youtube.com/embed/WGhwf0n7omI" width="560" height="315" frameborder="0" allowfullscreen="allowfullscreen"></iframe>

В «Антикорупційному русі «СТОП КОРУПЦІЯ» звинувачення всеукраїнської організації відкидають. Активіст руху **Павло Дубленич** називає такі висловлювання помстою. Однак, за що саме, не уточнює. Лише зазначає, що діяльність їхньої організації така сама, як діяльність «Стоп корупції».

\[caption id="attachment\_70200" align="aligncenter" width="600"\][![](https://mpz.brovary.org/wp-content/uploads/2017/05/Kyshhuk-Stop-Koruptsiyi-6.jpg)](https://mpz.brovary.org/wp-content/uploads/2017/05/Kyshhuk-Stop-Koruptsiyi-6.jpg) Павло Дубленич та Олег Кищук\[/caption\]

Слід зазначити, що отримати коментаря безпосередньо від Олега Кищука нашим журналістам не вдалось. Політик або не бере слухавку, або під час розмови з ним виникають перешкоди.

**Фото - "Стоп корупції" та "Стоп корупція"**
