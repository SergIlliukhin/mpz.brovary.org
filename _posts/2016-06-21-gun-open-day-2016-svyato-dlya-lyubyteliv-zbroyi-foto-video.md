---
title: "Gun Open Day-2016: свято для любителів зброї - ФОТО, ВІДЕО"
date: 2016-06-21
author: 
  username: "pravoZnaty"
  display_name: "Маєш право знати"
categories: 
  - "brovary"
  - "aktsiyi-zahodi"
tags: 
  - "gun-open-day-2016"
  - "brovary"
  - "vibir-redaktsiyi"
  - "zbroya"
  - "novini"
  - "sapsan"
  - "striletska-zbroya"
coverImage: "wp-content/uploads/2016/06/gun-open-day-5.jpg"
---

**В Броварах 18 червня 2016 року відбувся найбільший в Україні відкритий стрілецький захід - [Gun Open Day](https://mpz.brovary.org/anons-18-chervnya-u-brovarah-vidbudetsya-gun-open-day-2016/), який щорічно організовує Українська асоціація власників зброї (УАВЗ). Декілька сотен учасників, іноземні гості - члени Асоціації з Америки, Франції та інших країн, родини з дітьми - відвідали стрілецький комплес "Сапсан", аби подивитися, постріляти, взяти участь у різноманітних майстер-класах.**

На заході були присутні не лише члени Асоціації, а й усі зацікавлені, кому тема зброї небайдужа. Адже гості мали змогу не тільки спостерігати за подіями на стрілецьких майданчиках, але і взяти участь у майстер-класах та змаганнях.

[![gun open day (13)](https://mpz.brovary.org/wp-content/uploads/2016/06/gun-open-day-13.jpg)](https://mpz.brovary.org/wp-content/uploads/2016/06/gun-open-day-13.jpg)

[![gun open day (17)](https://mpz.brovary.org/wp-content/uploads/2016/06/gun-open-day-17.jpg)](https://mpz.brovary.org/wp-content/uploads/2016/06/gun-open-day-17.jpg)

[![gun open day (6)](https://mpz.brovary.org/wp-content/uploads/2016/06/gun-open-day-6.jpg)](https://mpz.brovary.org/wp-content/uploads/2016/06/gun-open-day-6.jpg)

На Gun Open Day було помічено багато сімей разом з дітьми: від немовлят і до підлітків. З однією такою родиною нам вдалося поспілкуватися. Звичайна українська сім'я - тато, мама та син 8 років. Та для більшості, можливо, видастся дуже незвичайним їхня любов до зброї. Голова сімейства запевняє, що незвичного тут нічого нема, вони все життя цікавились активним відпочинком, риболовлею. А захоплення зброєю почалося з політичних подій в країні 2010 року, коли до влади прийшов Янукович.

\[caption id="attachment\_57561" align="aligncenter" width="600"\][![gun open day (27)](https://mpz.brovary.org/wp-content/uploads/2016/06/gun-open-day-27.jpg)](https://mpz.brovary.org/wp-content/uploads/2016/06/gun-open-day-27.jpg) У мами в руках мисливський арбалет Barnett\[/caption\]

Щороку вони відвідують Gun Open Day, кажуть, це свято для всіх любителів зброї. В цьому році на захід вперше взяли сина з собою. З малечку тато вчить правильному поводженню зі зброєю: разом збирають, розбирають, чистять. Зброю зберігають у сейфі, все, як передбачено законодавством. Дозвіл на зброю в свій час робили близько двох місяців.

_Відео заходу від Громадське телебачення_

<iframe src="https://www.youtube.com/embed/Yp9tqbJ0JYI" width="560" height="315" frameborder="0" allowfullscreen="allowfullscreen"></iframe>

_Відео Gun Open Day-2016 від UNN_

<iframe src="https://www.youtube.com/embed/3Vp_bLNXAsM" width="560" height="315" frameborder="0" allowfullscreen="allowfullscreen"></iframe>

Один із організаторів Gun Open Day - **Георгій Учайкін** (Голова Наглядової ради "Української асоціації власників зброї"). Він розповів, що вже всьоме проводять цей захід, із кожним роком учасників все більше і більше. В цьому році лише тих, хто зареєструвався постріляти, - **300 осіб**.

\[caption id="attachment\_57563" align="aligncenter" width="466"\][![gun open day (29)](https://mpz.brovary.org/wp-content/uploads/2016/06/gun-open-day-29.jpg)](https://mpz.brovary.org/wp-content/uploads/2016/06/gun-open-day-29.jpg) Георгій Учайкін (зліва)\[/caption\]

**Майстер-класи**, які пройшли на Gun Open Day-2016:

- Майстер-клас по базовим вправам та маніпуляціям з карабіном від інструкторів Бригади Швидкого Реагування НГУ
- Майстер-клас з прикладної стрільби з рушниці від Всеукраїнської федерації прикладних стрілецьких видів спорту
- Майстер-клас з прикладної стрільби з пістолету від Стрілецького клубу “LEX”
- Майстер-клас від "Федерації Крав-мага України"
- Майстер-клас від клубу ножового бою "Клинок"
- Майстер-клас зі стрільба з традиційного лука
- Майстер-класи від ГО "Український Легіон"
- Надання домедичної допомоги
- Основи орієнтування
- Організація захисту власного багатоповерхового будинку, району
- Безкоштовні юридичні консультації від компанії Parasol.

**Фото - Світлана Яцив**
