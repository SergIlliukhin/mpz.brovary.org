---
title: "АНОНС: Перспективи домашнього навчання обговорюватимуть броварські хоумскулери в цю суботу"
date: 2016-01-28
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarski-houmskulery"
  - "domashnya-osvita"
  - "novini"
  - "houmskuling"
---

**У суботу, 30 січня, батьки, що обрали або хочуть обрати для своїх дітей сучасну, домашню форму навчання, планують зібратися, познайомитися та поговорити про перспективи хоумскулінга. [Захід](https://www.facebook.com/events/437826289752929/) відбудеться об 11:30 за адресою: Бровари, вул. Київська, 197, сімейний центр "Розмарин". Організатори запрошують усіх охочих - тих, хто цікавиться домашньою освітою.**

Нещодавно у Фейсбуці з'явилася сторінка групи ["Броварські хоумскулери"](https://www.facebook.com/groups/1714538872111623), там батьки, що є прихильниками нестандартної освіти, діляться досвідом та новинами. В ній спілкуються як ті, в кого діти навчаються вдома не перший рік, так і ті, хто ті тільки придивляється до хоумскулінгу.

Домашне навчання в Україні передбачає закріплення дитини за певною державною школою, там вона отримає диплом та буде здавати екзамени, проте вчитися буде вдома або в альтернативному колективі. Не вимушено, як [діти з особливими освітніми потребами](https://mpz.brovary.org/navchannya-dlya-osoblyvyh-ditej-chy-ye-v-brovarah-inklyuzyvna-osvita/), а за усвідомленим вибором батьків, які не хочуть віддавати дітей у звичайну школу.
