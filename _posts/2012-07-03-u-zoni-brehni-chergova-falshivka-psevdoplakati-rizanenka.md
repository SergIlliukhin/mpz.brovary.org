---
title: "У \"зоні брехні\" чергова фальшивка - псевдоплакати Різаненка"
date: 2012-07-03
author: 
  username: "Aleechka"
  display_name: "Аліна Дяченко"
categories: 
  - "kolonka-avtora"
tags: 
  - "vibir-redaktsiyi"
  - "groza"
  - "gromadskiy-zahist-kiyivshhini"
  - "zona-brehni"
  - "psevdoplakati"
  - "rizanenko"
  - "falshivka"
---

[![](https://mpz.brovary.org/wp-content/uploads/2012/07/zona-brehni.jpg "зона брехні")](https://mpz.brovary.org/wp-content/uploads/2012/07/zona-brehni.jpg)Вчора о 5-ій ранку мені зателефонували друзі, які, вочевидь, насолоджувались теплом літньої ночі та романтично зустрічали схід сонця, і повідомили тривожну новину - по бульвару Незалежності невідомі здійснили "килимову" розклейку псевдоплакатів з нібито рекламою газети Павла Різаненка. "Плакати" були на більшості вітрин магазинів, аптек, ресторанів та кафе. Зловмисники клеїли плакати прямо на скло. Потім друзі зателефонували знову і повідомили, що масова заклейка вітрин була здійснена і на вул. Грушевського, крім того, плакати було поклеєно ще й на лобові стекла припаркованих блія будинків автомобілів. Можна собі уявити радість водіїв, які вранці віддиратимуть псевдоагітацію зі своїх транспортних засобів, так само "щасливими" будуть і власники магазинів, барів та ресторанів, постраждалих від цього акту "інформаційного вандалізму".

Прикметно, що ці "псевдоплакати Різаненка" було розклеєно лише на вітринах комерційних закладів та приватних автівках броварчан, а от на зупинках, парканах та стовпах - жодного. І, вочевидь, це не просто не випадковість, а добре спланована операція по дискредитації опозиційного політика, як-то кажуть, у рамках загальної кампанії "чорного піару". При цьому, за основу у цій "операції" було взято справжній плакат з рекламою газети "Громадський захист Київщини" із зображенням Різаненка, який кілька тижнів тому дійсно був розклеєний по місту, однак дизайнери зловмисників сутєво спотворити його фото та змінили гасла.

\[caption id="attachment\_5124" align="alignleft" width="216" caption="Справжній плакат"\][![](https://mpz.brovary.org/wp-content/uploads/2012/07/Plakat-Grozi.jpg "Плакат Грози")](https://mpz.brovary.org/wp-content/uploads/2012/07/Plakat-Grozi.jpg)\[/caption\]

\[caption id="attachment\_5132" align="alignleft" width="211" caption="Псевдоплакат"\][![](https://mpz.brovary.org/wp-content/uploads/2012/07/psevdo-plakat.jpg "psevdo-plakat")](https://mpz.brovary.org/wp-content/uploads/2012/07/psevdo-plakat.jpg)\[/caption\]

Схоже, саме ці справжні плакати з рекламою "Грози" й спровокували "інформаційний вандалізм" позаминулої ночі. Вочевидь, когось дуже сильно розлютило, що якась там "Гроза" наважилась порушити його "монополію на зовнішню рекламу" у Броварах. Хто цей монополіст, здогадатись не важко, більше того, маємо чимало підказок...

...Минулого тижня у муніципальній газеті "Броварська панорама" вперше за багато місяців було згадано ім'я Павла Різаненка - депутата Броварської міської ради, який увесь минулий рік намагався розмістити у цьому виданні рекламне оголошення своєї депутатської приймальні на комерційних засадах, однак йому постійно відмовляли, вигадуючи щоразу нові приводи. Зрозуміло, що [згаданий](http://brovary.kiev.ua/khtos-%E2%80%93-budu%D1%94-khtos-%E2%80%93-ruinu%D1%94 ) він не у позитивному контексті: журналіст під псевдонімом "Андрій Петрів" соромить одіозного депутата за те, що той, мовляв, розклеїв "_мало не на всіх зупинках  громадського автотранспорту, дверях багатьох під’їздів, стовпах на вул. Олімпійській власну рекламу_".

"_Мабуть, йому байдуже, що обклеєні папером громадські місця спотворюють зовнішній вигляд його рідного міста, суперечать правилам благоустрою. А може, шановний депутат не знає, яких зусиль коштувало комунальникам підготувати до фарбування всі міські зупинки, адже сучасні клеї намертво приклеюють папір і треба добре потрудитися, щоб зняти паперове шмаття_?" - обурюється муніципальна "акула пера", і додає: "_Та, швидше за все, пан Різаненко все це знає, просто вирішив заощадити кошти на власній рекламі_!" От тільки ці припущення автора "Брами" звучать щонайменше цинічно. Звинувачувати в "економії на рекламі" того, хто цілий рік пропонував чесно і законно розмістити рекламне оголошення у муніципальній газеті, однак отримав відмову, це дуже... послідовно з боку видання.

> А особливо "доречно" такі обвинувачення звучать на фоні того, що навіть при всьому бажанні Павло Різаненко або будь-який інший опозиційний діяч у Броварах не зможуть за жодні гроші розмістити свою рекламу на біл-бордах міста, бо є усна вказівка усім власникам рекламних конструкцій Броварів ніякої політичної реклами не розміщувати, за одним винятком.

Хто цей виняток та кому належить монополія на зовнішню рекламу у місті, зрозуміти не важко, подивишись хоча б на те, хто висить на бордах вже не перший місяць, вітаючи броварчан з усіма можливими святами. То ж, схоже, плакати з рекламою газети "Громадський захист Київщини" не так додали роботи комунальникам, як стали неприпустимим викликом монополісту. І так народився план "чорної помсти"...

Спочакту дивним чином справжні плакати із зображенням Різаненка провисіли майже тиждень і комунальники їх не зривали, хоча зазвичай "неугодні" оголошення висять максимум добу. Аж тут така тривала "недоторканність". Та коли вийшов черговий номер "Броварської панорами", все стало на свої місця: їх залишили для наочності, а одразу по виходу "викривальної" публікації майже всі плакати вмить зникли.  Однак цього було замало, потрібно було посилити "ефект незадоволення", який намагався розбурхати у своїх читачів журналіст "Брами", і так виникла ідея з псевдоплакатами - заклеїти ними все, що можна, тільки так, щоб здирали їх потім не комунальники (нащо своїм роботи додавати), а власники закладів та транспортних засобів, клянучи на чим світ стоїть якогось там "Павла Різаненка".

> Та не втримались зловмисники від дріб'язковості і, спотворюючи фото Різаненка, домалювали йому товстий золотий ланцюг на шиї, каблучку та одяг від "Дольче і Габана", чим будь-якій здравомислячій людини дали всі підставі зробити висновок, що цей плакат - фальшивка та інструмент боротьби з конкурентом.

Тепер же, за уже майже традиційним сценарієм, слід чекати у "Броварській панорами" та з вуст прихильників та працівників "монополіста" звинувачень Різаненка у тому, що це він сам спотворив свій плакат, імітуючи "чорний піар" проти себе, сам обклеїв вітрини та машини, щоб зробити з цього черговий інформаційний привід і покритикувати владу. Це ми вже проходили, коли організатори нападу на Павла Різаненка у лютому [провели "чорну кампанію" у комунальних ЗМІ](https://mpz.brovary.org/paralelni-realnosti-brovarskoyi-p/), стверджуючи, що це було самопобиття...
