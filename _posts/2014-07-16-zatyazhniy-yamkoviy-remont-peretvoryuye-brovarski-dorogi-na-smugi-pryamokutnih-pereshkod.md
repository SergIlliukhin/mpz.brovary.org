---
title: "Затяжний ямковий ремонт перетворює броварські дороги на \"смуги прямокутних перешкод\""
date: 2014-07-16
tags: 
  - "brovary"
  - "vibir-redaktsiyi"
  - "doroga"
  - "lagunovoyi"
  - "novini"
  - "proyizd"
  - "remont-dorig"
  - "remontni-roboti"
  - "yamkoviy-remont"
---

**Д[![Ремонт дороги 1](https://mpz.brovary.org/wp-content/uploads/2014/07/Remont-dorogi-1.jpg)](https://mpz.brovary.org/wp-content/uploads/2014/07/Remont-dorogi-1.jpg)овгоочікуваний ремонт ям на дорозі, що сполучає вул. Лагунової та бульв. Незалежності, мав стати приємною звісткою для броварських автовласників, які не один рік були змушені проявляти всю свою майстерність, щоб долати цей шлях. Однак дорожні роботи на диво лише погіршили ситуацію: тріщини та вибоїни, які робітники підготували до асфальтування, вже майже місяць чекають на завершення робіт, а проїзд перетворився на "смугу прямокутних перешкод".**

Слід сказати, що ця дорога через відсутність тротуарів завжди була непростою ділянкою, на якій складно було розминутись автомобілям й пішоходам. Однак тепер не лише водії  змушені маневрувати немов справжні еквілібристи, а й, наприклад, мами з дитячими колясками.

[![Ремонт дороги 7](https://mpz.brovary.org/wp-content/uploads/2014/07/Remont-dorogi-7.jpg)](https://mpz.brovary.org/wp-content/uploads/2014/07/Remont-dorogi-7.jpg)

[![Ремонт дороги 5](https://mpz.brovary.org/wp-content/uploads/2014/07/Remont-dorogi-5.jpg)](https://mpz.brovary.org/wp-content/uploads/2014/07/Remont-dorogi-5.jpg)

Деякі ями та тріщини були настільки великими, що після їх підготовки до ремонту перетворились на увігнуті "лежачі поліцейські".

[![Ремонт дороги 2](https://mpz.brovary.org/wp-content/uploads/2014/07/Remont-dorogi-2.jpg)](https://mpz.brovary.org/wp-content/uploads/2014/07/Remont-dorogi-2.jpg)

[![Ремонт дороги 6](https://mpz.brovary.org/wp-content/uploads/2014/07/Remont-dorogi-6.jpg)](https://mpz.brovary.org/wp-content/uploads/2014/07/Remont-dorogi-6.jpg)

Зважаючи на погану освітленість цієї діялнки дороги у нічний час, ці глибокі прямокутні ями неабияк наражають на небезпеку не лише автовласників, а й пішоходів.

[![Ремонт дороги 1](https://mpz.brovary.org/wp-content/uploads/2014/07/Remont-dorogi-1.jpg)](https://mpz.brovary.org/wp-content/uploads/2014/07/Remont-dorogi-1.jpg)

[![Ремонт дороги 3](https://mpz.brovary.org/wp-content/uploads/2014/07/Remont-dorogi-3.jpg)](https://mpz.brovary.org/wp-content/uploads/2014/07/Remont-dorogi-3.jpg)

Важко сказати, чим зумовлена така "тривалість" ремонтних робіт і чому підготовлені до асфальтування ями не "латаються" уже майже місяць. Проте хотілося б, щоб у майбутньому така позитивна й корисна справа як ремонт доріг не викликала роздратування у мешканців, і вимушені незручності доводилось терпіти не по кілька тижнів, а максимум день-два.
