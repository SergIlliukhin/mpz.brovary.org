---
title: "Оперативні дані поліції Броварів: крадіжки майна за останній тиждень збільшилися в 4 рази"
date: 2017-03-13
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "brovarskyj-viddil-politsiyi"
  - "novini"
  - "operatyvna-informatsiya"
  - "pravoporushennya"
coverImage: "wp-content/uploads/2017/03/politsiya6-e1488800837519.jpg"
---

**Броварський відділ поліції** **[оприлюднив](https://www.facebook.com/510510379159575/photos/a.512735565603723.1073741828.510510379159575/598865743657371/?type=3&theater)** **оперативну інформацію про кількість кримінальних правопорушень та дорожньо-транспортних пригод по місту Бровари за останній тиждень.**

Як зазначається в повідомленні на офіційній сторінці Броварського відділу ГУ Нацполіції в Київській області у FB, за період **з 4 березня по 10 березня** до поліції надійшло **397** заяв та повідомлень про правопорушення від громадян, з них **56** – з ознаками кримінальних:

- тілесні ушкодження – 6,
- крадіжки майна громадян – 34;
- шахрайство – 5;
- незаконне заволодіння транспортним засобом - 1;
- самоправство - 2;
- порушення правил безпеку руху або експлуатації залізничного, водного чи повітряного транспорту - 1;
- незаконне зберігання наркотиків – 6;
- безвісті відсутній - 1;
- раптових смертей – 14,
- ДТП (без травмованих) – 17.

В порівнянні з даними [попередньої](https://mpz.brovary.org/politsiya-operatyvni-dani-za-mynulyj-tyzhden-ta-zagybel-hloptsya-na-brovarskomu-vokzali/) оперативної інформації, показники крадіжок майна збільшились майже в 4 рази.

Правоохоронці повідомляють, що до них можна звертатися за номером спецлінії **«102»** або за телефонами чергової частини Броварського відділу поліції: **(04594) 5-34-04, 4-04-80.**

Також сьогодні, 13 березня, на оперативній нараді у міськраді було [повідомлено](https://mpz.brovary.org/u-brovarah-rozpochynayut-provodyty-shheplennya-domashnim-tvarynam-proty-skazu/), що за останній тиждень до Київської обласної лабораторії надійшло **5** звернень від мешканців Броварів, які були покусані собаками.
