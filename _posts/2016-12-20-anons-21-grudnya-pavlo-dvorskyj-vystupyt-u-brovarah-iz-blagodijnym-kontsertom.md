---
title: "АНОНС: 21 грудня Павло Дворський виступить у Броварах із благодійним концертом"
date: 2016-12-20
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "ato"
  - "blagodiynist"
  - "brovary"
  - "dvorskyj"
  - "kontsert"
  - "novini"
---

**21 грудня в МКЦ «Прометей» відбудеться концерт народного артиста України Павла Дворського під назвою «Горнусь до тебе, Україно!» Про це у групі «Бровари» на Фейсбуку [розповів](https://www.facebook.com/groups/brovary/permalink/1470050683024893/) Єгор Подкидишев, головний виконавчий директор продюсерського центру співака.**

Як зазначено в оприлюдненій афіші, захід розпочнеться **21 грудня** о **19:00** у мистецько-культурному центрі «Прометей». Участь у концерті візьмуть також сини артиста – **Павло** (рок-н-рол) і **В’ячеслав** (опера) **Дворські**.

[![](https://mpz.brovary.org/wp-content/uploads/2016/12/Pavlo-Dvorskyj-kontsert-afisha-Prometej.jpg)](https://mpz.brovary.org/wp-content/uploads/2016/12/Pavlo-Dvorskyj-kontsert-afisha-Prometej.jpg)

Вхід платний, вартість квитків – **50 грн**. Як зазначають організатори, частина коштів від продажу піде на допомогу військовим, пораненим у зоні АТО.

> **Павло Дворський** – народний артист України, співак і композитор, уродженець Буковини. Був учасником вокально-інструментального ансамблю «Смерічка» та другим голосом Назарія Яремчука. Має 40-річний естрадний досвід.
