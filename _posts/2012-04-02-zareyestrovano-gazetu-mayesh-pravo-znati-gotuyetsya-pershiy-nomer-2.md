---
title: "Зареєстровано газету «Маєш право знати». Готується перший номер"
date: 2012-04-02
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "gazeta"
  - "novini"
coverImage: "wp-content/uploads/2012/04/newspaper-coal-news.jpg"
---

[![](https://mpz.brovary.org/wp-content/uploads/2012/04/newspaper-coal-news.jpg "newspaper-coal-news")](https://mpz.brovary.org/wp-content/uploads/2012/04/newspaper-coal-news.jpg)Відтепер активісти «Маєш право знати» мають статус працівників ЗМІ. Нещодавно ми отримали свідоцтво про державну реєстрацію друкованого засобу масової інформації – газети «Маєш право знати».

<!--more-->

Ще у січні 2012 року команда «Маєш право знати» подала до головного управління юстиції у Київській області заяву про державну реєстрацію друкованого засобу масової інформації. І вже наприкінці лютого ми отримали лист про те, що наші документи розглянуто та прийнято рішення про реєстрацію газети «Маєш право знати».

[![](https://mpz.brovary.org/wp-content/uploads/2012/04/Svidotstvo-pro-reyestratsiyu-ZMI-MPZ.jpg "Свідоцтво про реєстрацію ЗМІ - газети "Маєш право знати"")](https://mpz.brovary.org/wp-content/uploads/2012/04/Svidotstvo-pro-reyestratsiyu-ZMI-MPZ.jpg)

Після сплати реєстраційного збору ми нарешті отримали свідоцтво про державну реєстрацію нашого ЗМІ.

Формальним засновником ЗМІ виступив один з активістів «МПЗ». Статус видання – вітчизняне. Мова – українська. Сфера розповсюдження – Київська область. Вид видання – інформаційне, громадсько-політичне. Мета – висвітлення громадсько-політичного, соціально-економічного та інших сфер життя громадян. Періодичність – 1 раз на місяць.

Відповідно вже найближчим часом ми плануємо підготувати до друку перший випуск газети «Маєш право знати», у якому збираємось опублікувати наші найрезонансніші розслідування та найактуальніші новини з життя міста.

То ж тримайте руку на пульсі новин «МПЗ» – і ви будете першими, хто дізнається про вихід нової газети у м. Бровари.
