---
title: "На могилі засновника першої броварської лікарні встановили новий пам’ятник"
date: 2013-05-13
tags: 
  - "vibir-redaktsiyi"
  - "vshanuvannya"
  - "kirova"
  - "likar"
  - "novini"
  - "pavlova"
  - "pamyatnik"
  - "stare-kladovishhe"
  - "feldman"
---

[![DSC01702 - копия](https://mpz.brovary.org/wp-content/uploads/2013/05/DSC01702-kopiya.jpg)](https://mpz.brovary.org/wp-content/uploads/2013/05/DSC01702-kopiya.jpg)На початку травня на могилі видатного лікаря, засновника першої лікарні у Броварах, Ісаака Фельдмана встановили новий кам’яний пам’ятник. Роботи із упорядкування два місяці тому [взяла](https://mpz.brovary.org/mogilu-vidatnogo-likarya-isaaka-feldmana-obitsyayut-vporyadkuvati-vzhe-tsiyeyi-vesni/) на себе міська влада та виконала їх у обіцяний строк. Поховання Фельдмана та його сестри Олени Павлової, розстріляних німецькими окупантами у 1942 році, розміщене на Старому кладовищі у Броварах по вул. Кірова.

Надгробну плиту виконавці робіт встановили посередині подвійної могили лікаря та сестри. Пам’ятник – невисокий (приблизно 1,5 м висотою) – виготовлений із чорного каменю. На задній стороні, яка першою впадає в око відвідувачам, викарбувано портрет Фельдмана, прізвище з ініціалами та надпис _«Видатний лікар та засновник лікарні у м. Бровари»_.

 [![Image00003](https://mpz.brovary.org/wp-content/uploads/2013/05/Image000031.jpg)](https://mpz.brovary.org/wp-content/uploads/2013/05/Image000031.jpg)  [![Image00001](https://mpz.brovary.org/wp-content/uploads/2013/05/Image000011.jpg)](https://mpz.brovary.org/wp-content/uploads/2013/05/Image000011.jpg)

З передньої сторони зображено: традиційний медичний символ у вигляді чаші зі змієм, імена похованих, роки життя Фельдмана та надпис _«Загинули від рук фашистських окупантів»_.

\[caption id="attachment\_17226" align="aligncenter" width="560"\][![Image00004](https://mpz.brovary.org/wp-content/uploads/2013/05/Image00004.jpg)](https://mpz.brovary.org/wp-content/uploads/2013/05/Image00004.jpg) 10 травня 2013 року\[/caption\]

Окрім цього, з могили було демонтоване металеве огородження, а саме поховання вмощене бруківкою. До пам’ятника тепер стало зручно підійти, покласти квіти та запалити лампадку.

Нагадаємо, що раніше на могилі Фельдмана стояв старий непримітний металевий пам’ятник, що похилився від часу. На споруді були встановлені метало-керамічні таблични з фотографією та ідентифікаційними надписами.

\[caption id="attachment\_15697" align="aligncenter" width="560"\][![Image00012](https://mpz.brovary.org/wp-content/uploads/2013/03/Image000121.jpg)](https://mpz.brovary.org/wp-content/uploads/2013/03/Image000121.jpg) 28 березня 2013 року\[/caption\]

«Маєш право знати» вже повідомляло, що 12 березня Виконавчий комітет Броварської міської ради рішенням [№ 121](http://docs.pravo-znaty.org.ua/p6970/12.03.2013/121) доручив управлінню житлово-комунального господарства встановити надмогильну споруду на місці поховання лікаря Фельдмана Ісаака Лазаревича. З бюджету Броварів Міською програмою утримання та розвитку об’єктів житлово-комунального господарства на 2011 – 2015 роки на «встановлення пам’ятників та пам’ятних знаків» було виділено 20 тис. грн. Рішенням міська рада доручила встановити надмогильну споруду до 10 травня 2013 року.
