---
title: "Сьогодні у Броварах прощатимуться із загиблим на війні Олегом Синільником"
date: 2016-01-06
categories: 
  - "novyny"
tags: 
  - "ato"
  - "boyets"
  - "vibir-redaktsiyi"
  - "geroy"
  - "zagibliy"
  - "kladovishhe"
  - "novini"
  - "proshhannya"
  - "synilnyk"
  - "tsvintar"
---

**Учора до Броварів привезли тіло бійця Олега Синільника, який загинув у зоні АТО. Сьогодні його проведуть в останню путь, поховають на Алеї Героїв нового броварського кладовища. Про це у соцмережах повідомляють громадські активісти Броварів.**

З повідомлень волонтерів, сьогодні небайдужі [збираються](https://www.facebook.com/groups/723398331084789/permalink/937656236325663/) об **11:00** біля моргу - по вул. Шевченка, 14. Після того о **12:00** з бійцем [прощатимуться](https://www.facebook.com/groups/brovary/permalink/1168507126512585/) коло будинку, де той мешкав - по вул. Грушевського, 3б. О **12:30** загиблого відспівуватимуть у Церкві Покрови Пресвятої Богородиці по вул. Гагаріна, 22а. Після закінчення служби божої має відбутися піша хода. Поховають Олега Синільника на [Алеї Героїв](https://mpz.brovary.org/na-novomu-kladovyshhi-u-brovarah-stvoryat-dilyanku-dlya-pohovannya-zahysnykiv-ukrayiny/) нового броварського цвинтаря по вул. Олега Оникієнка (колишня вул. Кутузова), 136.

Як ідеться в повідомленнях активістів, тіло загиблого привезли до Броварів учора о 20:00. Він був бійцем 1-ї окремої танкової бригади Сухопутних військ Збройних сил України.
