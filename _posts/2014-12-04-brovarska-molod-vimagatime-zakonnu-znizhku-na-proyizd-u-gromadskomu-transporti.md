---
title: "Броварська молодь вимагатиме законну знижку на проїзд у громадському транспорті"
date: 2014-12-04
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarska-molod"
  - "vibir-redaktsiyi"
  - "znizhki"
  - "molod"
  - "molod-da"
  - "molod-demokratichnogo-alyansu"
  - "novini"
  - "pilgi"
  - "studenti"
coverImage: "wp-content/uploads/2014/12/Molod-DA-protest.jpg"
---

**[![Молодь ДА знижка](https://mpz.brovary.org/wp-content/uploads/2014/12/Molod-DA-znizhka.jpg)](https://mpz.brovary.org/wp-content/uploads/2014/12/Molod-DA-znizhka.jpg)У п’ятницю, 5 грудня, о 15.00 біля будівлі Броварської міської ради активісти громадської організації «Молодь Демократичного Альянсу» розпочнуть перший етап кампанії «Знижки для студентів», щоб відстояти своє право на пільговий проїзд у міському транспорті. Про це [повідомляється на сайті](http://molod-da.org/announce/?id=301) молодіжної громадської організації.**

Новий осередок «Молоді Демократичного Альянсу» в Броварах розпочинає свою діяльність кампанією «[Знижки для студентів](https://vk.com/event81569779)». Активісти мають на меті відстояти законну знижку на проїзд у розмірі 50% для молоді, яка передбачена остановою № 541 Кабінету Міністрів Україні "Про порядок надання пільгового проїзду студентам ВНЗ та учням профтехначальний закладів у міському і приміському пасажирському транспорті та міжміському автомобільному й залізничному транспорті".

Основна мета акції - забезпечити право молоді на пільговий проїзд, адже витрати на громадський транспорт є обтяжливими для студентів та учнів через регулярне збільшення тарифів. Кошти, які молоді броварчани змушені витрачати на дорогу, вони хочуть витрачати на власний розвиток. При цьому вони переконані, що якщо держава передбачає для них знижку, то місцева влада зобов'язана її забезпечити.

[![Звернення Знижка для студентів](https://mpz.brovary.org/wp-content/uploads/2014/12/Zvernennya-Znizhka-dlya-studentiv.png)](https://mpz.brovary.org/wp-content/uploads/2014/12/Zvernennya-Znizhka-dlya-studentiv.png)

Протягом цього тижня активісти "Молоді Демократичного Альянсу" проводять збір підписів серед студентів та старшокласників під зверненням до броварського міського голови та закликають броварську молодь приходити під стіни міської ради на акцію 5 грудня. Біля "білого будинку" на вул. Гагаріна, 15 активісти планують звернтись до міського голови зі своїми вимогами та влаштують театралізоване дійство, щоб привернути увагу громади до актуального питання.

[![Молодь ДА знижка 3](https://mpz.brovary.org/wp-content/uploads/2014/12/Molod-DA-znizhka-3.jpg)](https://mpz.brovary.org/wp-content/uploads/2014/12/Molod-DA-znizhka-3.jpg)

[![Молодь ДА знижка 2](https://mpz.brovary.org/wp-content/uploads/2014/12/Molod-DA-znizhka-2.jpg)](https://mpz.brovary.org/wp-content/uploads/2014/12/Molod-DA-znizhka-2.jpg)
