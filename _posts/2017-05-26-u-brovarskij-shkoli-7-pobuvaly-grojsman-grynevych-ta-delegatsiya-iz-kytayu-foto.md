---
title: "У броварській школі №7 побували Гройсман, Гриневич та делегація із Китаю - ФОТО"
date: 2017-05-26
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "grynevych"
  - "grojsman"
  - "kytajska-delegatsiya"
  - "kompyuternyj-klas"
  - "novini"
  - "ssh-7"
---

**До останнього**  **нав****і****ть у «верхах»** **достеменно** **не знали: при****ї****де чи не при****ї****де?** **Але звістка про те, що в броварську СШ №7 на свято останнього дзвоника прибуде Прем’єр-міністр України Володимир Гройсман та Міністр освіти і науки Лілія Гриневич навела в Броварах чималого «шухера». Він п****ри****ї****хав.** **І Міністр освіти також. А ще -  посли із Китаю. Як відбувалося у 7-й школі святкування останнього дзвоника за участі високоповажних гостей - у нашому репортажі.**

Про приїзд **Володимира Гройсмана** в броварську СШ №7 керівництву школи стало відомо **24 травня** ввечері, розповідає директор школи **Ольга Жигулова**. Чому Прем’єр-міністр разом із китайськими послами вирішив їхати саме в їхню школу – не знає. Не дала відповіді на це питання і заступниця міського голови **Лариса Виноградова**. Директорка школи припускає: можливо, тому, що завдяки благодійності китайців їхня школа тепер має комп’ютерний клас? А можливо, тому, що держава виділила кошти для оснащення кабінетів природничо-математичного напрямку? Та особливо роздумувати над цим не було коли, адже гості – практично на порозі, тож потрібно прибирати в «домі» та готуватися їх зустрічати. Якось особливо – не готувалися, каже директорка, святкова лінійка – традиційна: пісні, вальс випускники тренувалися виконувати кілька місяців. Заздалегідь, за традицією, випускниці 11-х класів пошили й однакові  сукні, з різницею лише в кольорі. Правда, тривалість святкової лінійки довелося скоротили, каже Ольга Жигулова. «_Та і хвилювання було традиційне, як і кожного року, адже випускали **78** учнів, яких плекали 11 років_, - стомлено розповідає директорка, коли високоповажні гості вже відбули. – _Зрозуміло, хотілося, щоб усе пройшло гарно, адже приїхали гості дуже високого рівня»._

Керівництву міста також довелося «напружуватися», щоб не вдарити перед поважними гостями «обличчям у багно»: ще вчора, як розповідають батьки учнів 7-ї школи, заступники міського голови з купою підлеглих та поліція оглядали територію школи з усіх боків. Максимально причепурили те, що впадає в вічі найперше, – територію навпроти фасаду.

\[caption id="attachment\_70632" align="aligncenter" width="600"\][![](https://mpz.brovary.org/wp-content/uploads/2017/05/24.jpg)](https://mpz.brovary.org/wp-content/uploads/2017/05/24.jpg) Новий асфальт біля 7-ї школи\[/caption\]

[![](https://mpz.brovary.org/wp-content/uploads/2017/05/25.jpg)](https://mpz.brovary.org/wp-content/uploads/2017/05/25.jpg)

Приїзд Прем’єр-міністра очікували на 8:30. За годину до його приїзду на території школи  вже працювала особиста охорона Гройсмана. Ще раніше по периметру школи вже стояли броварські "бійці" груп швидкого реагування та "швидка".

Прем’єр приїхав без запізнень. На порозі школи його очікувала всі броварські високопосадовці на чолі з міським головою, а також Міністр освіти Лілія Гриневич, голова Київської ОДА Олександр Горган та делегація з Китайської народної республіки.

\[caption id="attachment\_70613" align="aligncenter" width="600"\][![](https://mpz.brovary.org/wp-content/uploads/2017/05/3-2.jpg)](https://mpz.brovary.org/wp-content/uploads/2017/05/3-2.jpg) В очікуванні Прем'єр-міністра\[/caption\]

\[caption id="attachment\_70612" align="aligncenter" width="600"\][![](https://mpz.brovary.org/wp-content/uploads/2017/05/2-3.jpg)](https://mpz.brovary.org/wp-content/uploads/2017/05/2-3.jpg) В очікуванні Прем'єр-міністра. Приватні охоронці весь хід подій вже знають наперед\[/caption\]

\[caption id="attachment\_70614" align="aligncenter" width="600"\][![](https://mpz.brovary.org/wp-content/uploads/2017/05/4-3.jpg)](https://mpz.brovary.org/wp-content/uploads/2017/05/4-3.jpg) Зустріч Прем'єр-міністра\[/caption\]

Спочатку гостей повели в кабінет інформатики. Як повідомила **Лілія Гриневич,** напередодні 2017 р. у рамках угоди Міністерства освіти і науки України з Китайською Народною Республікою, **2 400** українських шкіл отримали **23,5** **тис** нових комп’ютерів. На усіх пристроях встановлено ліцензійне програмне забезпечення. Броварській спеціалізованій школі №7  було виділено **15** комп’ютерів.

\[caption id="attachment\_70617" align="aligncenter" width="600"\][![](https://mpz.brovary.org/wp-content/uploads/2017/05/7-3.jpg)](https://mpz.brovary.org/wp-content/uploads/2017/05/7-3.jpg) Комп'ютерний клас. 9-класники  готуються до диктанту\[/caption\]

[![](https://mpz.brovary.org/wp-content/uploads/2017/05/6-3.jpg)](https://mpz.brovary.org/wp-content/uploads/2017/05/6-3.jpg)

[![](https://mpz.brovary.org/wp-content/uploads/2017/05/5-3.jpg)](https://mpz.brovary.org/wp-content/uploads/2017/05/5-3.jpg)

Прем’єр відмітив, що 15 комп’ютерів для школи - замало, і поцікавився: скільки потрібно ще? На що директорка школи відповіла: _«П__отрібно ще 3 комп’ютерних класи»._ Пізніше нашим журналістам Ольга Жигулова розповіла, що потрібно ще хоча б один, адже із вільними приміщеннями у школі проблематично. Комп'ютерний клас, коли буде, планують облаштувати у великій учительській. У першій половині дня учительська виконуватиме функції комп’ютерного класу, у другій половині – учительської, повідомила директорка. Нагадаємо: у зв’язку з тим, що школа переповнена, одну із 2-х учительських уже переобладнано [під  клас для учнів](https://mpz.brovary.org/brovarska-shkola-7-rukavychka-bez-prava-na-majbutnye/) молодшої ланки.

А потім гості пішли в актову залу, де на них вже очікували випускники 11-х класів, їхні рідні та численні представники масмедіа.

[![](https://mpz.brovary.org/wp-content/uploads/2017/05/8-3.jpg)](https://mpz.brovary.org/wp-content/uploads/2017/05/8-3.jpg)

[![](https://mpz.brovary.org/wp-content/uploads/2017/05/9-3.jpg)](https://mpz.brovary.org/wp-content/uploads/2017/05/9-3.jpg)

[![](https://mpz.brovary.org/wp-content/uploads/2017/05/15-2.jpg)](https://mpz.brovary.org/wp-content/uploads/2017/05/15-2.jpg)

Після гімну України у виконанні переможниці [«Голос. Діти 3»](https://mpz.brovary.org/u-vokalnomu-talant-shou-golos-dity-3-peremogla-brovarchanka-elina-ivashhenko-video/) [Еліни Іващенко](https://mpz.brovary.org/brovarchanka-elina-ivashhenko-na-golos-dity-u-mene-ye-shans-buty-u-finali/), слово для привітання надали Прем’єр-міністру. Володимир Гройсман говорив про важливість вдячності батькам і вчителям, які вкладали  у випускників свою душу і знання, тож і через десятки років 11-класники згадуватимуть добром своїх вчителів і рідну школу. Прем’єр-міністр побажав випускникам успіхів і наголосив, що мети завжди можна досягнути,  якщо докладати максимум зусиль, навіть попри те, що життя несправедливе. «_Ви приречені бути успішними. І це залежить від того, наскільки ви будете наполегливими»,_ \- сказав Володимир Гройсман. Також підкреслив, що продовжуватиме, як Прем’єр-міністр, повертати до української освіти довіру та повагу.

\[caption id="attachment\_70621" align="aligncenter" width="600"\][![](https://mpz.brovary.org/wp-content/uploads/2017/05/11-4.jpg)](https://mpz.brovary.org/wp-content/uploads/2017/05/11-4.jpg) Під час виконання гімну\[/caption\]

\[caption id="attachment\_70623" align="aligncenter" width="600"\][![](https://mpz.brovary.org/wp-content/uploads/2017/05/14-2.jpg)](https://mpz.brovary.org/wp-content/uploads/2017/05/14-2.jpg) Володимир Гройсман\[/caption\]

У першу чергу - через належну оцінку праці вчителя, тому в 2017 р. Кабмін і прийняв рішення збільшити заробітну плату вчителя майже на 50%. І це не останнє підвищення, запевнив Гройсман, тож і в наступному році вчителі можуть очікувати на підтримку від уряду. Ці інвестиції для того, зауважив Прем’єр-міністр, щоб учителі  могли вкладати у молодь найкращі знання, і завдяки конкурентній і успішній молоді наша держава також стане конкурентною і успішною.

У своєму вітальному слові **Лілія Гриневич** говорила про те, що запорукою здійснення мрії має стати надзвичайна наполегливість. Від того, як випускники розпорядяться сьогодні своєю долею і куди вступлять, буде особистим досягненням кожного, сказала Міністр освіти. А ще додала: виявити свої знання  і уміння випускники зможуть уже на ЗНО, а вчителі подивляться на результати своєї  праці. Вчителям Лілія Гриневич побажала «не вигорати професійно».

\[caption id="attachment\_70622" align="aligncenter" width="600"\][![](https://mpz.brovary.org/wp-content/uploads/2017/05/13-4.jpg)](https://mpz.brovary.org/wp-content/uploads/2017/05/13-4.jpg) Лілія Гриневич\[/caption\]

До слова було запрошено і надзвичайного та уповноваженого посла Китайської НР в Україні **Ту Вея.** Високоповажний гість побажав випускникам наснаги і безхмарного майбутнього та висловив сподівання, що комп’ютери, подаровані КНР, знадобляться їм у навчанні. А також пообіцяв, що по мірі можливості Уряд Китаю і надалі підтримуватиме Україну. _«Є така китайська мудрість:_ «_Все може засмучувати, крім дітей, і все може збідніти, крім освіти»»,_ - сказав посол. Також Ту Вей поділився своїми планами перебування в Україні. На наступному тижні посол планує відвідати кілька сільських навчальних закладів на Житомирщині, щоб допомогти «збіднілим незаможним школам» розвиватися.

\[caption id="attachment\_70627" align="aligncenter" width="600"\][![](https://mpz.brovary.org/wp-content/uploads/2017/05/18-1.jpg)](https://mpz.brovary.org/wp-content/uploads/2017/05/18-1.jpg) Ту Вей та перекладачка\[/caption\]

На останок випускників привітала Ольга Жигулова. Директорка побажала дітям мирного неба, успіхів під час здачі ЗНО,  бути  впевненими, ставити мету і першу невдачу на шляху сприймати як крок до успіху.

\[caption id="attachment\_70630" align="aligncenter" width="600"\][![](https://mpz.brovary.org/wp-content/uploads/2017/05/21.jpg)](https://mpz.brovary.org/wp-content/uploads/2017/05/21.jpg) Пісня про 7-му школу від випускників\[/caption\]

[![](https://mpz.brovary.org/wp-content/uploads/2017/05/19-1.jpg)](https://mpz.brovary.org/wp-content/uploads/2017/05/19-1.jpg)

\[caption id="attachment\_70629" align="aligncenter" width="600"\][![](https://mpz.brovary.org/wp-content/uploads/2017/05/20-1.jpg)](https://mpz.brovary.org/wp-content/uploads/2017/05/20-1.jpg) Прощальний вальс\[/caption\]

А потім представники 11-х класів по черзі  подзвонили у дзвінок, чим сповістили: свято останнього дзвоника у СШ №7 відбулося. Несподіванкою для присутніх стала пропозиція Прем’єр-міністра сфотографуватися із кожним класом. І лише після фотосесії, яка тривала кілька хвилин, випускники пішли на свій останній шкільний урок, а Прем’єр-міністр із іншими гостями у супроводі своєї охорони відбув із місця святкування.

Керівник груп швидкого реагування **Руслан Отрох** повідомив нашим журналістам: **_«_**_За час перебування Прем’єр-міністра у стінах школи, а це – близько півгодини, ніяких провокацій не сталося»._

Святкова лінійка відшуміла, гості розійшлися, а господарі продовжили жити у звичайному ритмі: випускники після останнього уроку запустили у небо кульки мрій та разом із класними керівниками поїхали у вибрані місця на останню спільну шкільну фотосесію.

\[caption id="attachment\_70636" align="aligncenter" width="450"\][![](https://mpz.brovary.org/wp-content/uploads/2017/05/Lyudmyla-Koleganova.jpg)](https://mpz.brovary.org/wp-content/uploads/2017/05/Lyudmyla-Koleganova.jpg) Фото Людмили Колеганової\[/caption\]

**Фото - авторки**
