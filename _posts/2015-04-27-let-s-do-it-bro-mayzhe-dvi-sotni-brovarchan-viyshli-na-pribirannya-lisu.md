---
title: "«Let’s do it, Bro!» - майже дві сотні броварчан вийшли на прибирання лісу"
date: 2015-04-27
author: 
  username: "pravoZnaty"
  display_name: "Маєш право знати"
categories: 
  - "hromada"
  - "aktsiyi-zahodi"
tags: 
  - "lets-do-it"
  - "ukraine"
  - "brovary"
  - "vibir-redaktsiyi"
  - "zrobimo-ukrayinu-chistoyu"
  - "zuch"
  - "novini"
  - "sauk"
  - "subotnik"
coverImage: "wp-content/uploads/2015/04/10423695_833894989980600_5952143153303337817_n.jpg"
---

**[![10423695_833894989980600_5952143153303337817_n](https://mpz.brovary.org/wp-content/uploads/2015/04/10423695_833894989980600_5952143153303337817_n.jpg)](https://mpz.brovary.org/wp-content/uploads/2015/04/10423695_833894989980600_5952143153303337817_n.jpg)Досить неочікуваний і зовсім необов’язковий дощ вранці 25 квітня – в день, коли по всій країні стартувала акція «Зробимо Україну чистою!» - так і не зміг віднадити активних броварчан від [намірів прибрати місцевий ліс](https://mpz.brovary.org/aktivisti-spilno-zaplanuvali-generalne-pribirannya-brovarskogo-lisu-na-25-kvitnya/). В результаті - майже 10 тон непотребу поїхало у мішках на звалище та переробку.**

Незважаючи на погодну примху вже о 9:30 при вході до парку «Приозерний», що на Пекарні, почали збиратися організатори та перші учасники ЗУЧ у Броварах. Ні в кого не виникало сумнівів, що цей дощ – ненадовго, тож потрібно лише трохи перечекати і вже тоді оголошувати про старт суботника.

[![суботник 01](https://mpz.brovary.org/wp-content/uploads/2015/04/subotnik-01.jpg)](https://mpz.brovary.org/wp-content/uploads/2015/04/subotnik-01.jpg)

\[caption id="attachment\_36717" align="aligncenter" width="600"\][![суботник 02](https://mpz.brovary.org/wp-content/uploads/2015/04/subotnik-02.jpg)](https://mpz.brovary.org/wp-content/uploads/2015/04/subotnik-02.jpg) Координатор акції Андрій Саук\[/caption\]

Як гадалось, так і сталось – вже за півгодини дощити припинило, тож учасникам швиденько роздали робочі рукавички та мішки різного кольору: цупкі білі пакети призначались для «неліквідного» будівельного сміття, а чорні – для скла, пластику паперу та іншого мотлоху, який можна переробити. Організатори пояснили, що зібране сміття відразу з суботника поїде на вторинну переробку, адже акцію підтримало броварське спеціалізоване підприємство.

[![суботник 04](https://mpz.brovary.org/wp-content/uploads/2015/04/subotnik-04.jpg)](https://mpz.brovary.org/wp-content/uploads/2015/04/subotnik-04.jpg)

[![суботник 06](https://mpz.brovary.org/wp-content/uploads/2015/04/subotnik-06.jpg)](https://mpz.brovary.org/wp-content/uploads/2015/04/subotnik-06.jpg)

Відтак вже за півгодини після початку реєстрації всі учасники – а це майже дві сотні людей – колоною почимчикували до місця запланованого прибирання: лісового масиву вздовж вулиці Кокінакі. Саме на цю ділянку скаржились броварчани у соцмережах і саме тут місцеві активісти проводили схожий суботник минулого року. Тож цього разу крім всього іншого люди хотіли перевірити: чи був попередній суботник вдалим у стратегічному плані, тобто чи змогли мешканці цього району бодай підтримати чистоту, наведену броварчанами минулого року.

[![суботник 10](https://mpz.brovary.org/wp-content/uploads/2015/04/subotnik-10.jpg)](https://mpz.brovary.org/wp-content/uploads/2015/04/subotnik-10.jpg)

На жаль, песимістичні прогнози справдились: ця лісова місцина дуже швидко дегенерувала і на тих самих «точках»,  де минулого року силами волонтерів були ліквідовані купи сміття, гори непотребу виросли знову. Це викликало цілком зрозуміле обурення багатьох активістів, однак не зменшило їхнього пориву до прибирання. Тож щойно колона підійшла до лісу, люди швидко розділились на групи та розподілили між собою зони прибирання: хтось пішов праворуч, хтось ліворуч, а хтось – заглибився в самі хащі. На центральній галявині організатори встановили звукове обладнання, аби волонтерам було веселіше прибирати під музику.

[![суботник 08](https://mpz.brovary.org/wp-content/uploads/2015/04/subotnik-08.jpg)](https://mpz.brovary.org/wp-content/uploads/2015/04/subotnik-08.jpg)

[![суботник 11](https://mpz.brovary.org/wp-content/uploads/2015/04/subotnik-11.jpg)](https://mpz.brovary.org/wp-content/uploads/2015/04/subotnik-11.jpg)

[![суботник 09](https://mpz.brovary.org/wp-content/uploads/2015/04/subotnik-09.jpg)](https://mpz.brovary.org/wp-content/uploads/2015/04/subotnik-09.jpg)

[![суботник 12](https://mpz.brovary.org/wp-content/uploads/2015/04/subotnik-12.jpg)](https://mpz.brovary.org/wp-content/uploads/2015/04/subotnik-12.jpg)

[![суботник 13](https://mpz.brovary.org/wp-content/uploads/2015/04/subotnik-13.jpg)](https://mpz.brovary.org/wp-content/uploads/2015/04/subotnik-13.jpg)

[![суботник 14](https://mpz.brovary.org/wp-content/uploads/2015/04/subotnik-14.jpg)](https://mpz.brovary.org/wp-content/uploads/2015/04/subotnik-14.jpg)

[![суботник 17](https://mpz.brovary.org/wp-content/uploads/2015/04/subotnik-17.jpg)](https://mpz.brovary.org/wp-content/uploads/2015/04/subotnik-17.jpg)

На шум з лісу суботнього ранку почали вигулькувати і мешканці вулиці Кокінакі, вздовж якої відбувалось прибирання. На диво, далеко не всі з них вирішили приєднатися до суботника, хоча йшлось про прибирання саме їхнього району проживання. Однак сил двох сотень волонтерів вистачило, аби очистити заплановану територію: вже за півтори години уся дорога обабіч лісу була заставлена наповненими мішками, а сміттєвози ледь встигали маневрувати лісовими стежками, намагаючись дістатись до зібраного і складеного сміття. Забігаючи наперед, слід зазначити, що за підрахунками організаторів, учасникам акції того дня вдалося зібрати – не багато не мало – понад 10 тон сміття!

[![суботник 15](https://mpz.brovary.org/wp-content/uploads/2015/04/subotnik-15.jpg)](https://mpz.brovary.org/wp-content/uploads/2015/04/subotnik-15.jpg)

[![суботник 20](https://mpz.brovary.org/wp-content/uploads/2015/04/subotnik-20.jpg)](https://mpz.brovary.org/wp-content/uploads/2015/04/subotnik-20.jpg)

[![суботник 19](https://mpz.brovary.org/wp-content/uploads/2015/04/subotnik-19.jpg)](https://mpz.brovary.org/wp-content/uploads/2015/04/subotnik-19.jpg)

Зрештою бляшанок, пакетів та інших продуктів людської життєдіяльності в лісі ставало все менше, як і сміттєвих пакетів в учасників прибирання. Приблизно за три години небо знову трохи затягнуло хмарами і почав накрапати дощ. Тож організатори акції перейшли до завершального етапу суботнику – висадки символічного дерева на одній з лісових галявин. Саджанець клену посадив в землю один з наймолодших учасників масштабного прибирання за допомогою старших товаришів.

[![суботник 22](https://mpz.brovary.org/wp-content/uploads/2015/04/subotnik-22.jpg)](https://mpz.brovary.org/wp-content/uploads/2015/04/subotnik-22.jpg)

За тим молодь провела своєрідний конкурс на визначення найкращих знахідок під час прибирання: виявилось, що деякі активісти познаходили багато запчастин від автомобілів, цілі набори інструментів, багато решток радянських телевізорів, таємничі мікросхеми з минулого століття, і навіть – черепи неопізнаних тварин.

[![суботник 21](https://mpz.brovary.org/wp-content/uploads/2015/04/subotnik-21.jpg)](https://mpz.brovary.org/wp-content/uploads/2015/04/subotnik-21.jpg)

[![суботник 16](https://mpz.brovary.org/wp-content/uploads/2015/04/subotnik-16.jpg)](https://mpz.brovary.org/wp-content/uploads/2015/04/subotnik-16.jpg)

Усе це "добро" на кілька хвилин висипали в центр гурту, але потім також викинули до всього іншого мотлоху. Після цього активісти зробили колективне фото і з відчуттям виконаного громадянського обов’язку – роз’їхались по інших суботніх справах.

[![10423695_833894989980600_5952143153303337817_n](https://mpz.brovary.org/wp-content/uploads/2015/04/10423695_833894989980600_5952143153303337817_n.jpg)](https://mpz.brovary.org/wp-content/uploads/2015/04/10423695_833894989980600_5952143153303337817_n.jpg)

Як зазначив наприкінці суботнику його ініціатор та координатор Всеукраїнської акції «Let’s do it, Ukraine!» по м. Бровари **Андрій Саук,** захід 25 квітня – не разовий, організатори планують зробити його регулярним. Вже наступного місяця броварські активісти планують ще раз зібратись гуртом на прибирання рідного міста. Де саме відбудеться наступний суботник – буде повідомлено пізніше, стежте за анонсами на нашому сайті. Незабаром на «Маєш право знати» - відео сюжет із суботнику 25 квітня. Залишайтеся з нами!

**Фото Миколи Кожемякі, Андрія Качора та з мережі Facebook**
