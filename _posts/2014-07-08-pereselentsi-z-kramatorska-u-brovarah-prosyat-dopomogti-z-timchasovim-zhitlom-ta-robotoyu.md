---
title: "Переселенці з Краматорська у Броварах просять допомогти з тимчасовим житлом та роботою"
date: 2014-07-08
tags: 
  - "bizhentsi"
  - "brovary"
  - "vibir-redaktsiyi"
  - "kramatorsk"
  - "novini"
  - "pereselentsi"
---

**[![біженці0103](https://mpz.brovary.org/wp-content/uploads/2014/07/bizhentsi0103.jpg)](https://mpz.brovary.org/wp-content/uploads/2014/07/bizhentsi0103.jpg)Вже майже тиждень у Броварах перебувають 15 переселенців з Краматорська. Боячись за своє життя, вони змушені були полишити рідні домівки. Тимчасово переселенці знайшли прихисток в підвалі  Дому молитов на вул. Героїв Інтернаціоналістів, 36. Волонтери та броварчани, що живуть неподалік, також  допомогли їм з продуктами та одягом .**

Серед переселенців в основному жінки і діти. Розповідають, що до останнього не хотіли покидати Краматорськ. Але коли удари від бомб та автоматні черги почали лунати прямо під вікнами, 2 тижні тому краматорчани вирішили залишити місто: дістались вокзалу в Красноармійську і поїздом рушили до Києва, а вже потім - до Броварів.

[![біженці0106](https://mpz.brovary.org/wp-content/uploads/2014/07/bizhentsi0106.jpg)](https://mpz.brovary.org/wp-content/uploads/2014/07/bizhentsi0106.jpg)

[![біженці0112](https://mpz.brovary.org/wp-content/uploads/2014/07/bizhentsi0112.jpg)](https://mpz.brovary.org/wp-content/uploads/2014/07/bizhentsi0112.jpg)

58-річна Наталія розказує, що покинути неспокійний Краматорськ та знайти тимчасовий дах над головою їм допомогли пастори церков, куди вони ходять на богослужіння.

\[caption id="attachment\_27360" align="aligncenter" width="600"\][![DSC_6592](https://mpz.brovary.org/wp-content/uploads/2014/07/DSC_6592.jpg)](https://mpz.brovary.org/wp-content/uploads/2014/07/DSC_6592.jpg) Переселенка Наталія\[/caption\]

На шляху з Краматорська до вокзалу м. Красноармійськ автобус з переселенцями 4 рази зупиняли бойовики – перевіряли документи, багаж, але обійшлось без ексцесів.

[![біженці0116](https://mpz.brovary.org/wp-content/uploads/2014/07/bizhentsi0116.jpg)](https://mpz.brovary.org/wp-content/uploads/2014/07/bizhentsi0116.jpg)

Серед переселенців троє маленьких дітей, в підвалі дому молитви їм облаштували ігрову кімнату.

![біженці0109](https://mpz.brovary.org/wp-content/uploads/2014/07/bizhentsi0109.jpg)

[![біженці0114](https://mpz.brovary.org/wp-content/uploads/2014/07/bizhentsi0114.jpg)](https://mpz.brovary.org/wp-content/uploads/2014/07/bizhentsi0114.jpg)

_«Найбільше хочемо жити під мирним небом, щоб було де працювати і вчитись, і щоб порядок був на Україні»,_ - кажуть жінки.

[![біженці0111](https://mpz.brovary.org/wp-content/uploads/2014/07/bizhentsi0111.jpg)](https://mpz.brovary.org/wp-content/uploads/2014/07/bizhentsi0111.jpg)

У відповідь на питання, чого вони потребують найбільше, кажуть, що потрібне житло і робота. Навіть молода вагітна Катя, яка повернулась з лікарні, каже, що готова йти працювати. Одну дитину вона тримає на руках, іншу - носить під серцем.

Дехто таки планує повернутись у вже звільнений від терористів Краматорськ, однак переселенці просто не мають грошей навіть на квиток додому. Дехто планує залишитись тут, бо в рідному місті немає роботи, не працюють магазини, в багатьох районах відсутні світло та вода.

![біженці0115](https://mpz.brovary.org/wp-content/uploads/2014/07/bizhentsi0115.jpg)

Залишатись в Домі молитви переселенцям дозволили три тижні, які скоро спливуть. Відтак краматорчанам вкрай потрібно знайти інше **тимчасове житло**, багато **просять допомоги з роботою**.

Всім, хто хотів би допомогти цим людям в надскалдний для них час житлом, продуктами, одягом чи грошима, можуть звернутись до волонтерки, яка опікується переселенцями: тел. **068 126 95 70,** **Лідія**. Найближчим часом для зручності волонтери планують відкрити картковий рахунок для пожертв на потреби переселенцям.

**Фото Миколи Кожемяка**
