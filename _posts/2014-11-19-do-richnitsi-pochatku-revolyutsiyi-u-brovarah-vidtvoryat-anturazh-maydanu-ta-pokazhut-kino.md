---
title: "До річниці початку революції у Броварах відтворять антураж Майдану та покажуть кіно"
date: 2014-11-19
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "vibir-redaktsiyi"
  - "maydan"
  - "novini"
  - "richnitsya"
  - "revolyutsiya-gidnosti"
---

**[![36](https://mpz.brovary.org/wp-content/uploads/2014/11/36.jpg)](https://mpz.brovary.org/wp-content/uploads/2014/11/36.jpg)21 листопада місцеві громадські активісти запрошують броварчан прийти на Майдан Свободи аби разом згадати, як і чому розпочався Майдан у столиці, як він переріс у національну революцію і до чого призвів у Броварах.**

Акція на Майдані Свободи розпочнеться о 18:00, на початку заходу активісти на великому екрані просто неба планують продемонструвати найбільш сильні відео з київського Майдану, а також коротко розповісти, як в цей час розвивались події у Броварах. Паралельно на Майдані Свободи відбуватиметься виставка найбільш яскравих та показових фотографій української революції 2013-2014 років, а також експозиція предметів, які стали символами українського Майдану.

21 листопада 2013 журналіст Мустафа Найєм зробив [запис](https://www.facebook.com/Mustafanayyem/posts/10201177280260151) у FB із закликом прийти на [Майдан](http://uk.wikipedia.org/wiki/%D0%9C%D0%B0%D0%B9%D0%B4%D0%B0%D0%BD_%D0%9D%D0%B5%D0%B7%D0%B0%D0%BB%D0%B5%D0%B6%D0%BD%D0%BE%D1%81%D1%82%D1%96_\(%D0%9A%D0%B8%D1%97%D0%B2\) "Майдан Незалежності (Київ)"), що і стало початком [Євромайдан](http://uk.wikipedia.org/wiki/%D0%84%D0%B2%D1%80%D0%BE%D0%BC%D0%B0%D0%B9%D0%B4%D0%B0%D0%BD "Євромайдан")у. Цей пост зібрав 1600 лайків, 1225 комментарів і майже 900 перепостів. Люди почали збиратися на Майдані Незалежності в Києві близько 22:00, передусім - відомі журналісти, громадські діячі та студенти. Пізніше до них приєднались опозиційні політики. До кінця доби на Майдані нараховувалось близько 1500 осіб. Паралельно поблизу Майдану почали скупчуватись міліціонери та спецпризначенці. Наступного дня подібні Майдани почали виникати в інших містах України: в Івано-Франківську, Донецьку, Луцьку, Харкові, Львові, Хмельницькому та Ужгороді.  24 листопада відбувся великий мітинг на Майдані Незалежності у Києві, який зібрав близько 15о тисяч учасників. Однак у ніч на 30 листопада відбувся силовий розгін Майдану спецпідрозділом "Беркут", під час якого постраждали студенти. Наступного дня в центр Києва вийшло близько мільйона людей і відбулися перші сутички з міліцією. З цього моменту Майдан розширився на вул. Грушевського, Банкову та увесь урядовий квартал і тривав аж до переможного кінця, ціною сотень жертв героїв Небесної сотні.

<iframe src="//player.vimeo.com/video/88194769" width="657" height="280" frameborder="0" allowfullscreen="allowfullscreen"></iframe>

[УКРАЇНА ЄДИНА](http://vimeo.com/88194769) from [GODO](http://vimeo.com/godopro) on [Vimeo](https://vimeo.com).

Демонстрація відео про Броварський Майдан розпочнеться о 19:00. В стрічці, над якою наразі працюють журналісти «Маєш право знати», будуть використані відеохроніки революційних подій, що відбувались у Броварах як на початку протестів у Києві та в Україні, так і під час наймасштабніших сутичок з «Беркутом», в перші дні після розстрілу Небесної сотні та після втечі Януковича в Росію.

<iframe src="//www.youtube.com/embed/Ya2elsR5s5s" width="640" height="360" frameborder="0" allowfullscreen="allowfullscreen"></iframe>

Під час демонстрації фільму організатори акції намагатимуться хоча б частково відтворити антураж та атмосферу Майдану, яка панувала рік тому під час революційних подій. На броварському Майдані Свободи глядачам фільму планують роздавати гарячий чай та канапки, а також встановлять металеві бочки з багаттям для обігріву. Організатори наголошують на аполітичності даного заходу та закликають не використовувати партійну символіку та риторику під час його проведення. Ініціатори акції – броварські журналісти, громадські активісти, учасники Об’єднання Незалежної Української Молоді.
