---
title: "Броварський \"тітушка\" покаявся перед людьми та запевнив, що він \"з народом\" - ВІДЕО"
date: 2014-01-28
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "brovary"
  - "vibir-redaktsiyi"
  - "vibachennya"
  - "datsenko"
  - "kayattya"
  - "miting"
  - "novini"
  - "protest"
  - "titushka"
  - "titushki"
coverImage: "wp-content/uploads/2014/01/Koridor-titushki-28.jpg"
---

**[![Коридор тітушки 28](https://mpz.brovary.org/wp-content/uploads/2014/01/Koridor-titushki-28.jpg)](https://mpz.brovary.org/wp-content/uploads/2014/01/Koridor-titushki-28.jpg)Сьогодні під час чергового мітингу броварчан біля будівлі міськради стався несподіваний інцидент. На акцію прийшов один з "тітушок", яких [вчора пильні мітингувальники виявили в приміщенні та вивели через "коридор ганьби"](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/). Помітивши його у натовпі, люди переполошились, бо думали, що він збираєтсья вчинити якусь провокацію. Проте хлопець стрімко піднявся на сходи й попросив взяти слово. Спершу його не хотіли слухати та намагались прогнати, однак в результаті таки дали гучномовець. Виявилось, молодик прийшов сказати, що насправді він "з народом".**

Олександр Даценко (саме так звати цього хлопця) розповів, що напередодні йому зателефонував [Юра Лісовський](https://mpz.brovary.org/geroyi-nashogo-chasu-hto-zbiraye-brovarskih-titushok-na-antimaydan-partiyi-regioniv-audio/) та сказав, що "можна прийти посидіть". Попри хворобу він погодився та "прийшов посидів", однак коли побачив, що відбувається, був шокований. "Я з вами, народ!" - завершив він свій виступ. Люди схвально відреагували на його слова та почаии скандувати "Молодець!" й "Героям слава!" Дехто з мітингувальників навіть піднявся та потис хлопцю руку.

<iframe src="//www.youtube.com/embed/qsZl5A1yQUs" height="360" width="640" allowfullscreen frameborder="0"></iframe>

Нагадаємо, вчора біля міської ради [відбулась акція протесту](https://mpz.brovary.org/brovarchanam-vdalos-u-mirniy-sposib-vignati-titushok-z-miskradi-foto-video/), на якій броварчани вимагали у місцевої влади підтримати Майдан. Під час мітингу люди помітили, що на четвертому поверсі адмінбудівлі з вікон визирають підозрілі особи, схожі на "тітушок". Кілька активних учасників протесту визвались сходити та з'ясувати, хто це та що вони роблять в приміщенні. Виявилось, що в актовій залі, де перебувало близько півсотні правоохоронців, знаходилось кілька десятків сторонніх молодиків та чоловіків, які відмовились назватись та пояснити мету свого перебування у будівлі.

<iframe src="//www.youtube.com/embed/UyEyWHpPUmg" height="360" width="640" allowfullscreen frameborder="0"></iframe>

Мітингувальники стали рішуче вимагати від міліції, щоб підозрілих осіб вивели з приміщення. Остерігаючись штурму адмінбудівлі, правоохоронці наказали стороннім особам залишити будівлю. "Тітушкам" довелось пройти через своєрідний "коридор ганьби".

<iframe src="//www.youtube.com/embed/7S6h9Zq2xzE?list=UUbknpABxWAZpvHZCWgUCObA" height="360" width="640" allowfullscreen frameborder="0"></iframe>

**Відео - Тарас Шако**
