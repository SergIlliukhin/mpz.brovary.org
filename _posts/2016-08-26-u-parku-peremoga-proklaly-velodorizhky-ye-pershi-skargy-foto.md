---
title: "У парку «Перемога» проклали велодоріжки. Є перші скарги - ФОТО"
date: 2016-08-26
author: 
  username: "trydence"
  display_name: "Дмитро Карпій"
categories: 
  - "brovary"
  - "novyny"
tags: 
  - "asfalt"
  - "brovary"
  - "budivnitstvo"
  - "velodorizhka"
  - "velosiped"
  - "vibir-redaktsiyi"
  - "novini"
  - "park"
  - "peremoga"
  - "rekonstruktsiya"
---

**Нещодавно розпочалися будівельні роботи в рамках [проекту реконструкції парку «Перемога»](https://mpz.brovary.org/shho-hochut-zrobyty-z-parkom-peremoga-oprylyudneno-plan-rekonstruktsiyi-2/). До Дня Незалежності виконавці завершили прокладання однієї із запроектованих велодоріжок. Однак, як [стверджує](https://www.facebook.com/groups/brovary/permalink/1338949106135052/) інженер-будівельник Олександр Короленко, проект містить купу помилок, невідповідностей і дурних рішень. Самі роботи теж виконані не бездоганно: через це доріжка має тонший і нерівномірний шар асфальту, неправильно закладену основу та порушення похилу. Тим часом, виконавці та замовники робіт звинувачення заперечують.**

До 24 серпня будівельники встигли-таки прокласти одну із запроектованих велодоріжок – між двома входами до парку з боку вулиць Гагаріна та Героїв Небесної Сотні.

\[caption id="attachment\_59440" align="aligncenter" width="600"\][![Model](https://mpz.brovary.org/wp-content/uploads/2016/08/Park_GP_dlya-VKB.jpg)](https://mpz.brovary.org/wp-content/uploads/2016/08/Park_GP_dlya-VKB.jpg) Фрагмент проекту, червоним вказаний об'єкт будівництва\[/caption\]

Як розповів **Олександр Короленко**, він завітав на об’єкт будівництва цієї суботи. Під час візиту переконався – проектна документація виконана на низькому рівні. Наприклад, у кресленнях відсутній поздовжній профіль доріжки, не вказані висотні відмітки тощо. Окрім того, є плутанина із бордюрами.

\[caption id="attachment\_59441" align="aligncenter" width="600"\][![кресл](https://mpz.brovary.org/wp-content/uploads/2016/08/kresl.jpg)](https://mpz.brovary.org/wp-content/uploads/2016/08/kresl.jpg) Фрагмент креслення, проект. Фото: Олександр Короленко\[/caption\]

Як ідеться в проектній документації, - зазначає активіст, - для велодоріжки мали застосовувати великий бордюрний камінь, який використовують при прокладанні вулиць. Однак, при будівництві вирішили закласти значно менший тротуарний бордюр.

Олександр Короленко зазначає, що це рішення будівельників є правильним. Водночас, вказує на інші невідповідності та недоліки, з якими не може погодитись. Зокрема, чоловік говорить, що згідно з проектом товщина асфальтобетонного покриття на доріжці має бути 5 см, але за фактом вкладають лише 4 см.

Як розповів прораб **Олексій**, представник компанії-виконавця ТОВ «Будгарант плюс», вони справді влаштували 4-сантиметрове покриття асфальту. З його слів, будівельники керувалися числами, закладеними в кошторисі робіт, а не у проекті. Чоловік зазначає, що вони до проекту вносили дрібні правки, які не суперечать нормам. Він акцентує, що 4 см – це нормативна товщина асфальтобетонного покриття.

Ще одне зауваження до виконавців полягало в якості закладення щебеневої основи під асфальтове покриття. Олександр Короленко вказував, мовляв, рівність була порушена вантажівками, що обслуговували будівництво. Через це там утворились колії. А тому де-не-де шар асфальту становить 2 см,  а де-не-де – 5 см. На доказ своїх слів активіст демонструє фото з будівництва.

\[caption id="attachment\_59442" align="aligncenter" width="600"\][![14095781_1137846696290679_7047255174085839581_n](https://mpz.brovary.org/wp-content/uploads/2016/08/14095781_1137846696290679_7047255174085839581_n.jpg)](https://mpz.brovary.org/wp-content/uploads/2016/08/14095781_1137846696290679_7047255174085839581_n.jpg) Фото: Олександр Короленко\[/caption\]

\[caption id="attachment\_59443" align="aligncenter" width="600"\][![14102602_1137846769624005_3887576320330603757_n](https://mpz.brovary.org/wp-content/uploads/2016/08/14102602_1137846769624005_3887576320330603757_n.jpg)](https://mpz.brovary.org/wp-content/uploads/2016/08/14102602_1137846769624005_3887576320330603757_n.jpg) Фото: Олександр Короленко\[/caption\]

Олексій відкинув і ці звинувачення, запевнивши, що всі нерівності перед укладанням асфальту виправили.

Окрім того, Олександр акцентує на порушенні похилу покриття укладеного асфальту. З його слів, попри попередні розмови з будівельниками, на частині велодоріжки на початку віражу влаштували неправильний «скіс» - у протилежний бік.

_Від похилу поверхні залежить не лише комфорт їзди на велосипедах, а й ефективність відведення води із поверхні. Днями один із активістів виклав таке фото нової велодоріжки після дощу_

\[caption id="attachment\_59445" align="aligncenter" width="600"\][![плах](https://mpz.brovary.org/wp-content/uploads/2016/08/plah.jpg)](https://mpz.brovary.org/wp-content/uploads/2016/08/plah.jpg) Фото: Олександр Плахов\[/caption\]

Користувачі соцмереж також [дорікали](https://www.facebook.com/groups/brovary/permalink/1339740219389274/) на значний перепад між новозбудованою велодоріжкою та наявним покриттям із залізобетонних плит біля центрального входу до парку. Підрядник запевнив, що цей перепад у 30 см є тимчасовим. Згодом плити замінять на бруківку, понизивши рівень центральної алеї «під нуль».

\[caption id="attachment\_59454" align="aligncenter" width="600"\][![14117678_1145853428820890_6532601141845200022_n](https://mpz.brovary.org/wp-content/uploads/2016/08/14117678_1145853428820890_6532601141845200022_n.jpg)](https://mpz.brovary.org/wp-content/uploads/2016/08/14117678_1145853428820890_6532601141845200022_n.jpg) Фото: Олександр Плахов\[/caption\]

В цілому, Олексій переконаний, що всі роботи його компанія виконує правильно. Не мають зауважень і замовники будівництва – Департамент регіонального розвитку та житлово-комунального господарства Київської обласної державної адміністрації. У відомстві відмовились спілкуватися на тему реконструкції парку, але запевнили: підрядника постійно контролюють, про будь-які порушення їм не відомо.

**Фото - Олександр Короленко, Олександр Плахов**
