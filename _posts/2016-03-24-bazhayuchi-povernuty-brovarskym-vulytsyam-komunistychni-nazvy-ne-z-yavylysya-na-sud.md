---
title: "Прихильники комуністичних назв броварських вулиць не з'явились на суд, який самі ініціювали"
date: 2016-03-24
author: 
  username: "pravoZnaty"
  display_name: "Маєш право знати"
categories: 
  - "brovary"
  - "aktsiyi-zahodi"
tags: 
  - "brovary"
  - "dekomunizatsiya"
  - "karpij"
  - "kristina-osadcha"
  - "kryvonos"
  - "matsenko"
  - "novini"
  - "olejnyk"
  - "osadcha"
  - "sud"
  - "fedyanina"
  - "shubina"
---

**Сьогодні, 24 березня у Броварському міському суді мав відбутися судовий розгляд позовної заяви громадянок Людмили Шубіної, Світлани Федяніної та Наталії Олейнік. Вищезазначені громадянки у своїй заяві просили суд скасувати рішення міської ради щодо перейменування броварських вулиць в рамках закону «Про декомунізацію».**

Ще за півгодини до початку розгляду справи перед будівлею суду почали збиратися люди, в абсолютній більшості – опоненти позивачів, тобто ті, хто виступають за декомунізацію і проти скасування відповідного рішення міської ради. Серед присутніх на площі перед судом – активісти міської організації ВО «Свобода», депутати міської ради від фракції «Солідарності», «Самопомочі», «Демократичного Альянсу» та «Свободи», футбольні ультрас та міські краєзнавці, котрі брали участь в комісії з перейменування вулиць.

\[caption id="attachment\_53866" align="aligncenter" width="600"\][![DSC_8840](https://mpz.brovary.org/wp-content/uploads/2016/03/DSC_8840.jpg)](https://mpz.brovary.org/wp-content/uploads/2016/03/DSC_8840.jpg) Серед присутніх - депутати Олег Шевчук зі "Свободи", Юрій Скотніков від "Самопомочі" та Володимир Опалько із "Солідарності"\[/caption\]

\[caption id="attachment\_53867" align="aligncenter" width="600"\][![DSC_8816](https://mpz.brovary.org/wp-content/uploads/2016/03/DSC_8816.jpg)](https://mpz.brovary.org/wp-content/uploads/2016/03/DSC_8816.jpg) Підтягуються ультрас\[/caption\]

\[caption id="attachment\_53868" align="aligncenter" width="600"\][![DSC_8823](https://mpz.brovary.org/wp-content/uploads/2016/03/DSC_8823.jpg)](https://mpz.brovary.org/wp-content/uploads/2016/03/DSC_8823.jpg) Міський депутат від "Солідарності" Галина Негода з'ясовує, з якою метою до суду прийшли молоді хлопці, дехто з яких приховував своє обличчя\[/caption\]

\[caption id="attachment\_53869" align="aligncenter" width="600"\][![DSC_8852](https://mpz.brovary.org/wp-content/uploads/2016/03/DSC_8852.jpg)](https://mpz.brovary.org/wp-content/uploads/2016/03/DSC_8852.jpg) Представник третьої сторони по справі Анатолій Кривонос спілкується з противниками декомунізації\[/caption\]

\[caption id="attachment\_53870" align="aligncenter" width="600"\][![DSC_8845](https://mpz.brovary.org/wp-content/uploads/2016/03/DSC_8845.jpg)](https://mpz.brovary.org/wp-content/uploads/2016/03/DSC_8845.jpg) Телевізійникам цікавіше було спілкуватися з молодими хлопцями\[/caption\]

Ближче до часу початку засідання активістів зібралося вже понад півсотні, а невдовзі прибули і тележурналісти з кількох телеканалів. Зрештою, юрба направилась у приміщення суду.

Виявилося, що зала, де мало відбутися засідання, замала для того, аби там змогли розміститися усі охочі: працівникам суду навіть довелося доставляти в приміщення додаткові лавки для жінок та літніх людей.

[![DSC_8877](https://mpz.brovary.org/wp-content/uploads/2016/03/DSC_8877.jpg)](https://mpz.brovary.org/wp-content/uploads/2016/03/DSC_8877.jpg)

[![DSC_8876](https://mpz.brovary.org/wp-content/uploads/2016/03/DSC_8876.jpg)](https://mpz.brovary.org/wp-content/uploads/2016/03/DSC_8876.jpg)

Ще до початку засідання стало зрозуміло: самі позивачі на засідання не зявилися, серед учасників справи були присутні лише представник міської ради **Крістіна Осадча** в якості відповідача та представники третьої сторони у справі: екс-депутат міськради **Анатолій Кривонос** та журналіст і громадський активіст **Дмитро Карпій.**

\[caption id="attachment\_53873" align="aligncenter" width="600"\][![DSC_8868](https://mpz.brovary.org/wp-content/uploads/2016/03/DSC_8868.jpg)](https://mpz.brovary.org/wp-content/uploads/2016/03/DSC_8868.jpg) Головний спеціаліст юрвідділу Броварської міськради Крістіна Осадча виступала в якості відповідача у справі і була небагатослівною: "Все дізнаєтесь в ході судового засідання", - відповідала вона журналістам\[/caption\]

\[caption id="attachment\_53874" align="aligncenter" width="600"\][![DSC_8873](https://mpz.brovary.org/wp-content/uploads/2016/03/DSC_8873.jpg)](https://mpz.brovary.org/wp-content/uploads/2016/03/DSC_8873.jpg) Представники третьої сторони Дмитро Карпій та Анатолій Кривонос були задоволені таким інтересом громади до справи, однак розчаровані відсутністю позивачів\[/caption\]

Близько 16:40 до зали увійшла суддя **Наталія Маценко**, яка з'ясувала у секретаря, з якої причини позивачі не зявилися на засідання. На це секретар відповіла, що позивачі були належним чином проінформовані про час та дату попереднього розгляду справи, однак жодним чином не повідомили суд про свою неспроможність прибути на засідання та не повідомили причини відсутності.

\[caption id="attachment\_53875" align="aligncenter" width="600"\][![DSC_8878](https://mpz.brovary.org/wp-content/uploads/2016/03/DSC_8878.jpg)](https://mpz.brovary.org/wp-content/uploads/2016/03/DSC_8878.jpg) Суддя Наталія Маценко\[/caption\]

Суддя звернулася до представника міської ради Осадчої із запитанням, чи не заперечує вона про розгляд справи без присутності позивачів. На це головний спеціаліст юридичного відділу Броварської міської ради Осадча, котра мала би опонувати позивачам, навпаки заявила, що «на перший раз позивачів можна пробачити», а тому висловилась за перенесення проведення попереднього засідання.

\[caption id="attachment\_53876" align="aligncenter" width="600"\][![DSC_8874](https://mpz.brovary.org/wp-content/uploads/2016/03/DSC_8874.jpg)](https://mpz.brovary.org/wp-content/uploads/2016/03/DSC_8874.jpg) Представник міськради Крістіна Осадча, на подив багатьох присутніх, не скористалася відсутністю позивачів та висловилася за перенесення розгляду позову\[/caption\]

На цих словах відповідача здивувалися як присутні у залі, так і суддя, однак з огляду на таку позицію представниці міськради, заявила про перенесення попереднього судового розгляду на 15:00 шостого квітня.

Фото Миколи Кожемяка
