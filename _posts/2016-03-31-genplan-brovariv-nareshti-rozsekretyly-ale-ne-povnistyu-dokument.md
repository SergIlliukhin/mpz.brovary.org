---
title: "Генплан Броварів нарешті розсекретили, але не повністю, - ДОКУМЕНТ"
date: 2016-03-31
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "genplan"
  - "gryf"
  - "dipromisto"
  - "detplan"
  - "dostup-do-informatsiyi"
  - "dostup-do-genplanu"
  - "dsk"
  - "novini"
  - "rizanenko"
coverImage: "wp-content/uploads/2014/06/Genplan-0115.jpg"
---

**Із абсолютної більшості генеральних планів і проектів детального планування міста Броварів зняли гриф «для службового користування». Відтепер важлива містобудівна документація має бути доступною для громадськості. Про це** [**повідомив**](https://www.facebook.com/groups/brovary/1228831663813464/) **народний депутат України Павло Різаненко, посилаючись зокрема на [офіційну відповідь](https://www.slideshare.net/DmytroKarpiy/ss-60238506) державного науково-дослідного інституту «Діпромісто».**

Як зазначає народний обранець, доступ до більшості детальних планів територій став можливим лише нещодавно, після тривалої декількарічної боротьби. Попри зміни до законодавства, проголосовані Верховною Радою України ще у 2014 році, чиновники все одно відмовлялись надавати доступ до містобудівної документації.

Зі слів Павла Різаненка, довелося провести декілька нарад з керівництвом Укрдержгеокадастру та Укргеоінформу. Після цього вони визнали, що «помилково» залишили гриф «для службового користування» на більшості картографічних основ. 14 березня 2016 року, розповідає депутат, на його вимогу чиновники вкотре провели засідання експертної комісії, де, в результаті, «розсекретили» більшість документів.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/Dzkt7rbawsJw6N" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Однак, як зазначає народний обранець, гриф не понизили щодо текстових частин документації, як того вимагає закон «Про регулювання містобудівної діяльності». Павло Різаненко обіцяє, що буде вимагати ще раз переглянути доступ до цієї частини матеріалів.

<iframe src="https://www.youtube.com/embed/M-4YqkdFTAE" width="560" height="315" frameborder="0" allowfullscreen="allowfullscreen"></iframe>

Броварські посадовці, попри вимоги закону, систематично перешкожають броварчанам в ознайомленні з Генеральним планом Броварів

Нагадаємо, що громадськість Броварів тривалий час [добивалася](https://mpz.brovary.org/dostup-do-genplanu-za-10-tisyach-griven-chi-pogoditsya-vlada-na-noviy-variant-znyattya-grifu-dsk/) від міських чиновників зняття грифу «для службового користування» із планів територій. Однак, більшість потуг лишались безрезультатними. Водночас, близько року тому частину документації таки відкрили – ту, яка стосується генплану Броварів.
