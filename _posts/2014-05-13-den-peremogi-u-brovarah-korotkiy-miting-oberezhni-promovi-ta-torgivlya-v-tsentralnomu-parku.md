---
title: "День Перемоги у Броварах: короткий мітинг, \"обережні\" промови та польова кухня в парку"
date: 2014-05-13
tags: 
  - "9-travnya"
  - "brovary"
  - "veterani"
  - "vibir-redaktsiyi"
  - "den-peremogi"
  - "druga-svitova-viyna"
  - "novini"
  - "sapozhko"
---

**[![день перемоги06](https://mpz.brovary.org/wp-content/uploads/2014/05/den-peremogi06.jpg)](https://mpz.brovary.org/wp-content/uploads/2014/05/den-peremogi06.jpg)В цьому році  9 травня суттєво відрізнялось від попередніх відзначень Дня Перемоги. Враховуючи напружену ситуацію в Україні та [загрозу провокацій в Броварах](https://mpz.brovary.org/narodna-rada-zasteregla-vladu-brovariv-vid-mozhlivih-provokatsiy-9-go-travnya/), міська влада суттєво [скоротила перелік офіційних заходів](https://mpz.brovary.org/9-travnya-u-brovarah-obmezhatsya-vshanuvannyam-pam-yati-zagiblih/) – традиційного параду на центральних вулицях не було. Біля пам****’****ятника загиблим воїнам-броварчанам священники різних конфесій відслужили молебень за полеглими у війні. Після цього до пам****’ятника****поклали квіти** **і офіційний мітинг оголосили завершеним. Загалом вшанувати пам’****ять загиблих на вулицю Кірова прийшли близько сотні людей.**

По периметру площі перед пам’ятником загиблим броварчанам стояли правоохоронці та представники самооборони, аби оперативно відреагувати у разі можливих провокацій. Проте, на щастя, мітинг відбувся без ексцесів.

[![день перемоги05](https://mpz.brovary.org/wp-content/uploads/2014/05/den-peremogi05.jpg)](https://mpz.brovary.org/wp-content/uploads/2014/05/den-peremogi05.jpg)

[![день перемоги09](https://mpz.brovary.org/wp-content/uploads/2014/05/den-peremogi09.jpg)](https://mpz.brovary.org/wp-content/uploads/2014/05/den-peremogi09.jpg)

Після богослужіння, з короткими промовами перед присутніми виступили ветеран війни, полковник Петро Дюков та міський голова Ігор Сапожко. Полковник привітав ветеранів із 69 річницею закінчення війни та висловив сподівання, що Україна заживе як незалежна єдина держава.

[![день перемоги11](https://mpz.brovary.org/wp-content/uploads/2014/05/den-peremogi11.jpg)](https://mpz.brovary.org/wp-content/uploads/2014/05/den-peremogi11.jpg)

Міський голова спершу вибачився перед ветеранами за обмеження кількості та масштабності офіційних заходів цього дня. Їх скорочення пов’язане з метою безпеки, пояснив Сапожко. Після цього мер оголосив хвилину мовчання за загиблими у війні.

Також Сапожко не забув згадати і про буремні події на сході та півдні країни. Мер наголосив, що найголовніше завдання зараз – зберегти територіальну цілісність України, відтак закликав ветеранів виховувати дітей та внуків патріотами своєї держави.

[![день перемоги12](https://mpz.brovary.org/wp-content/uploads/2014/05/den-peremogi12.jpg)](https://mpz.brovary.org/wp-content/uploads/2014/05/den-peremogi12.jpg)

На завершення урочистого мітингу учасники війни та присутні поклали квіти до пам’ятника загиблим броварчанам.

[![день перемоги14](https://mpz.brovary.org/wp-content/uploads/2014/05/den-peremogi14.jpg)](https://mpz.brovary.org/wp-content/uploads/2014/05/den-peremogi14.jpg)

[![день перемоги13](https://mpz.brovary.org/wp-content/uploads/2014/05/den-peremogi13.jpg)](https://mpz.brovary.org/wp-content/uploads/2014/05/den-peremogi13.jpg)

[![день перемоги15](https://mpz.brovary.org/wp-content/uploads/2014/05/den-peremogi15.jpg)](https://mpz.brovary.org/wp-content/uploads/2014/05/den-peremogi15.jpg)

[![день перемоги16](https://mpz.brovary.org/wp-content/uploads/2014/05/den-peremogi16.jpg)](https://mpz.brovary.org/wp-content/uploads/2014/05/den-peremogi16.jpg)

Після того, як прозвучав національний гімн України, учасники мітингу поволі почали розходились. Міський голова покидав урочистий захід в супроводі охорони.

Попри негласну відмову від використання георгіївських стрічок, серед натовпу все ж помітили кількох людей які пришпилили чорно-оранжеві атрибути до одягу. Окремі люди тримали в руках копії радянських прапорів перемоги, який повісили в 1945 над Рейхстагом.

[![день перемоги02](https://mpz.brovary.org/wp-content/uploads/2014/05/den-peremogi02.jpg)](https://mpz.brovary.org/wp-content/uploads/2014/05/den-peremogi02.jpg)

Хоч і рекомендованого Інститутом національної пам’яті символу пам’яті полеглих у Другій світовій війні – червоного маку – ніхто не використовував, на мітингу було багато українських прапорів.

[![день перемоги08](https://mpz.brovary.org/wp-content/uploads/2014/05/den-peremogi08.jpg)](https://mpz.brovary.org/wp-content/uploads/2014/05/den-peremogi08.jpg)

\[caption id="attachment\_26079" align="aligncenter" width="600"\][![день перемоги07](https://mpz.brovary.org/wp-content/uploads/2014/05/den-peremogi07.jpg)](https://mpz.brovary.org/wp-content/uploads/2014/05/den-peremogi07.jpg) Незмінна ведуча Наталія Багмут\[/caption\]

Для ветеранів та учасників війни міська влада організувала автобуси. Однак припаркували їх чомусь на протилежному боці вулиці. Щоб дістатись громадського транспорту, літнім людям потрібно було подолати перешкоди у вигляді бордюру та сходів. Враховуючи те, що рух автомобілів на вулиці Кірова перекрили, незрозуміло чому ветеранам завдали таких незручностей і не припарку вали автобуси в кращому місці.

[![день перемоги19](https://mpz.brovary.org/wp-content/uploads/2014/05/den-peremogi19.jpg)](https://mpz.brovary.org/wp-content/uploads/2014/05/den-peremogi19.jpg)

Багато людей після мітингу попрямували до парку «Перемога», де працювала польова кухня та торгові намети. Броварчан частували безплатною солдатською кашею, а торгівці пропонували, зокрема, шашлики з овочами та різні напої, в тому числі і алкогольні.

[![день перемоги21](https://mpz.brovary.org/wp-content/uploads/2014/05/den-peremogi21.jpg)](https://mpz.brovary.org/wp-content/uploads/2014/05/den-peremogi21.jpg)

[![день перемоги22](https://mpz.brovary.org/wp-content/uploads/2014/05/den-peremogi22.jpg)](https://mpz.brovary.org/wp-content/uploads/2014/05/den-peremogi22.jpg)

[![день перемоги24](https://mpz.brovary.org/wp-content/uploads/2014/05/den-peremogi24.jpg)](https://mpz.brovary.org/wp-content/uploads/2014/05/den-peremogi24.jpg)

[![день перемоги25](https://mpz.brovary.org/wp-content/uploads/2014/05/den-peremogi25.jpg)](https://mpz.brovary.org/wp-content/uploads/2014/05/den-peremogi25.jpg)

Загалом у День Перемоги не відчувалось особливої святкової атмосфери. Відсутність показової помпезності та військових парадів, як це було в минулі роки, зумовило те, що цьогорічне 9 травня більше нагадувало день вшанування пам’яті загиблих у найбільш кровопролитній за всю історію людства війні, як це і прийнято в усьому цивілізованому світі.
