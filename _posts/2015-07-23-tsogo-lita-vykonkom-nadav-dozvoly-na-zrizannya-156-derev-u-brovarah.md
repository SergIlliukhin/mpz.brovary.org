---
title: "Цього літа виконком надав дозволи на зрізання 156 дерев у Броварах"
date: 2015-07-23
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "vulitsya-kiyivska"
  - "zrizannya-derev"
  - "kiyivska"
  - "novini"
  - "simonenka"
---

**У період з червня по липень броварський виконком ухвалив три рішення про надання дозволів на видалення зелених насаджень у місті. І якщо деякі пункти рішень стосувалися одного, двох чи трьох дерев, то інші - 10 і навіть 90 дерев. Загалом же виконавчий комітет дозволив зрізати **156** одиниць зелених насаджень.**

[Рішенням від 02.06.15](http://docs.brovary.org/p26338/02.06.2015/325) надається дозвіл на вирубку **119** дерев:

> 1\. Надати дозвіл: 1.1. Управлінню освіти і науки Броварської міської ради зрізати **чотири** дерева, які ростуть на території дошкільного навчального закладу «Віночок» по вул. Київській, 63
> 
> 1.2. Комунальному підприємству Броварської міської ради «Бровари – Благоустрій» зрізати: - **дев’яносто**  дерев, які ростуть в лісозахисній смузі по вул. Симоненка Василя - **два** дерева, які ростуть по вул. Воїнів Інтернаціоналістів, буд № 3, 4 - **одне** дерево, яке росте по вул. Гагаріна, 15 біля будівлі міськвиконкому Броварської міської ради
> 
> 1.3. Комунальному підприємству Броварської міської ради «Житлово-експлуатаційна контора – 2»  зрізати: - **шість**  дерев, які ростуть по вул. Красовського, 2 - **десять** дерев, які ростуть   по вул. Красовського, 10 - **одне**  дерево, яке росте по вул. Енгельса, 8 - **одне**  дерево, яке росте по вул. Красовського, 11 - **два**  дерева, які ростуть по вул. Будьонного, 3 - **одне**  дерево, яке росте по вул. Красовського, 2а - **одне**  дерево, яке росте по вул. Енгельса, 10

[Рішенням від 07.07.15](http://docs.brovary.org/p26678/07.07.2015/387) надається дозвіл на зрізання **26** дерев:

> 1.1. Комунальному підприємству Броварської міської ради „Бровари-Благоустрій” зрізати: - **два** дерева листяної породи, які ростуть на землях загального користування по вул. Хмельницького Богдана, 10 - **шість** дерев листяної породи, які ростуть на землях загального користування в районі буд. № 243 по вул. Київській - **два** дерева листяної породи, які ростуть на землях загального користування по вул. Київській - **два** дерева листяної породи, які ростуть на землях загального користування біля каналу водовідведення в районі пров. Тихого - **два** дерева листяної породи, які ростуть на землях загального користування по вул. Чубаря, 6
> 
> 1.2. Комунальному підприємству „Оздоровчо-реабілітаційний центр” зрізати **два** дерева листяної породи, які ростуть на території підприємства по вул. Возз’єднання, 13-А
> 
> 1.3. Управлінню освіти Броварської міської ради зрізати: - **шість** дерев листяної породи, які ростуть на території ЗОШ № 9 по вул. Возз’єднання, 13 - **три** дерева листяної породи, які ростуть на території ДНЗ „Віночок” по вул. Київській, 64
> 
> 1.4. Комунальному підприємству Броварської міської ради „Житлово-експлуатаційна контора – 5” зрізати **одне** дерево листяної породи, яке росте на прибудинковій території буд. № 312 по вул. Київській (Акт обстеження № 371 від 08.06.2015 р. додається)

[Рішенням від 21.07.15](http://www.brovary.kiev.ua/r%D1%96shennya-vikonavchogo-kom%D1%96tetu-v%D1%96d-21072015-%E2%84%96421pro-nadannya-dozvolu-na-vidalennya-zelenikh-nasadzh)  дозволяється видалити **11** дерев:

> 1\. Надати дозвіл: 1.1.Комунальному підприємству Броварської міської ради „ЖЕК 5” зрізати **одне** дерево листяної породи, яке росте на прибудинковій території буд. № 19 по вул. Лагунової Марії
> 
> 1.2.Управлінню житлово-комунального господарства Броварської міської ради зрізати **десять** дерев листяної породи, які ростуть по вул. Київській (парна сторона)

При цьому у рішенні, яким надається дозвіл на зрізання 119 дерев, міститься зобов'язання для управління освіти і науки Броварської міської ради та  комунальних підприємств «Бровари-Благоустрій» і «Житлово-експлуатаційна контора-2» "_висадити дерева у двократному розмірі від зрізаних, за узгодженням з Управлінням житлово-комунального господарства Броварської міської ради_".

Нагадаємо, навесні на вулиці Київській вже декілька разів скандально зрізали дерева: [навпроти ТРЦ "Термінал"](https://mpz.brovary.org/dereva-na-vul-kiyivskiy-prodovzhuyut-spilyuvati-pid-avtomiyku/) та [біля ЖК "Шоколад"](https://mpz.brovary.org/na-vulitsi-kiyivskiy-zrizali-shhe-blizko-sotni-derev-aktivisti-b-yut-na-spoloh/). Тоді активісти та обурені місцеві мешканці подавали колективне звернення та навіть [ходили](https://mpz.brovary.org/brovarchani-obureni-masovoyu-virubkoyu-derev-po-vul-kiyivskiy-vimagayut-vid-vladi-realnih-diy/) на прийом до міського голови.

[![вирубка_дерев_київська_1](https://mpz.brovary.org/wp-content/uploads/2015/04/07D_3499.jpg)](https://mpz.brovary.org/wp-content/uploads/2015/04/07D_3499.jpg)
