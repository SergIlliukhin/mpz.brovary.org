---
title: "Від «Їхнього міста» до «Спільного міста»: яким буде нове броварське телебачення?"
date: 2014-08-15
categories: 
  - "kolonka-avtora"
---

**[![jvc-tvc-video](https://mpz.brovary.org/wp-content/uploads/2014/08/jvc-tvc-video.jpg)](https://mpz.brovary.org/wp-content/uploads/2014/08/jvc-tvc-video.jpg)Броварське телебачення у вигляді провладної студії «Наше місто» остаточно відійшло у вічність: рішенням минулої сесії міської ради його було [офіційно ліквідовано.](https://mpz.brovary.org/operatsiya-likvidatsiya-chomu-naspravdi-vimikayut-brovarske-telebachennya/)**

Як би там не було, але в цьому плані Бровари пройшли процес очищення від пережитків диктаторської епохи значно швидше, ніж більшість українських міст. Ситуація, коли головний муніципальний канал перебуває під контролем та майже безпосереднім керівництвом діючих чиновників  – неприпустима у сучасному цивілізованому світі, в будь-якому демократичному суспільстві. Адже нонсенс, коли влада фактично і формально контролює головне телевізійне ЗМІ міста, утримує його за рахунок платників податків, але  водночас повністю формує редакційну політику та тримає на «короткому повідку» журналістів. Звісно, що про жодну об’єктивність чи незаангажованість, не кажучи вже про якість інформаційного продукту такого ЗМІ не йдеться. Ми з вами знаємо, що в Броварах, наприклад, роль місцевого телебачення звелась лише до [передвиборчої агітації провладних кандидатів та інформаційної пропаганди режиму Януковича.](https://www.youtube.com/watch?v=DfBXIVuHLE8) І як показує практика, подібна модель управління телестудією врешті-решт призводить до таких печальних результатів, як це сталося, наприклад, в Кагарлику:

> Наполегливо рекомендую перебороти себе і подивитись хоча би заставку та два перших сюжети даної телестудії - це дасть вам незабутні відчуття потрапляння в машину часу, яка перенесе вас приблизно в 70-ті роки минулого століття

<iframe src="//www.youtube.com/embed/Z4Als74rh7A" width="640" height="480" frameborder="0" allowfullscreen="allowfullscreen"></iframe>

Проте коли на канал приходить команда молодих вмотивованих людей, може вийти вже щось інакше

> Міське телебачення Вишневого. Кістяк студії - молодь 20-25 років
> 
> <iframe src="//www.youtube.com/embed/i9ODr_xpNiU" width="640" height="360" frameborder="0" allowfullscreen="allowfullscreen"></iframe>

А якщо активна молодь має ще й достатній професіоналізм та певний досвід створення новин, мотивацію, незалежне та диверсифіковане фінансування поруч з гарантією невтручання в редакційну політику від спонсорів, то на виході маємо справді  якісний продукт, здатний інформаційно конкурувати з більш потужними медіа.

> Громадське ТБ. Студія, створена незалежними журналістами шляхом самоорганізації. На першому етапі фінансувалось за рахунок пожертв громадян. Наразі є одним з головних ньюзмейкерів країни. Станом на сьогодні має 295 тисяч підписників на YouTube та понад сто мільйонів переглядів відеосюжетів.
> 
> <iframe src="//www.youtube.com/embed/JtAkHgLT8wc" width="640" height="360" frameborder="0" allowfullscreen="allowfullscreen"></iframe>

Ну й аби пригадати, "як це було" у Броварах - до уваги один з найбільш "збалансованих" та "незаангажованих" сюжетів броварської телестудії "Наше місто"

<iframe src="//www.youtube.com/embed/44rAT5GvAGU" width="640" height="480" frameborder="0" allowfullscreen="allowfullscreen"></iframe>

Бровари порівняно безболісно пережили втрату єдиного міського телеканалу завдяки досить потужним веб-ресурсам, які здійснювали оперативне інформування населення та сьогодні мають вже на порядок більшу аудиторію, ніж свого часу «Наше місто», на кажучи вже про рівень  довіри. І йдеться не лише про інтернет-ЗМІ, але й про міські [спільноти  в соціальних мережах](https://www.facebook.com/groups/brovary/), що сьогодні об’єднують  [тисячі броварчан](https://vk.com/typical_brv) і постійно нарощують кількість підписників та учасників. Проте як би там не було, Бровари не можуть надалі нормально розвиватися без якісних телевізійних новин – це просто ганебно для такого міста, як наше.

Бровари якомога швидше мають розпочинати процес створення міського незалежного громадського телебачення. Під час [спроби відновлення мовлення міської телестудії](https://mpz.brovary.org/brovarchani-perezavantazhili-miske-telebachennya/) , що припинила роботу в часи революції, громаді вдалося створити прото-команду, яка встигла виробити приблизну інформаційну «сітку» нового каналу, виробити можливий формат майбутніх програм і навіть певні напрацювання в плані дизайну та фірмового стилю нової студії. На сьогодні вдалося вирішити низку технічних перепон для початку роботи нового каналу в місті, є ідеї щодо різних можливих його форматів, а головне – є люди, які готові все це втілити в життя і знають, як це робити. Головним питанням досі залишається пошук незалежних джерел фінансування, які б убезпечили майбутню редакцію від навіть потенційної залежності від спонсорів, а відтак, дозволили б створити справді громадське телебачення, спільний телеканал, якісне міське медіа нового типу, яке могло би дозволити собі максимальну об’єктивність та незаангажованість.

Сьогодні ми закликаємо всіх, хто готовий в тій чи іншій мірі долучитись до створення нового, якісного, незалежного, громадського телебачення в Броварах, допомогти організаційно, фінансово, ресурсами чи іншим чином - виходити на звязок, спілкуватись та розпочинати роботу. Для
