---
title: "Броварські \"зелені\" продовжують \"газифікацію\" міста"
date: 2013-10-08
author: 
  username: "SergIlliukhin"
  display_name: "Сергій Іллюхін"
tags: 
  - "brovarigaz"
  - "vibir-redaktsiyi"
  - "gazova-zapravka"
  - "kiyivska"
  - "novini"
  - "partiya-zelenih-ukrayini"
  - "chabur"
---

[![газова заправка](https://mpz.brovary.org/wp-content/uploads/2013/10/chabur1.jpg)](https://mpz.brovary.org/wp-content/uploads/2013/10/chabur1.jpg)**У кінці минулого року пильні броварчани [помітили](https://mpz.brovary.org/bilya-starogo-kladovishha-na-vulitsi-kirova-deputat-zbuduye-gazozapravnu-stantsiya/ "Біля старого кладовища на Кірова депутат збудує газозаправну станцію"), що біля центрального входу на кладовище по вул.Кірова розпочалось дивне будівництво. Численні скарги активістів мали ефект - роботи припинились, розпочались перевірки. Однак ненадовго. Нещодавно газозаправну станцію біля кладовища було повністю завершено. Мало того, розпочалось аналогічне будівництво у центрі міста - біля зупинки "Порошинка".**

Як вдалось з'ясувати під час минулорічного [розслідування](https://mpz.brovary.org/bilya-starogo-kladovishha-na-vulitsi-kirova-deputat-zbuduye-gazozapravnu-stantsiya/ "Біля старого кладовища на Кірова депутат збудує газозаправну станцію"), будівництво веде ТОВ "Броваригаз", керівником якого є броварський депутат, член “Партії зелених України” **Чабур Валерій Іванович.**

> [![Валерій Чабур](https://mpz.brovary.org/wp-content/uploads/2013/10/389037-1.jpg "Валерій Чабур")](https://mpz.brovary.org/wp-content/uploads/2013/10/389037-1.jpg)**Чабур Валерій Іванович**, 1962 р.н., [народився](http://rizanenko.org/downloads/doc/autobiografy/39.pdf "Автобіографія") в с.Савин Козелецього р-ну Чернігівської обл. Виріс і навчався у Броварах, вищу освіту отримав у Полтаві за спеціальністю "Промислове та цивільне будівництво". Починаючи з 1991 р. займається оптовою торгівлею паливом, очолює підприємства "Шана-Сервіс", "Шана-Транс", "Броваригаз". З 2006 р. [очолює](http://greenparty.ua/news/news_5501.html) Броварську міську організацію Партії зелених України.

**Покращення вул.Київської**

Новим проектом головного броварського "зеленого" стало будівництво газозаправної станції вздовж вул.Київська - біля зупинки "Порошинка", прямо напроти головного офісу Партії Регіонів.

[![партія регіонів](https://mpz.brovary.org/wp-content/uploads/2013/10/pr.jpg)](https://mpz.brovary.org/wp-content/uploads/2013/10/pr.jpg)

Заради розчищення місця під будівельний майданчик, депутатом було повністю знищено шматок захисної зеленої смуги, яка захищала мешканців сусідніх будинків від шуму та пилу з центральної магістральної вулиці нашого міста.

\[caption id="attachment\_21562" align="aligncenter" width="608"\][![Вул.Київська до початку будівництва](https://mpz.brovary.org/wp-content/uploads/2013/10/before2.jpg "Вул.Київська до початку будівництва")](https://mpz.brovary.org/wp-content/uploads/2013/10/before2.jpg) Вул.Київська до початку будівництва\[/caption\]

\[caption id="attachment\_21558" align="aligncenter" width="614"\][![Вул.Київська після початку будівництва](https://mpz.brovary.org/wp-content/uploads/2013/10/2013-7.jpg "Вул.Київська після початку будівництва")](https://mpz.brovary.org/wp-content/uploads/2013/10/2013-7.jpg) Вул.Київська після початку будівництва\[/caption\]

Згідно п.12.3 рішення Броварської міської ради [№315-11-06 від 18.08.2011](http://rizanenko.org/downloads/doc/10_sesia_BMR/21.pdf) року цю ділянку площею 0,0030га було передано ТОВ "Броваригаз" для обслуговування тимчасової споруди (павільйон) та тимчасового пристрою заправки газу ММС 5-10.

[![2013 - 9](https://mpz.brovary.org/wp-content/uploads/2013/10/2013-9.jpg)](https://mpz.brovary.org/wp-content/uploads/2013/10/2013-9.jpg)

> За останні кілька років зелені насадження вздовж вул.Київської дуже постраждали і продовжують бути об'єктом зазіхань броварських чиновників. Спочатку через ефемерний проект броварського тролейбусу [було вирішено](https://mpz.brovary.org/vzdovzh-vulitsi-kiyivskoyi-bude-znishheno-230-derev/) зрізати 230 дерев, потім броварська влада [вирішила збудувати парковку](https://mpz.brovary.org/zhiteli-bagatopoverhivki-na-chernyahovskogo-zashipuvali-dereva-na-mistsi-yakih-vlada-hoche-zrobiti-avtoparkovku/) на місці зелених насаджень, а тепер ще й "зелені", замість того, щоб виступити на захист живої природи, вирішили зробити свій внесок у справу знищення зелених насаджень нашого міста.
