---
title: "У броварському суді розпочався розгляд справи міліціонерів, що допустили втечу Мельника"
date: 2013-09-30
author: 
  username: "shako"
  display_name: "Тарас Шако"
tags: 
  - "irpin"
  - "bedriy"
  - "brovary"
  - "brovarskiy-miskrayonniy-sud"
  - "vdovichenko"
  - "vibir-redaktsiyi"
  - "melnik"
  - "mikola-shevchuk"
  - "novini"
  - "rektor-koruptsioner"
  - "sud"
coverImage: "wp-content/uploads/2013/09/Sud-po-Melniku-1.jpg"
---

**[![Суд по Мельнику 3](https://mpz.brovary.org/wp-content/uploads/2013/09/Sud-po-Melniku-3.jpg)](https://mpz.brovary.org/wp-content/uploads/2013/09/Sud-po-Melniku-3.jpg)30 вересня Броварський міськрайонний суд розпочав [розгляд кримінального провадження проти двох ірпінських міліціонерів](https://mpz.brovary.org/ukrayinska-pravda-militsioneriv-yaki-progavili-melnika-suditimut-u-brovarah/), які допустили втечу ректора-корупціонера Петра Мельника. На лаві підсудних опинились заступник начальника Ірпінської міліції Микола Бедрій та оперативно-черговий Києво-Святошинського відділу міліції Василь Вдовиченко.**

На розгляд резонансної справи до броварського суду приїхало чимало представників ЗМІ, в тому числі знімальні групи центральних телеканалів та журналісти всеукраїнських видань.

[![Суд по Мельнику 2](https://mpz.brovary.org/wp-content/uploads/2013/09/Sud-po-Melniku-2.jpg)](https://mpz.brovary.org/wp-content/uploads/2013/09/Sud-po-Melniku-2.jpg)

На початку засідання адвокати обвинувачених міліціонерів хотіли заборонити відезйомку та подали клопотання про призначення закритого судового засідання. Однак суддя відхилив клопотання і дозволив далі знімати відео розгляду, так як підстав для видалення представників преси з зали суду не було.

Після зачитування обвинувального акту суддя Микола Шевчук затвердив порядок подальшого розгляду справи. На наступному засіданні, що відбудеться **7 жовтня о 9:30**, планують заслухати п’ятьох свідків, в тому числі працівників міліції. Далі планують вивчити матеріали справи та допитати обох підсудних.

Правоохоронці, що звинувачуються в службовій недбалості, внаслідок чого [Мельник зняв електронний браслет й зник](https://www.pravda.com.ua/news/2013/08/9/6995781/) в невідомому напрямку, своєї провини не визнають.

[![Суд по Мельнику 1](https://mpz.brovary.org/wp-content/uploads/2013/09/Sud-po-Melniku-11.jpg)](https://mpz.brovary.org/wp-content/uploads/2013/09/Sud-po-Melniku-11.jpg) Нагадуємо, що прокуратура Київської області 6 вересня прокуратура завершила досудове слідство та направила до Броварського міськрайонного суду обвинувальний акт стосовно Вдовиченка та Бедрія за звинуваченням їх у вчиненні кримінального правопорушення, передбаченого ч.2 ст. 367 КК України, тобто у службовій недбалості, внаслідок якої скоїв втечу затриманий. Обвинуваченим міліціонерам загрожує покарання у вигляді позбавлення волі на строк від 2 до 5 років.

Як відомо, Мельника впіймали під час отримання хабара у власному кабінеті. 1 серпня Печерський районний суд встановив корупціонеру запобіжний захід – домашній арешт, але в ніч на 9 серпня ректор зумів позбутись електронного браслета і втекти за кордон.

> Також читайте репортаж із сьогоднішнього судового засідання на [Сайті громади Приірпіння](https://www.kotsubynske.com.ua/2013/09/30/%D0%BF%D1%80%D0%BE%D1%86%D0%B5%D1%81-%D0%BD%D0%B0%D0%B4-%D0%BC%D1%96%D0%BB%D1%96%D1%86%D1%96%D0%BE%D0%BD%D0%B5%D1%80%D0%B0%D0%BC%D0%B8-%D1%8F%D0%BA%D1%96-%D0%B2%D0%B8%D0%BF%D1%83%D1%81%D1%82%D0%B8/?utm_source=feedly).
