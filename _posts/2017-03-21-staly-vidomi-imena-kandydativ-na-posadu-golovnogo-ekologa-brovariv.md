---
title: "Стали відомі імена кандидатів на посаду головного еколога Броварів"
date: 2017-03-21
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "golovnyj-spetsialist-z-pytan-ekologiyi"
  - "ekolog"
  - "konkurs-na-posadu-ekologa"
  - "novini"
coverImage: "wp-content/uploads/2017/03/1-6.jpg"
---

**Уже цього тижня у Броварах з’явиться свій еколог, якого раніше в місті не було. 18 березня закінчився останній термін подання заяв на [конкурс](https://mpz.brovary.org/u-brovarah-vidteper-bude-svij-ekolog-ogolosheno-konkurs/), оголошений  Броварською міськрадою на заміщення** **вакантн****ої** **посад****и** **головного спеціаліста з питань екології.** **У п’ятницю, 24 березня, комісія розгляне заяви кандидатів та виголосить своє рішення. Хто ж претендує на посаду головного еколога Броварів?**

Як повідомили у відділі кадрів Броварської міськради, на посаду головного спеціаліста з питань екології подано **4** заяви: три претенденти **– Олександр Гнилозуб, Олександр Гвоздь, Юрій Жимайлов** **-** із досвідом роботи, **Юрій Немчин** – без.

Із 4 кандидатів для броварчан знайомі імена лише двох: **Юрія Миколайовича Жимайлова** - геофізика, активіста, члена робочої групи щодо очистки озера, що на Пекарні, та **Юрія Миколайовича**  [**Немчина**](https://mpz.brovary.org/hto-v-zastupnyky-sapozhka-lyudy-polishhuka-klon-golubovskogo-eks-nachalnyk-militsiyi-druga-chastyna-oglyadu/).

\[caption id="attachment\_68036" align="aligncenter" width="1000"\][![](https://mpz.brovary.org/wp-content/uploads/2017/03/Bezymyannyj2.png)](https://mpz.brovary.org/wp-content/uploads/2017/03/Bezymyannyj2.png) Юрій Жимайлов ( у центрі). Скріншот відео "Трибуна Бровари"\[/caption\]

\[caption id="attachment\_68035" align="aligncenter" width="600"\][![](https://mpz.brovary.org/wp-content/uploads/2017/03/Kandydaty_zastupnyky_00168.jpg)](https://mpz.brovary.org/wp-content/uploads/2017/03/Kandydaty_zastupnyky_00168.jpg) Юрій Немчин\[/caption\]

Останній у стінах міськради досить відомий - це чоловік не менш відомої у Броварах **Тетяни Немчиної**, яка балотується практично на всіх виборах останніх років із 10. Юрій Миколайович уже не вперше намагається посісти чиновницьке крісло у міськради. Востаннє пан Юрій [висував свою кандидатуру](https://mpz.brovary.org/predstavlennya-potentsijnyh-zastupnykiv-mera-tehnichni-kandydaty-gosti-z-kyyeva-ta-travlya-zmi-chastyna-1-fotoreportazh/) в грудні 2015 р. на посаду заступника міського голови з комунальної сфери. У 2006 році балотувався на посаду міського голови, дещо пізніше - в депутати  Київської обласної ради, а на останніх місцевих виборах - за списками проекту екс-регіоналів «Наш край».  Із весни 2013-го  по серпень 2015-го Юрій Немчин служив у зоні АТО.

Щодо трудової діяльності, то працював начальником спецвідділу контролю за благоустроєм Броварської міськради, головним спеціалістом КП «Київблагоустрій», головним спеціалістом відділу контролю за  благоустроєм  у Шевченківській  РДА м. Києва.

Уже в п’ятницю, **24 березня,** об **11:00**, комісія розгляне заяви претендентів та рекомендуватиме кандидата на посаду еколога у Броварах.

Нагадаємо: рішенням 25-ї чергової сесії до штату виконавчого комітету Броварської міськради було введено нову структурну одиницю - посаду спеціаліста з питань екології. Передбачається, що міський еколог на місцевому рівні зможе вирішити багато питань: від спалювання сміття до вирубки дерев.
