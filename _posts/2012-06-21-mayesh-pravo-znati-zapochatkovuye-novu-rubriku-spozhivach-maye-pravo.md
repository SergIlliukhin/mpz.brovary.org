---
title: "«Маєш право знати» започатковує нову рубрику «Споживач має право»"
date: 2012-06-21
author: 
  username: "pravoznaty"
  display_name: "Маєш право знати"
categories: 
  - "kolonka-avtora"
tags: 
  - "brovary"
  - "brovaryi"
  - "vibir-redaktsiyi"
  - "novini"
  - "porushennya"
  - "prava-spozhivacha"
  - "spozhivach"
  - "spozhivach-maye-pravo"
coverImage: "wp-content/uploads/2012/06/spozhivach.jpg"
---

![](https://mpz.brovary.org/wp-content/uploads/2012/06/spozhivach.jpg "споживач")

«Маєш право знати» започатковує нову рубрику «**Споживач має право**». У цій рубриці ми плануємо висвітлювати різноманітні випадки та ситуації порушень прав споживачів з боку продавців та надавачів послуг у Броварах, а також давати корисні поради з питань захисту прав споживачів.

_Якщо Ви придбали дорогезне або не дуже взуття і в перший же день відпала підошва;_ _якщо Ви встановили в оселі нові вікна, але крізь них до Вашого помешкання потрапляє дощ;_ _якщо замовлений в інтернет-магазині товар не доставляють вчасно;_ _якщо Вам відмовляють у придбанні булочки з маком, мотивуючи тим, що у продавця немає здачі;_ _або ж просто касир в супермаркеті не посміхається, чим псує Вам як клієнту настрій –_ ласкаво просимо до нашої рубрики, надсилайте на нашу "**гарячу електронну скриньку" pravo.znaty.spozhyvach@gmail.com** короткий опис Вашої ситуації та Ваші контакти, і ми в міру наших громадських та медійних можливостей будемо сприяти Вам у вирішенні проблеми в обмін на згоду висвітлити це на нашому сайті.

Відтак закликаємо вас, шановні читачі, відтепер і надалі у випадку порушень ваших прав як споживачів не опускати руки, а розповідати про це нам, щоб разом розібратись у ситуації, знайти шляхи її вирішення та поділитись успішним досвідом з іншими броварчанами, і зрештою суттєво зменшити кількість випадків порушень законодавства України щодо захисту прав споживачів у нашому місті.
