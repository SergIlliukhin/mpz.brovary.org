---
title: "Театр у Броварах: у міськраді представили передпроектні пропозиції"
date: 2017-08-11
author: 
  username: "trydence"
  display_name: "Дмитро Карпій"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "kultura"
  - "maydan-svobodi"
  - "mystetstvo"
  - "novini"
  - "park"
  - "peremoga"
  - "prezentatsiya"
  - "prometey"
  - "teatr"
coverImage: "wp-content/uploads/2017/08/20525659_1933237303614613_3968017336619555872_n.jpg"
---

**Надвечір вівторка, 8 серпня, у малій залі виконкому Броварської міської ради зацікавленим показали передпроектні пропозиції нового театру. Його вже котрий рік планують розмістити в залі-недобудові адміністративної будівлі між парком «Перемога» та майданом Свободи. Докладна презентація викликала захоплення багатьох присутніх. Водночас, знайшлась і «опозиція». Київський обласний депутат Олег Іваненко, щоби не витрачати зайві гроші, запропонував розмістити новий культурний заклад у «Прометеї».**

Першою слово взяла очільниця відділу капітального будівництва Броварської міської ради **Людмила Павлик**. Вона розповіла про історію прибудови до адмінбудівлі на вул. Гагаріна, 18. Саме в цьому приміщенні, відпочатку призначеному для велелюдних зібрань, вирішили тепер відкривати театр.

\[caption id="attachment\_72901" align="aligncenter" width="600"\][![](https://mpz.brovary.org/wp-content/uploads/2017/08/Teatr-2017.08.08_00001.jpg)](https://mpz.brovary.org/wp-content/uploads/2017/08/Teatr-2017.08.08_00001.jpg) Людмила Павлик\[/caption\]

Як зазначила чиновниця, будівництво розпочали ще у 2004 році. Однак, у часи кризи 2009 року, за відсутності фінансування, спорудження [об’єкта](https://mpz.brovary.org/vystavkovyj-tsentr-na-majdani-svobody-shho-za-stinamy-golovnogo-dovgobudu-brovariv-foto/) зупинили. Зі слів Людмили Павлик, для потреб виконкому ця будівля морально застаріла. Тож влада звернулася до архітекторів, щоби ті розробили пропозиції щодо перепрофілювання приміщення під театр.

\[caption id="attachment\_53031" align="aligncenter" width="600"\][![](https://mpz.brovary.org/wp-content/uploads/2016/03/fasadIMG_8328.jpg)](https://mpz.brovary.org/wp-content/uploads/2016/03/fasadIMG_8328.jpg) Фасад недобудови, де планують розмістити театр\[/caption\]

Конструкторське бюро, яке готувало передпроектні пропозиції, під час заходу представляв архітектор **Костянтин Орловський**. Він зазначив, що за цю роботу взялися ще півроку тому. Тоді вирішили створити театр із повноцінною інфраструктурою. Зокрема, з можливістю показувати вистави будь-якої складності.

\[caption id="attachment\_72902" align="aligncenter" width="600"\][![](https://mpz.brovary.org/wp-content/uploads/2017/08/Teatr-2017.08.08_00002.jpg)](https://mpz.brovary.org/wp-content/uploads/2017/08/Teatr-2017.08.08_00002.jpg) Костянтин Орловський\[/caption\]

Першим ділом чоловік показав і детально описав креслення проекту. Зі слів архітектора, театр, будівля якого вже зведена, матиме три поверхи. Головна зала раніше була розрахована на чи-то 448, чи-то 420 місць. Однак, її вирішили перепланувати під **208 відвідувачів.**

\[caption id="attachment\_72805" align="aligncenter" width="600"\][![](https://mpz.brovary.org/wp-content/uploads/2017/08/Teatre1.jpg)](https://mpz.brovary.org/wp-content/uploads/2017/08/Teatre1.jpg) Ось що запланували зробити\[/caption\]

Костянтин Орловський вказує, що, по-перше, театру не потрібно вміщати так багато глядачів за один раз. А по-друге, перепланування врахувало європейські норми, зокрема безпекові. Загалом, планують створити амфітеатр, тобто таку залу, де ніхто з глядачів не завадить споглядати виставу іншим.

Архітектор каже, що інновації торкнуться і сцени. На ній заплановано поворотний круг. Будуть передбачені спеціальні отвори, через які можна буде проносити обладнання. «Дзеркало» сцени – світла частина - матиме 12,5 м у ширину.

\[caption id="attachment\_72806" align="aligncenter" width="600"\][![](https://mpz.brovary.org/wp-content/uploads/2017/08/Teatre2.jpg)](https://mpz.brovary.org/wp-content/uploads/2017/08/Teatre2-e1501600242373.jpg) Такий вигляд, як сподіваються, матиме сцена...\[/caption\]

\[caption id="attachment\_53039" align="aligncenter" width="600"\][![](https://mpz.brovary.org/wp-content/uploads/2016/03/IMG_8662.jpg)](https://mpz.brovary.org/wp-content/uploads/2016/03/IMG_8662.jpg) ... а ось так вона виглядала минулого року\[/caption\]

Окрім іншого, театр зможуть відвідувати особи з інвалідністю. У залі буде можливість демонтувати перші сидіння, куди зможуть заїхати «калясочники». При вході будуть пандуси. До слова, окрім сходів, театр буде обладнаний ліфтами. Вони обслуговуватимуть усі поверхи, в тому числі і підвал. Один із ліфтів буде вантажним.

З-поміж іншого, вказує архітектор, у проекті вдалося знайти місце для роздягалень, місць харчування, буфету, приміщень для робітників, бухгалтерії, костюмерного цеху та, навіть, студії звукозапису. Водночас, закладу культури не вистачатиме підсобних приміщень.

[![](https://mpz.brovary.org/wp-content/uploads/2017/08/Teatr-2017.08.08_00006.jpg)](https://mpz.brovary.org/wp-content/uploads/2017/08/Teatr-2017.08.08_00006.jpg)

Попри відносно невеликі розміри будівлі, представник компанії також розповів: у театрі буде іще одна, маленька, зала – на 40 осіб – зі своєю сценою. До неї буде окремий вхід, вона матиме свої гардеробне та режисерське приміщення, а також хол із власними туалетами. Сцена може бути використана для експериментальних вистав.

Розповідаючи про інтер’єр та екстер’єр, Костянтин Орловський зазначив, що театр є своєрідним продовженням парку поруч.  Будівля, як ззовні, так і внутрішньо, оформлена «теплим» матеріалом, який нагадує ліс, дерева, природу. Водночас, ззовні заклад скидатиметься на діловий центр.

[![](https://mpz.brovary.org/wp-content/uploads/2017/08/20525659_1933237303614613_3968017336619555872_n.jpg)](https://mpz.brovary.org/wp-content/uploads/2017/08/20525659_1933237303614613_3968017336619555872_n.jpg)

Презентацію відвідали декілька діячів культури. **Валерій Невєдров**, керівник театру «Київ», трупа якого протягом останнього року [ставила вистави](https://mpz.brovary.org/u-brovarah-pokazhut-komediyu-zvidky-berutsya-dity-ta-dvi-dytyachi-vystavy/) у броварській «Сотці» на Торгмаші, в цілому підтримав проект. Він зазначив, що технічно бачить економію грошей в проекті за рахунок нових технологій: мультимедійного екрану, голограми замість зайвих декорацій. На його думку, глядач має бачити вражаючі картинки, ефекти, що допомагатимуть співпереживати.

\[caption id="attachment\_72906" align="aligncenter" width="600"\][![](https://mpz.brovary.org/wp-content/uploads/2017/08/Teatr-2017.08.08_00012.jpg)](https://mpz.brovary.org/wp-content/uploads/2017/08/Teatr-2017.08.08_00012.jpg) Валерій Невєдров\[/caption\]

Словом, про вартість проекту та подальше утримання театру присутні говорили багато. Втім, жодних конкретних розрахунків не озвучували. Тим часом депутат Київської обласної ради **Олег Іваненко** виступав за створення театру на базі МКЦ «Прометей». З його слів, це дозволило би зекономити вартість удвічі.

\[caption id="attachment\_72907" align="aligncenter" width="600"\][![](https://mpz.brovary.org/wp-content/uploads/2017/08/Teatr-2017.08.08_00013.jpg)](https://mpz.brovary.org/wp-content/uploads/2017/08/Teatr-2017.08.08_00013.jpg) Олег Іваненко\[/caption\]

Обранець зазначив, що в усьому світі театр – це окрема будівля. До того ж, такий заклад потребує під’їзду. Ідею створення під'їзних шляхів на місці нинішнього ринку «Нива» депутат відкинув. З його слів, базар перебуває в оренді на 49 років, тому такий варіант нездійсненний. А біля «Прометею» – величезне місце для паркування автомобілів. До того ж, до самої будівлі закладу, в разі потреби, можна без проблем прибудувати необхідні приміщення.

\[caption id="attachment\_67457" align="aligncenter" width="600"\][![](https://mpz.brovary.org/wp-content/uploads/2017/03/Orvel-1984-vystava-Prometej_00001.jpg)](https://mpz.brovary.org/wp-content/uploads/2017/03/Orvel-1984-vystava-Prometej_00001.jpg) МКЦ "Прометей"\[/caption\]

Олег Іваненко, окрім іншого, розповів, що на рівні Київської області вже давно існує ідея створення обласного театру на лівому березі Дніпра. Один такий вже є на правому березі – у Білій Церкві.  Місто, де другий такий заклад може бути побудований, - це Бровари.

Презентацію також відвідав мистецтвознавець із Києва **Василь Неволов**. Він зазначив, що в Києві перебуває вперше, «Прометею» не бачив, тож не може дискутувати на тему, яка з будівель найкраще підійде для театру. У цьому контексті культурний діяч наголосив, що присутні зараз обговорюють доволі серйозні речі в той час, як представники і міського, і обласного відділів культури відсутні.

\[caption id="attachment\_72908" align="aligncenter" width="600"\][![](https://mpz.brovary.org/wp-content/uploads/2017/08/Teatr-2017.08.08_00014.jpg)](https://mpz.brovary.org/wp-content/uploads/2017/08/Teatr-2017.08.08_00014.jpg) Василь Неволов\[/caption\]

Василь Неволов, коментуючи слова жителів і депутатів, також зауважив: ні в кого не має бути надії, що театр зможе себе окупити. Це збиткова справа. Однак, вона необхідна. Попри те, що театральне мистецтво цікавить доволі вузький прошарок населення, - зазвичай близько 6 %, - воно приноситиме місту престиж. До Броварів зможуть приїздити трупи зі своїми виставами. Водночас, популярність такого закладу має бути високою. Мистецтвознавець вказав, що навіть у Києві неможливо потрапити на вистави, які ставлять вже понад 20 років.

[![](https://mpz.brovary.org/wp-content/uploads/2017/08/Teatr-2017.08.08_00003.jpg)](https://mpz.brovary.org/wp-content/uploads/2017/08/Teatr-2017.08.08_00003.jpg)

[![](https://mpz.brovary.org/wp-content/uploads/2017/08/Teatr-2017.08.08_00015.jpg)](https://mpz.brovary.org/wp-content/uploads/2017/08/Teatr-2017.08.08_00015.jpg)

Зі словами експерта погодилися інші присутні. Так, представник броварської ветеранської організації зазначив, що навіть не думав, що сьогодні говоритимуть про необхідність театру. На його думку, ця тема не лише дозріла, а перезріла.

> Тим часом, питання фінансування, підпорядкування театру, а також його остаточного розміщення лишилося відкритим.

**Зображення - Дмитро Карпій, Бажен Левковець, розробники проекту театру**
