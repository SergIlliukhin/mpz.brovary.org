---
title: "Аматорський біговий клуб у Броварах: недільні пробіжки та марафони - ФОТО"
date: 2016-09-12
author: 
  username: "tatuuum"
  display_name: "Тетяна Панкратьєва"
categories: 
  - "interview"
  - "hromada"
  - "aktsiyi-zahodi"
tags: 
  - "big"
  - "bigovyj-klub"
  - "biguny"
  - "beg-v-brovarah"
  - "brovary"
  - "vibir-redaktsiyi"
  - "maksym-polshha"
  - "novini"
  - "probizhky"
---

**Сторінка у Фейсбуці ["Бег в Броварах"](https://www.facebook.com/RunBrovary). Пишуть про себе: "Аматорський біговий клуб. Кожної неділі о 8:00 збір біля "Купави". Фітнес-розминка, легкий біг на стадіоні, кроси лісом 5-10-15-20 км". Хто ховається за дотепними щотижневими оголошеннями про пробіжки? Кому не ліньки вставати у неділю о 7-й ранку? Хто ці щасливі від фізичних навантажень люди на фотографіях у Фейсбуці? Журналісти "Маєш право знати" вирушили на чергову пробіжку клубу, познайомилися з прихильниками бігу та поспілкувалися з організатором спільноти Максимом Польщею.**

Недільного ранку о 8:00 чекаємо біля "Купави". Поступово сходяться люди. Сьогодні розминку проводить **Олександр Голубков**, тренер зі спортклубу "Вітязь" та "Фітнес центр Термінал". Після розминки Олександр не біжить з усіма, а вирушає на роботу до "Вітязя".

[![big-u-brovarah-44](https://mpz.brovary.org/wp-content/uploads/2016/09/big-u-brovarah-44.jpg)](https://mpz.brovary.org/wp-content/uploads/2016/09/big-u-brovarah-44.jpg)

\[caption id="attachment\_60080" align="aligncenter" width="600"\][![big-u-brovarah-2](https://mpz.brovary.org/wp-content/uploads/2016/09/big-u-brovarah-2.jpg)](https://mpz.brovary.org/wp-content/uploads/2016/09/big-u-brovarah-2.jpg) Олександр Голубков: "Біг - це основа здоров'я. Я дуже тішуся, що люди виявляють такий потяг до спорту"\[/caption\]

\[caption id="attachment\_60138" align="aligncenter" width="371"\][![yana-sydorenko](https://mpz.brovary.org/wp-content/uploads/2016/09/yana-sydorenko.jpg)](https://mpz.brovary.org/wp-content/uploads/2016/09/yana-sydorenko.jpg) Інколи розминки проводить Яна Сидоренко, семиразова чемпіонка України з кіокушинкай\[/caption\]

Розминка триває 15-20 хвилин, потім люди діляться на групи в залежності від дистанції: новачки та переважно дівчата біжать 5 км, хлопці та деякі дівчата - 10 км, а підготовлені марафонці обирають 15-20 і більше кілометрів. Для початку радять пробігти з кілометр та спостерігати за своїм самопочуттям. Більш досвідчені носять пульсометри - під час пробіжки треба слідкувати за пульсом. Але, кажуть, загалом усі справляються із навантаженням.

\[caption id="attachment\_60083" align="aligncenter" width="600"\][![big-u-brovarah-5](https://mpz.brovary.org/wp-content/uploads/2016/09/big-u-brovarah-5.jpg)](https://mpz.brovary.org/wp-content/uploads/2016/09/big-u-brovarah-5.jpg) Роман: Бігаю вже два роки, до цього взагалі не займався спортом, навіть кросівок не було. А потім вийшов в парк у Броварах і побіг. Зараз бігаю і влітку, і взимку.\[/caption\]

\[caption id="attachment\_60085" align="aligncenter" width="600"\][![big-u-brovarah-7](https://mpz.brovary.org/wp-content/uploads/2016/09/big-u-brovarah-7.jpg)](https://mpz.brovary.org/wp-content/uploads/2016/09/big-u-brovarah-7.jpg) Ольга: Я спортсменка в минулому, займалася лижними гонками. Тут бігаю вже 2 місяці, моя дистанція - 8 км\[/caption\]

\[caption id="attachment\_60114" align="aligncenter" width="600"\][![big-u-brovarah-36](https://mpz.brovary.org/wp-content/uploads/2016/09/big-u-brovarah-36.jpg)](https://mpz.brovary.org/wp-content/uploads/2016/09/big-u-brovarah-36.jpg) Людмила: Як погано на душі, як потрібно зняти стрес - перше, що допомагає, це біг. Побігала, проблеми не вирішилися, але на душі одразу легше, і ніякої депресії. Я на пенсії вже 13 років, але бігаю завжди. У себе на Геологорозвідці бігаю до Білої дубрави 1 км, а по неділях сюди приходжу: вже 3-й раз. Одразу думала, не потягну, а пробігла 5 км, ще й пішки 6 км пройшла від домівки та назад. А ще я танцюю, зараз у групі вчимо танго\[/caption\]

Від "Купави" бігуни вирушають до лісу. Там діляться на три групи і біжать різними маршрутами. В залежності від дистанції пробіжка займає від години до трьох. Після пробіжки проходить заминка (завершальні спортивні вправи), як правило її проводить тренер **Павло Хлистов** зі спорт-хабу Bright.

[![big-u-brovarah-28](https://mpz.brovary.org/wp-content/uploads/2016/09/big-u-brovarah-28.jpg)](https://mpz.brovary.org/wp-content/uploads/2016/09/big-u-brovarah-28.jpg)

[![big-u-brovarah-33](https://mpz.brovary.org/wp-content/uploads/2016/09/big-u-brovarah-33.jpg)](https://mpz.brovary.org/wp-content/uploads/2016/09/big-u-brovarah-33.jpg)

[![big-u-brovarah-53](https://mpz.brovary.org/wp-content/uploads/2016/09/big-u-brovarah-53.jpg)](https://mpz.brovary.org/wp-content/uploads/2016/09/big-u-brovarah-53.jpg)

А ми спілкуємося з людиною, яка створила клуб для любителів бігу у Броварах, такий собі майданчик для взаємодії з однодумцями. **Максим Польща**, айтішник з Кременчука, який прожив півжиття в Києві, а останніми роками переїхав до передмістя. Максим подорожує світом, веде активний спосіб життя, сплавляється на байдарках, ходить в гори, бере участь у бігових марафонах. Професія дозволяє фрілансити, залишається час на життя та на різноманітні активності. Деякий час тому Максим захопився бігом, спочатку бігав сам, потім створив аматорський біговий клуб у Броварах. Тепер у планах - проведення спортивно-розважального марафону у Броварах.

\[caption id="attachment\_60103" align="aligncenter" width="600"\][![big-u-brovarah-25](https://mpz.brovary.org/wp-content/uploads/2016/09/big-u-brovarah-25.jpg)](https://mpz.brovary.org/wp-content/uploads/2016/09/big-u-brovarah-25.jpg) Максим Польща\[/caption\]

**\- Максим, розкажи, з чого все починалося?**

\- У нас є компанія, бігунів-аматорів. Ми бігаємо марафони та напівмарафони, раніше тренувалися на стадіоні та бігали містом, але це було не зовсім комфортно, тому ми перенесли пробіжки до лісу. Там чудово: простір, повітря, можна бігти будь-який кілометраж, хоч 5, хоч 30 км. Це було минулої осені. І так ми відбігали осінь, зиму та весну. А потім подумали, що було б непогано розширити коло однодумців і створили сторінку у Фейсбуці "Біг у Броварах", де почали запрошувати людей до себе.

[![big-u-brovarah-50](https://mpz.brovary.org/wp-content/uploads/2016/09/big-u-brovarah-50.jpg)](https://mpz.brovary.org/wp-content/uploads/2016/09/big-u-brovarah-50.jpg)

**\- І як відбуваються ваші пробіжки?**

\- Ми збираємося кожної неділі біля басейну Купава. Раніше збиралися на 9:30, але влітку було дуже спекотно, тому збір перенесли на 8:00. Як похолодає, мабуть, знову повернемося до 9:30. Бігаємо ми цілий рік, і взимку також. У нас є два фітнес-тренери: Саша Голубков та Яна Сидоренко. Вони проводять невеличкі фітнес-розминки, хвилин на 15-20. До нас і з Купави виходять на зарядку _(сміється)_. Ми з ними товаришуємо, і з Сергієм Бреусом в добрих відносинах, іноді вони нас до себе пускають, до спортивної зали, якщо, наприклад, дощить. Після розминки біжимо кожна група свою дистанцію: 5, 10, 15, 20, 25 чи 30 кілометрів. Після пробіжки - в нас заминка, її проводить Паша Хлистов в спорт-хабі Bright, використовуємо петлі TRX. В залежності від того, якої довжини дистанція, пробіжка займає годину-дві-три. На заминку в нас формується звичайно дві групи: ті, що біжать 5 та 10 км, і ті, що біжать 15 та 20 км. Все проводиться безкоштовно: і розминки, і тренування, і заминка. Ми ні з кого не беремо гроші і нікому не платимо, все це - просто ініціатива людей, які об'єдналися навколо спорту.

[![big-u-brovarah-26](https://mpz.brovary.org/wp-content/uploads/2016/09/big-u-brovarah-26.jpg)](https://mpz.brovary.org/wp-content/uploads/2016/09/big-u-brovarah-26.jpg)

**\- Багато людей приходить бігати? Хто це: спортсмени чи аматори? Чи можна приєднатися до вас будь-кому?**

\- На перше заняття до нас прийшло 12-13 чоловік. Найбільше було 30. А зазвичай - це 20-25, це і хлопці, і дівчата, різного віку: є в нас жінка, якій за 60, є дівчата, яким років 15. Всі аматори, професіоналів немає. Мотивація і рівень підготовки - різні. Наприклад, два місяці до нас ходить хлопець, новачок, спочатку були сумніви, що він "п'ятірочку" пробіжить, а зараз вже "десятку" бігає. А хтось бігає марафони. Я сам почав бігати вже в зрілому віці, десь років 5 тому, а вже в 2012-му пробіг перший марафон в Парижі. Але, окрім недільної пробіжки, я ще кожен день ходжу на стадіон, займаюся. Є в нас в групі один тріатлоніст, є хлопці, що займаються кросфітом, є велосипедисти. А я велосипед боюсь навіть купувати, боюся "залипнути" _(посміхається)._

[![big-u-brovarah-48](https://mpz.brovary.org/wp-content/uploads/2016/09/big-u-brovarah-48.jpg)](https://mpz.brovary.org/wp-content/uploads/2016/09/big-u-brovarah-48.jpg)

**\- Біг - це єдина твоя активність? Як ставиться до захоплення родина, вони також бігають?**

\- Жінка займається фітнесом, інколи до нас теж приходить побігати. В мене троє дітей, бігають з нами: сину 13 років, він вже 5 км долає, дочки - по кілометру. Я багато мандрую світом, ходжу в гори, був на Ай-Петрі, на Говерлі. З товаришами ми сплавляємося на байдарках: був я на Камчатці, на Кольському півострові, на Валдаї. Два рази на рік їздимо на марафони: в цьому році були в Кракові, тепер їдемо в Порту. І в Києві бігаємо, звичайно.

А ще наша компанія бігунів допомагає одному українському фонду "[Даун синдром](http://downsyndrome.org.ua/)". Коли ми беремо участь у забігах, ставимо свою палатку, робимо фандрайзінг, збираємо кошти на благодійність. У мого друга дитина народилася з синдромом, спочатку всі були в шоці, а потім виявилося, що це не так страшно, зараз хлопчику 4 роки, ходить до садочку, все нормально. За кордоном такі люди успішно соціалізовані, вони працюють, а у нас їх навіть на вулиці не побачиш. Фонд відслідковує народження дітей із синдромом, бо позиція деяких наших медустанов - наполягати, аби батьки відмовилися від такої дитини. Працівники фонду працюють з мамами, заспокоюють, пояснюють, переконують залишити дітей.

[![big-u-brovarah-20](https://mpz.brovary.org/wp-content/uploads/2016/09/big-u-brovarah-20.jpg)](https://mpz.brovary.org/wp-content/uploads/2016/09/big-u-brovarah-20.jpg)

**\- Ти організовуєш ще якісь заходи, окрім недільних пробіжок?**

\- Є ідея провести у Броварах такий собі біговий фановий захід, як, наприклад, [Kiev Colour Run](https://funtime.kiev.ua/events/sport/cvetnoy-zabeg), де сухими фарбами кидаються. Тобто це навіть не спортивний захід більше, а just for fun. Я спілкуюся з організаторами київських марафонів, концепція вже вимальовується. Плануємо провести там же, де і звичайно бігаємо, в лісництві, наступної весни.

_Відео з Kiev Colour Run 2015:_

<iframe src="https://www.youtube.com/embed/emU3SH_nl8k" width="560" height="315" frameborder="0" allowfullscreen="allowfullscreen"></iframe>

Думав я також зробити нашу активність family friendly та організувати на стадіоні спортивні заняття для дітей з тренером, поки їхні батьки на пробіжці, але це поки що на рівні планів.

**\- Для чого ти це робиш?**

\- Мені просто цікаво. У нас весело, приходьте :)

**Фото - Світлана Яцив**
