---
title: "Три інструменти прямої демократії в Броварах від ДемАльянсу"
date: 2016-10-26
author: 
  username: "berestovyj"
  display_name: "Олег Берестовий"
categories: 
  - "kolonka-avtora"
---

За останні **3 місяці** команда ДемАльянсу будучи в жорсткій опозиції до влади міста зуміла пролобіювати **3** стратегічно важливі **проекти** для Броварів.

Три ефективних інструменти прямого управління та контролю за містом для громади: **Prozorro, Бюджет участі та Електронні петиції**.

Як це відбувалось, та що відтепер зміниться в Броварах, за умови активного громадянського суспільства:

**ЕЛЕКТРОННІ ПЕТИЦІЇ**

На наступній сесії Броварської міськради розглядатимуть [проект положення "Про електронні петиції"](https://brovary-rada.gov.ua/documents/24576.html), який я розробив та подав на затвердження депутатам.

Відповідно до положення будь-яка людина може сформувати ініціативу, звернення або проект рішення, заповнивши форму на офіційному порталі БМР. За умови набрання петиції **250 голосів**, вона буде розглянута в обов'язковому порядку мером, виконкомом або радою.

**Таким чином можна не виходячи з дому впливати на політику порядку денного міста.**

[Завдяки експерименту, який ДемАльянс провів на своєму сайті, створивши модуль електронних петицій](https://petition.brovary.org/), після того, як активісти створили петиції, в місті підняли на інший рівень такі питання:

1. Будівництво школи в 4 мікрорайоні (завдяки нашим колегам  з області проект здвинувся з мертвої точки).
2. Впровадження електронних черг в поліклініках (цим питанням опікуються тепер наші колеги з БМР).
3. Освітлення пішохідних переходів (про забезпечення Сапожко прозвітував на шпальтах ГР).

![513335](https://mpz.brovary.org/wp-content/uploads/2016/10/513335.jpg)

**БЮДЖЕТ УЧАСТІ**

Це такий собі бюджет громадських ініціатив, практика, яка вже працює в багатьох містах України, та реалізовується вже десятки років в Європі.

У вас є ідея, як зробити місто кращим?

1. Опишіть ідею, заповнивши форму на порталі міськради, та зберіть від **10** підписів броварчан, які підтримують вашу ідею. Після оголошення збору проектів, ви подаєте на конкурс.
2. Протягом 45 робочих днів за ваш проект голосують на порталі міськради та в ЦНАПі.
3. Проекти, які наберуть найбільше голосів, будуть профінансовані міським бюджетом та втілені відповідними органами БМР.![ksc-projects-site-17](https://mpz.brovary.org/wp-content/uploads/2016/10/KSC-Projects-Site-17.png)

На Бюджет участі в Броварах виділяють **від  3 000 000 грн,** половина яких піде на **"малі проекти" (до 500 000)** та половина на **"великі проекти" (до 1 000 000 грн).**

Тому ви зможете реалізувати найсміливіші свої ідеї та проекти за бюджетний гроші в межах міста. Наприклад: дитячий майдачик в дворі, освітлення вулиці, висадка дерев, створення скверу, реконструкція "шайби" чи "ракушки" в парку, очищення озера і тд.

Ідею цієї ініціативи я озвучив ще на початку літа та подав відповідне звернення про вимогу створити робочу групу по напрацюванню положення громадського бюджету участі. Враховуючи оперативність виконавчих органів та відсутність політичної волі, робоча група була скликана аж в серпні.

[![gromadskyj-byudzhet-13](https://mpz.brovary.org/wp-content/uploads/2016/10/gromadskyj-byudzhet-13.jpg)](https://mpz.brovary.org/wp-content/uploads/2016/10/gromadskyj-byudzhet-13.jpg)

[![gromadskyj-byudzhet-3](https://mpz.brovary.org/wp-content/uploads/2016/10/gromadskyj-byudzhet-3.jpg)](https://mpz.brovary.org/wp-content/uploads/2016/10/gromadskyj-byudzhet-3.jpg)

Ми провели три зустрічі в рамках роботи над проектом:

1. Запросили експертів [УНЦПД **Івана Лукерю**](https://www.facebook.com/ivan.lukerya?fref=ts) та [ІПО **Тараса Случика**](https://www.facebook.com/taras.sluchyk?fref=ts), які зробили для чиновників та активістів [презентацію](https://mpz.brovary.org/?s=%D0%B3%D1%80%D0%BE%D0%BC%D0%B0%D0%B4%D1%81%D1%8C%D0%BA%D0%B8%D0%B9+%D0%B1%D1%8E%D0%B4%D0%B6%D0%B5%D1%82) в міській раді та допомогли організувати роботу робочої групи.
2. Зустрілись робочою групою, де секретар міськради презентував свій варіант положення.
3. Наступної зустрічі ми напрацювали новий варіант положення Громадського бюджету.
4. \+ в мене було безліч телефонних розмов та зустрічей з секретарем міськради, для узгодження пропозицій та спонукання прискоренню роботи.

[![gromadskyj-byudzhet-5](https://mpz.brovary.org/wp-content/uploads/2016/10/gromadskyj-byudzhet-5.jpg)](https://mpz.brovary.org/wp-content/uploads/2016/10/gromadskyj-byudzhet-5.jpg)

[![gromadskyj-byudzhet-6](https://mpz.brovary.org/wp-content/uploads/2016/10/gromadskyj-byudzhet-6.jpg)](https://mpz.brovary.org/wp-content/uploads/2016/10/gromadskyj-byudzhet-6.jpg)

Як результат - [проект положення](https://brovary-rada.gov.ua/documents/24573.html) винесено на найближчу сесію міськради для затвердження депутатами.

**PROZORRO**

За систему електронних закупівель ми боролися дуже довго та радикально, [нас підтримували та публічно звертались до міськради з проханням ухвали відповідного рішення заступники міністра МЕРТ](https://mpz.brovary.org/zastupnyk-ministra-nefodov-rekomenduvav-brovaram-vstanovyty-porig-zakupivel-u-3-5-tysyach-gryven/) та чиновники Апарату Президента та КОДА.

[Рада положення провалила](https://mpz.brovary.org/17-ta-sesiya-brovarski-deputaty-ne-pryjnyaly-proekt-prozorro-ta-pryjnyaly-i-brovary/), Сапожко тікав від відповідальності, поки ми не прийшли з громадою та окупували кабінет мера з вимогою ухвали впровадження системи електронних закупівель в Броварах, [і ми перемогли.](https://atbrovary.org/article/1494/PROZORRO%20бути%20в%20Броварах!%20Перемога%20Броварських%20активістів%20\(ВІДЕО\))

Віддепер завдяки цьому рішенню:

1. **Місто економить до 15%** бюджетних коштів при закупівлях товарів, робіт та послуг.
2. В тендерах мають **можливість брати участь всі охочі підприємці**, що підвищує конкуренцію при проведенні тендерів та нівелює "договорняки зі своїми постачальниками".
3. **Кожна** **закупівля повністю прозора для будь-кого**. На сайті **bi.prozorro.org** можна відслідкувати всі закупівлі, їх переможців, пропозиції, технічні умови, зекономлені кошти та історію закупок та продажів. На просторах місцевого фейсбуку неодноразово піднімались обурення підозрілим закупкам.

![keep-calm-and-do-prozorro](https://mpz.brovary.org/wp-content/uploads/2016/10/Keep-calm-and-do-prozorro.jpg)

**P.S.** 

Наступним проектом, який я разом з [командою ДемАльянсу](https://www.facebook.com/demalliancebrovary/) буду лобіювати в міськраді, - це приєдання до системи **OpenBudget**, який дасть можливість відкрити та візуалізувати весь бюджет міста до останньої копійки (звідки кошти прийшли та куди будуть витрачатись).

Ця система дозволить скласти карту ремонтних робіт, перевіряти їх кошториси та якість виконання.

![zavantazhennya-1](https://mpz.brovary.org/wp-content/uploads/2016/10/zavantazhennya-1.jpg)

**ВІДКРИТА ПЛАТФОРМА ЄДНАННЯ**

![382](https://mpz.brovary.org/wp-content/uploads/2016/10/382.jpeg)
