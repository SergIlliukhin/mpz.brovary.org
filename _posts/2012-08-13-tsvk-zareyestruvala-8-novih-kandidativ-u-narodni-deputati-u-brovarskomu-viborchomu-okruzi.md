---
title: "ЦВК зареєструвала 8 нових кандидатів у народні депутати у броварському виборчому окрузі"
date: 2012-08-13
tags: 
  - "bazir"
  - "vasilenko"
  - "vibir-redaktsiyi"
  - "vibori"
  - "vibori-2012"
  - "govoruha"
  - "didenko"
  - "dyakevich"
  - "kandidat-u-narodni-deputati"
  - "novini"
  - "ostapenko"
  - "reyestratsiya-kandidativ"
  - "rokoman"
  - "tsvk"
  - "shokun"
---

[![](https://mpz.brovary.org/wp-content/uploads/2012/08/TSVK.jpg "ЦВК")](https://mpz.brovary.org/wp-content/uploads/2012/08/TSVK.jpg)**10 та 11 серпня Центральна виборча комісія видала низку постанов, якими зареєструвала 8 кандидатів у народні депутати в одномандатному виборчому окрузі № 97, серед яких двох – у порядку самовисування, а шістьох – від наступних політичних партій: Аграрна партія України, Соціал-демократична партія України (об'єднана), "Відродження", Слов'янська партія, Україснька морська партія та "Справедлива Україна".**

Постановою ЦВК від 10.08.2012 № **239** (додаток 1) кандидатом у народні депутати зареєстровано начальницю відділу приватизації земельних ділянок ДП «Український інститут сільськогосподарських аерофотогеодезичних вишукувань» Ольгу Василенко:

> **Василенко Ольга Григорівна**, народилася 25 червня 1983 року в селі Красилівка Броварського району Київської області, громадянка України,   протягом останніх п'яти років проживає на території України, освіта вища, начальник відділу приватизації земельних ділянок, ДП "Український інститут сільськогосподарських аерофотогеодезичних вишукувань", безпартійнa, проживає в селі Красилівка Броварського району Київської області, судимість відсутня, суб'єкт висування – Аграрна партія України.

Постановою ЦВК від 10.08.2012 № **246** кандидатом у народні депутати зареєстровано Юрія Говоруху:

> **Говоруха Юрій Миколайович**, народився 2 серпня 1971 року в місті Києві, громадянин України, протягом останніх п’яти років проживає на території України, освіта загальна середня, голова Виконавчого комітету, Соціал-демократична партія (об’єднана), член Соціал-демократичної партії України (об'єднаної), проживає в місті Києві, судимість відсутня, суб’єкт висування – Соціал-демократична партія України (об’єднана).

Постановою ЦВК від 10.08.2012 № **248** (додаток 8) кандидатом у народні депутати зареєстровано помічника-консультанта народного депутата України Анатолія Базіра:

> **Базір Анатолій Михайлович**, народився 24 вересня 1973 року в місті Бровари Київської області, громадянин України, протягом останніх п'яти років проживає на території України, освіта вища, помічник-консультант народного депутата України, безпартійний, проживає в місті Бровари Київської області, судимість відсутня, самовисування.

Постановою ЦВК від 11.08.2012 № **278** (додаток 1) кандидатом у народні депутати зареєстровано пенсіонера Олега Дякевича:

> **Дякевич Олег Миколайович**, народився 15 червня 1961 року в селі Дзигівка Ямпільського району Вінницької області, громадянин України, протягом останніх п'яти років проживає на території України, освіта вища, пенсіонер, безпартійний, проживає в місті Києві, судимість відсутня, суб'єкт висування – Партія "ВІДРОДЖЕННЯ".

Постановою ЦВК від 11.08.2012 № **281** (додаток 1) кандидатом у народні депутати зареєстровано директорку броварської школи №1 Олену Рокоман:

> **Рокоман Олена Григорівна**, народилася 16 травня 1974 року в місті Бровари Київської області, громадянка України, протягом останніх п'яти років проживає на території України, освіта вища, директор, загальноосвітня школа № 1 міста Бровари, безпартійнa, проживає в місті Бровари Київської області, судимість відсутня, суб'єкт висування – Слов'янська партія.

Постановою ЦВК від 11.08.2012 № **282** (додаток 2) кандидатом у народні депутати зареєстровано Яна Остапенка:

> **Остапенко Ян Григорович**, народився 20 березня 1981 року в місті Бровари Київської області, громадянин України, протягом останніх п'яти років проживає на території України, освіта вища, тимчасово не працює, безпартійний, проживає в місті Бровари Київської області, судимість відсутня, суб'єкт висування – Українська морська партія.

Постановою ЦВК від 11.08.2012 № **284** (додаток 1) кандидатом у народні депутати зареєстровано заступницю директора КП «Бровари-землеустрій» Марину Шокун:

> **Шокун Марина Анатоліївна**, народилася 26 квiтня 1956 року в місті Грязовець Вологодської області, Російська Федерація, громадянка України, протягом останніх п'яти років проживає на території України, освіта вища, заступник директора, комунальне підприємство Броварської міської ради "Бровари-землеустрій", безпартійнa, проживає в місті Бровари Київської області, судимість відсутня, суб'єкт висування – Політична партія "Справедлива Україна".

Постановою ЦВК від 11.08.2012 № **286** (додаток 6) кандидатом у народні депутати зареєстровано екс-голову броварської райдержадміністрації Миколу Діденка:

> **Діденко Микола Федорович**, народився 16 грудня 1954 року в селі Лукашівка Монастирищенського району Черкаської області, громадянин України, протягом останніх п'яти років проживає на території України, освіта вища, тимчасово не працює, член політичної партії Народний Рух України, проживає в селі Рожни Броварського району Київської області, судимість відсутня, самовисування.

Загалом на даний момент згідно з інформацією, оприлюдненою на сайті Центрвиборчкому, по мажоритарному округу № 97 зареєстровано 24 кандидата, з них **7** кандидатів у порядку самовисування та **17** кандидатів від політичних партій**.** Звертаємо увагу, що **[на сайті ЦВК](http://www.cvk.gov.ua/pls/vnd2012/WP033?PT001F01=900&pf7331=97)** окрім коротких біографічних даних зареєстрованих кандидатів оприлюднено також їхні _**передвиборчі програми**_ та _**декларації про доходи за 2011 рік**_.

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, Броварський та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів.
