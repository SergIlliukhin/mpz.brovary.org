---
title: "Сьогодні перед виборцями свого округу звітуватиме депутат Сімутін"
date: 2013-01-23
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "deputati"
  - "zvituvannya"
  - "simutin"
coverImage: "wp-content/uploads/2013/01/Simutin2.jpg"
---

[![Сімутін](https://mpz.brovary.org/wp-content/uploads/2013/01/Simutin.jpg)](https://mpz.brovary.org/wp-content/uploads/2013/01/Simutin.jpg)Сьогодні, 23 січня, о 19:30 депутат Броварської міської ради Роман Сімутін, обраний по мажоритарному виборчому округу № 10, звітуватиме перед виборцями. Зустріч з мешканцями проходитиме в актовій залі загальноосвітньої школи № 7 (вул. Гагаріна, 23а).

До **мажоритарного **виборчого** кругу № 10** входять наступні вулиці та будинки: бульвар Незалежності: 4А, 6А, 6Б, 6В, 6, 10Б, 10; вул. Белінського: 19- 37; вул. Олександра Блока: 19/1, 19/2,19/3, 19,21; вул. Карбишева 13-24; вул. Кирпоноса: 5А, 5Б, 5, 7А, 11А, 11, ІЗА, 13,15А, 15Б, 15Г, 15, 17А, 17Б, 17В, 21, 77; вул. Львівська 23-25; вул. Рокосовського 20,24; вул. Чернігівська.

Нагадаємо, цього року лише 3 з 41 депутата Броварської міської ради [повідомили, що планують звітувати перед виборцями](https://mpz.brovary.org/zvituvati-pered-vibortsyami-za-drugiy-rik-roboti-planuye-lishe-3-deputati-miskradi/). Хоча закон «Про статус депутатів місцевих рад» передбачає обов’язкове звітування для кожного депутата, без винятків. До апарату ради подали повідомлення про час та дату своїх звітувань і тим самим виконали рішення Броварської міської ради № [819-27-06](https://docs.brovary.org/p6418/20.12.2012/819-27-06) депутати [**Володимир Оксютенко**](https://mpz.brovary.org/sogodni-deputat-oksyutenko-zvituvatime-pered-vibortsyami-svogo-okrugu/), **Роман Сімутін** та **Олег Іваненко**. Решта їхніх «колег» своє власне рішення проігнорували.

Репортаж зі звітування Володимира Оксютенка можна прочитати за посиланням: [**Мешканці Пекарні та Геологорозвідки хочуть нову каналізацію, асфальт на дорогах та маршрутку на Київ**](https://mpz.brovary.org/meshkantsi-pekarni-ta-geologorozvidki-hochut-novu-kanalizatsiyu-asfalt-na-dorogah-ta-marshrutku-na-kiyiv/).

> _Дізнатись, хто є депутатом вашого виборчого округу, можна за [цим посиланням](https://mpz.brovary.org/brovarski-deputati-planuyut-vidzvituvati-pered-vibortsyami-na-novorichni-svyata/), здійснивши пошук на сторінці за назвою вашої вулиці та номера будинку._
