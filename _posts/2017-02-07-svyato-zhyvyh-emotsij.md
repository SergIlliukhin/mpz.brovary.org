---
title: "БравоKids.Зима: свято живих емоцій - ФОТО"
date: 2017-02-07
categories: 
  - "brovary"
  - "aktsiyi-zahodi"
tags: 
  - "bravokids-zyma"
  - "bravokids"
  - "brovary"
  - "vibir-redaktsiyi"
  - "dytyachyj-festyval"
  - "mayster-klas"
  - "novini"
  - "tantsyuvalnyj-konkurs"
  - "terminal"
---

**5 лютого в Броварах уже втретє [пройшов](https://mpz.brovary.org/anons-5-lyutogo-v-trts-terminal-projde-dytyachyj-festyval-bravokids-zyma/)** **масштабний** **дитячий фестиваль «Браво****Kids****»** **- справжнє свято і чудова можливість для юного покоління не тільки продемонструвати свої вміння й таланти, а й добре розважитися в компанії однолітків, батьків та аніматорів.**

Подія зібрала активних малюків та підлітків з усього міста у ТРЦ «Термінал». На другому поверсі біля дитячого лабіринту звели невелику сцену для учасників, а на першому - проходив ярмарок.

[![](https://mpz.brovary.org/wp-content/uploads/2017/02/bravokids-38.jpg)](https://mpz.brovary.org/wp-content/uploads/2017/02/bravokids-38.jpg)

Відкривали фестиваль справжні професіонали з твістингу. Зі звичайних кульок скручували різноманітні фігури: пістолети, звірят, квіти, капелюхи, восьминогів і навіть обручі на голову. Усі надувні іграшки «професори твістингу» кидали в зал чи віддавали малюкам, тож ніхто з присутніх не залишився без подарунку.

[![](https://mpz.brovary.org/wp-content/uploads/2017/02/bravokids-2.jpg)](https://mpz.brovary.org/wp-content/uploads/2017/02/bravokids-2.jpg)

[![](https://mpz.brovary.org/wp-content/uploads/2017/02/bravokids-4.jpg)](https://mpz.brovary.org/wp-content/uploads/2017/02/bravokids-4.jpg)

О 12:00 розпочався довгоочікуваний танцювальний турнір серед дітей різного віку. На сцену запрошували по два учасники, які мали показати імпровізований танець під випадкову музику зі списку діджея. Задача танцівників – максимально швидко зорієнтуватися і показати свої вміння не лише гарно рухатися, а й підлаштовуватися під музику різних стилів.

[![](https://mpz.brovary.org/wp-content/uploads/2017/02/bravokids-8.jpg)](https://mpz.brovary.org/wp-content/uploads/2017/02/bravokids-8.jpg)

[![](https://mpz.brovary.org/wp-content/uploads/2017/02/bravokids-9.jpg)](https://mpz.brovary.org/wp-content/uploads/2017/02/bravokids-9.jpg)

Перед виступом кожної пари ведучий крутив «пляшечку», що обирала танцівника, який розпочинав першим. Кожній дитині відводилося по 30-40 секунд на виступ. Після чого суворе і непідкупне журі обирало кращого «денсера», який далі продовжував боротьбу в фіналі конкурсу.

Особливість батлу полягала в тому, що всі танцівники змагалися в абсолютно невідомих для себе стилях. Тобто комусь міг попастися його власний, а комусь зовсім інший.

\[caption id="attachment\_66108" align="aligncenter" width="600"\][![](https://mpz.brovary.org/wp-content/uploads/2017/02/bravokids-31.jpg)](https://mpz.brovary.org/wp-content/uploads/2017/02/bravokids-31.jpg) Одним з ведучих був Максим Забаштанський, засновник MDS - Maxi Dance School\[/caption\]

Після запеклої і виснажливої боротьби, коли очікування результатів сягало меж, фіналістів було нарешті визначено. До їх складу війшли: **Оксютенко Ірина** й **Бричок Анна** (школа східного танцю Ольги Маліновської), а також **Долинська Елізавета** і **Хоречко Костянтин** (MDS).

[![](https://mpz.brovary.org/wp-content/uploads/2017/02/bravokids-21.jpg)](https://mpz.brovary.org/wp-content/uploads/2017/02/bravokids-21.jpg)

Визначення призових місць залежало не тільки від журі, але й від гостей. Під час змагання фіналістів по залу ходили волонтери з дощечками, на кожній з яких було написано ім’я претендента на перемогу. Усі бажаючі могли придбати у організатора наклейку у вигляді сердечка (5 грн) і наклеїти на дощечку з ім’ям свого фаворита. Один глядач міг придбати скільки завгодно наклейок, адже їх кількість була необмежена.

Боротьба за перше місце велася між Лізою та Ірою, а Костик та Аня змагалися за право стати улюбленцями публіки.

[![](https://mpz.brovary.org/wp-content/uploads/2017/02/bravokids-22.jpg)](https://mpz.brovary.org/wp-content/uploads/2017/02/bravokids-22.jpg)

[![](https://mpz.brovary.org/wp-content/uploads/2017/02/bravokids-23.jpg)](https://mpz.brovary.org/wp-content/uploads/2017/02/bravokids-23.jpg)

Нарешті після драйвових танців найсильніших учасників були підведені остаточні підсумки. У змаганні за приз глядацьких симпатій з невеликим відривом перемогла Ліза (37 сердечок) – третє місце, Костик (32 сердечка) – 4 місце.

Друге місце посіла Іра, а почесне перше дісталося неперевершеній представниці східного танцю - Ані, яка забрала золотий кубок Бравоkids і новенький телефон від призового спонсора фестивалю  - «Фокстрот». Усім іншим учасникам організатори подарували сертифікат на безкоштовний похід до аквапарку в ТРЦ «Термінал».

[![](https://mpz.brovary.org/wp-content/uploads/2017/02/bravokids-37.jpg)](https://mpz.brovary.org/wp-content/uploads/2017/02/bravokids-37.jpg)

[![](https://mpz.brovary.org/wp-content/uploads/2017/02/bravokids-35.jpg)](https://mpz.brovary.org/wp-content/uploads/2017/02/bravokids-35.jpg)

По завершенню конкурсу на сцену вийшли темношкірі артисти і танці продовжилися. Діти могли пограти на барабанах і отримати майстер-клас від професіоналів афро-американського стилю танцю.

[![](https://mpz.brovary.org/wp-content/uploads/2017/02/bravokids-25.jpg)](https://mpz.brovary.org/wp-content/uploads/2017/02/bravokids-25.jpg)

Одночасно з розвагами на сцені, по всьому ТРЦ проходили майстер-класи з малювання, кулінарії (приготування бутербродів з сосисками та плавленим сиром), виготовлення пряників та валентинок, паперових квітів, а також - ліпка з глини, малювання піском на склі, аквагрим, розпис футболок та багато іншого.

[![](https://mpz.brovary.org/wp-content/uploads/2017/02/bravokids-18.jpg)](https://mpz.brovary.org/wp-content/uploads/2017/02/bravokids-18.jpg)

[![](https://mpz.brovary.org/wp-content/uploads/2017/02/bravokids-15.jpg)](https://mpz.brovary.org/wp-content/uploads/2017/02/bravokids-15.jpg)

[![](https://mpz.brovary.org/wp-content/uploads/2017/02/bravokids-16.jpg)](https://mpz.brovary.org/wp-content/uploads/2017/02/bravokids-16.jpg)

[![](https://mpz.brovary.org/wp-content/uploads/2017/02/bravokids-17.jpg)](https://mpz.brovary.org/wp-content/uploads/2017/02/bravokids-17.jpg)

Ще однією цікавинкою фесту була ярмарка, на якій діти продавали товари, виготовлені власноруч: солодощі, іграшки, картини й аплікації. Поряд з цим можна було помітити вивіски з надписами «Збираю на гіроскутер», «Мрію про фотоапарат», «Я збираю на собачку», «Я мрію заробити собі на моноколесо».

[![](https://mpz.brovary.org/wp-content/uploads/2017/02/bravokids-12.jpg)](https://mpz.brovary.org/wp-content/uploads/2017/02/bravokids-12.jpg)

[![](https://mpz.brovary.org/wp-content/uploads/2017/02/bravokids-11.jpg)](https://mpz.brovary.org/wp-content/uploads/2017/02/bravokids-11.jpg)

Здавалося б після танцювальних змагань, твістингу, танців, майстер-класів та конкурсів уже не ніхто не очікував чогось цікавого. Але не все так просто. О 16:00 в коридорі з’явився справжній космічний трансформер із захисною екіпіровкою та надсекретною зброєю. Шалений натовп дітей оточив робота, здивуванню і захопленню не було меж. Малюки ходили за улюбленим героєм, танцювали разом з ним і гралися.

[![](https://mpz.brovary.org/wp-content/uploads/2017/02/bravokids-27.jpg)](https://mpz.brovary.org/wp-content/uploads/2017/02/bravokids-27.jpg)

[![](https://mpz.brovary.org/wp-content/uploads/2017/02/bravokids-1.jpg)](https://mpz.brovary.org/wp-content/uploads/2017/02/bravokids-1.jpg)

На свято також завітали вихованці Центру соціальної реабілітації дітей інвалідів з музичним подарунком для гостей і молодий український дизайнер одягу для підлітків «Iris», яка разом з моделями від «Babyphotostar» представила свою колекцію.

[![](https://mpz.brovary.org/wp-content/uploads/2017/02/bravokids-30.jpg)](https://mpz.brovary.org/wp-content/uploads/2017/02/bravokids-30.jpg)

Фестиваль пройшов вдало і весело, програма була насиченою та різноманітною. Це вже третій захід із серії Бравокідс. Читайте також про [БравоKids.Весна](https://mpz.brovary.org/bravokids-vesna-fotoreportazh-z-dytyachogo-festyvalyu-v-terminali/) та [БравоKids.Осінь](https://mpz.brovary.org/u-brovarah-vidbuvsya-ii-dytyachyj-festyval-bravokids/) та інтерв'ю з організаторкою **Ольгою Кунцевською**.

**Фото - Владислава Крокос**
