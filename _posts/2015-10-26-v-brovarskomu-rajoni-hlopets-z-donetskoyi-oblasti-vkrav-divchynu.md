---
title: "В Броварському районі хлопець з Донецької області вкрав дівчину"
date: 2015-10-26
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "militsiya"
  - "novini"
---

**Вчора в селі Гоголів Броварського району чоловіки викрали 15-річну дівчину. В області було оголошено план "Перехоплення", зловмисників затримано, їм загрожує** **позбавлення волі на строк до трьох років. Про це [повідомляє](http://www.mvs.gov.ua/mvs/control/kyivska/uk/publish/article/181062) прес-служба ГУМВС України в Київській області на офіційному сайті.**

> Вчора, 25 жовтня, до чергової частини Броварського міськвідділу міліції надійшло повідомлення від місцевої жительки про викрадення дочки. Виїздом на місце події слідчо-оперативної групи, з’ясувалося, що в селі Гоголів Броварського району неподалік магазину невідомі особи, застосувавши силу, посадили в автомобіль "Lada Priora" **15-річну дівчину** і зникли у невідомому напрямку.
> 
> В області було оголошено план «Перехоплення». Під час проведення першочергових слідчо-оперативних заходів оперативники встановили власника автомобіля та особу одного із викрадачів. Ним виявився **19-річний мешканець** Донецької області.
> 
> Втекти зловмисникам не вдалося – невдовзі їх правоохоронці затримали на стаціонарному посту ДАІ Полтавської області.
> 
> Наразі неповнолітню повернено додому.
> 
> За даним фактом слідчим відділом Броварського міськвідділу міліції  відкрито кримінальне провадження за ст. 146 (незаконне позбавлення волі або викрадення людини). Санкція даної статті передбачає покарання у вигляді обмеженням волі на **строк до** **трьох років** або позбавленням волі на той самий строк. Досудове розслідування триває.
