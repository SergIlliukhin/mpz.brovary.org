---
title: "На якій підставі І.В. Сапожко дозволяє собі вводити депутатів в оману?"
date: 2016-02-18
author: 
  username: "veremchuk"
  display_name: "Ірина Веремчук"
categories: 
  - "kolonka-avtora"
---

Мер нашого міста очолює виконавчий орган влади, функції якого охоплюють дві площини: державну і муніципальну, тобто він одночасно є і державним і муніципальним службовцем. Отже, йому мають бути притаманні і такі риси: висока моральність, компетентність, а також підприємницький хист, щоб створювати нові робочі місця, боротися з безробіттям, підвищувати якість послуг, тобто сприяти економічному процвітанню міста. На даний час спостерігається така картина, яка свідчить про те,що І.В.Сапожко недотримується обіцянок не те що громаді, а і депутатам БМР. Завдання хорошого мера-менеджера, зібрати професійну команду і вміло керувати нею для якісних змін у місті (а не робити для галочки).

8 лютого, я як депутат від «Солідарності» Ірина Веремчук та Сергій Батюк однопартієць, звернулися до міського голови з єдиним запитанням, коли відбудеться позачергова сесія на якій буде обраний секретар ради, заступники міського голови та виконком . Була надана відповідь: «На цьому тижні, або на початку наступного, тобто понеділок,вівторок»Сьогодні, на хвилиночку, четвер і наразі немає й мови, про позачергову сесію БМР.

Мені завжди чомусь здавалось, що міський голова повинен бути стратегом, вміти визначати першочегові завдання, не боячись конкуренції, зосереджувати навколо себе сильних професіоналів, (які до речі мають взяти на себе місію господарників).Також немаловажним є любов до мешканців цього міста, (яка на практиці проявляється в порядності, чесності, повазі до людей). Якщо батько любить своїх дітей, то він в них не крастиме, їм важливо не брехати і робити все, щоб дітям було добре, служитиме їм!
