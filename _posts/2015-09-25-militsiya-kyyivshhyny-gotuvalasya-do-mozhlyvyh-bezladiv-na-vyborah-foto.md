---
title: "Міліція Київщини готувалася до можливих безладів на виборах - ФОТО"
date: 2015-09-25
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovarskiy-rayon"
  - "vibori"
  - "militsiya"
  - "militsiya-kiyivskoyi-oblasti"
  - "navchannya"
  - "novini"
  - "puhivka"
---

**Правоохоронці Київщини провели навчання у лісі біля села Пухівка Броварського району. Міліціянти готуються до можливих протиправних дій під час проведення місцевих виборів у жовтні. Про це [повідомляє](https://www.mvs.gov.ua/mvs/control/kyivska/uk/publish/article/175672) прес-служба ГУМВС України в Київській області на офіційному сайті.**

> У селі Пухівка Броварського району міліціонери Київської області провели практичні заняття з ліквідації протиправних дій на виборчих дільницях.
> 
> Мета навчання – підвищення рівня бойової готовності правоохоронців до дій у припиненні групових порушень громадського порядку у період виборів.
> 
> Тактичні навчання проходили під керівництвом заступника начальника міліції столичного регіону – начальника міліції громадської безпеки ГУМВС України в Київській області  Ігоря Драпея. Полковник міліції зазначив, що в навчаннях були задіяні всі підрозділи обласної міліції. Такі відпрацювання проводяться постійно для того, щоб правоохоронці вдосконалювали свої вміння та навички, які їм необхідні для успішного виконання службових обов’язків.
> 
> Міліціонери вкотре на практичному етапі тренувань закріпили свої навики, що застосовуються в екстремальних ситуаціях.
> 
> Масові бійки, постріли, вибухи, застосування сльозогінного газу та водомету - у такий спосіб міліція проводила тактико-оперативні навчання з ліквідації масових заворушень.
