---
title: "АНОНС: завтра відбудеться сесія міськради, у порядку денному – 51 питання"
date: 2016-03-09
author: 
  username: "kachor"
  display_name: "Андрій Качор"
categories: 
  - "announce"
  - "vlada"
tags: 
  - "bmr"
  - "brovary"
  - "novini"
  - "sesiya"
---

**10 березня о 10:00 у приміщенні малої зали міськвиконкому (вул. Гагаріна, 15), розпочнетья засідання восьмої чергової сесії Броварської міської ради. Про це йдеться у розпорядженні міського голови Ігоря Сапожка, опублікованому на офіційному сайті БМР.**

На розгляд депутатів виноситься 51 питання, зокрема про внесення змін до міського бюджету, про фінансування Броварської центральної районної лікарні та заохочення її працівників, про затвердження програми інклюзивної, про встановлення орендних ставок за користування земельними ділянками, про продаж земельних ділянок, про реконструкцію інженерних мереж, про будівництво та реконструкцію вулично-шляхових мереж, тощо. Повний перелік питань, що виноситься на сесію можна [переглянути](http://brovary-rada.gov.ua/rozporyadzhennya-m%D1%96skogo-golovi-v%D1%96d-09022016-%E2%84%9627-od-pro-sklikannya-vosmo%D1%97-chergovo%D1%97-ses%D1%96%D1%97-brovarsko%D1%97) на офіційному сайті Броварської міськради.

Зазначимо, що з огляду на подібну кількість винесених на розгляд питань, пленарне засідання сесії може розтягнутися більше, ніж на один день. Всупереч вимогам нового законодавства, котре тепер передбачає поіменне голосування кожного депутата, міські чиновники не спромоглися вчасно змонтувати систему електронного голосування. Відтак для забезпечення поіменного голосування, броварські депутати голосують на спеціальних паперових бланках, ставлячи підпис при голосуванні за кожну пропозицію, внесення до неї правок, за розгляд питання вцілому та за основу. Таким чином кожне голосування триває близько 10 хвилин.

Нагадаємо, що на цей же день Броварський [суд призначив розгляд](https://mpz.brovary.org/sud-nad-sapozhkom-pryznacheno-na-den-sesiyi-miskrady/) судового позову депутата **Аліни Дяченко** проти міського голови **Ігоря Сапожка.** Депутат [звинувачує міського голову](https://mpz.brovary.org/deputat-alina-dyachenko-podala-do-sudu-na-mera-brovariv-igorya-sapozhka/) в протизаконній діяльності та невиконання ним своїх повноважень.
