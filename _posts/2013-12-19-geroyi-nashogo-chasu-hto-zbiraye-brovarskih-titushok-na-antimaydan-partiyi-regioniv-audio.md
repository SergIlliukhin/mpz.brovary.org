---
title: "«Герої» нашого часу: хто збирає броварських «тітушок» на антимайдан Партії регіонів - АУДІО"
date: 2013-12-19
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "antimaydan"
  - "brovary"
  - "vibir-redaktsiyi"
  - "lisovskiy"
  - "pidkup"
  - "titushki"
coverImage: "wp-content/uploads/2013/12/lis11.jpg"
---

[![lisov1](https://mpz.brovary.org/wp-content/uploads/2013/12/lisov1.jpg)](https://mpz.brovary.org/wp-content/uploads/2013/12/lisov1.jpg)Те, що броварських бюджетників міська влада методично зганяє на антимайдан в підтримку Януковича, не секрет вже давно. На «Маєш право знати» [вже не раз про це писали](https://mpz.brovary.org/sapozhko-ne-omivay-ruki-v-krovi-brovarchan/), а інколи журналістам вдавалось навіть [«на гарячому» упіймати] https://www.youtube.com/watch?v=RkWlS6urIQA  застосування адмінресурсу. Наразі броварських «підставок під прапори» почали збирати обережніше, переховуючи по дворам із самісінького ранку, ще затемна, аби вберегтися від зайвих очей, що значно ускладнило за ними «полювання». Однак дехто наважується використовувати для збору подібної публіки соціальні мережі, а відтак – практично не маючи шансів лишитися непоміченим.

Ще із середини минулого тижня Броварами поповзли чутки про збори «тушок» і «тітушок» на великий регіоналівський мітинг на Європейській або Софійській площі – тоді точне місце майбутньої дислокації найманців ще мало хто знав. Міська влада відчувала, що отримане згори замовлення на певну кількість прапороносців за ПР цього разу їй виконати навряд чи вдасться: дедалі більше місцевих бюджетників почало відмовлятись від участи в подібних «анти майданах» навіть попри погрози звільненням та обіцянки чималої грошової винагороди. Тому на поміч виконкомівським клеркам прийшла молода «регіоналівська» поросль, яка почала шукати бажаючих стати «тушкою» броварчан в мережі «Вконтакте».

Знайомтесь, [**Юрій Лісовський:**](https://vk.com/yriylisovskiy) броварчанин, вік орієнтовно 24 роки,  випускник СЗОШ №8, учасник різноманітних кастингів і любитель фотографуватись. [На сторінці Юрія](https://vk.com/yriylisovskiy) майже немає політики, якщо не брати до уваги [одного запису на тему Євромайдану](https://vk.com/yriylisovskiy?w=wall59489159_3406%2Fall). В ньому молодий броварчанин ретранслює заїжджену тему Банкової, що Євромайдан – це ніщо інше, як політтехнологія, покликана послабити Україну, аби віддати її на поталу ворога. І, звісно, жодного слова про жорстоке побиття мирних студентів, неодноразові спроби «зачистки» майдану силовиками.

\[caption id="attachment\_22866" align="aligncenter" width="614"\][![Юрій Лісовський по-своєму розуміє поняття патріотизму](https://mpz.brovary.org/wp-content/uploads/2013/12/D0GaeqxKkHw.jpg)](https://mpz.brovary.org/wp-content/uploads/2013/12/D0GaeqxKkHw.jpg) Юрій Лісовський по-своєму розуміє поняття патріотизму\[/caption\]

Здавалося б, настільки «політично грамотний» та поінформований молодий громадянин української держави мав би власним прикладом демонструвати, як саме потрібно виражати політичну та громадянську позицію: мирним протестом, демонстрацією, чесною поведінкою, врешті-решт. Проте Юрій вирішив поєднати «приємне з корисним» і розмістив на свої стіні заклик приєднуватись до антимайдану… за винагороду. А фактично – об’яву про скуповування «тушок», «тітушок» та інших найманців на мітинг у підтримку Януковича.

[![lis1](https://mpz.brovary.org/wp-content/uploads/2013/12/lis1.jpg)](https://mpz.brovary.org/wp-content/uploads/2013/12/lis1.jpg)

350 гривень за 10 годин роботи –  так написав у себе на сторінці Юра, щоправда не уточнивши, що саме потрібно роботи і кого підтримувати. Натомість хлопець лишив під записом свій мобільний номер, за яким автор цих рядків і зателефонував. Відразу зазначу, що мав на меті видати себе за зацікавленого пропозицією «тітушка» або ж прихильника ПР, відтак розмову вів російською та максимально примітивним мовленням, аби бути якомога більш схожим на «тушку», яка прагне підробити на підтанцьовці у Януковича.

<iframe src="//www.youtube.com/embed/L093SF4dnOE" height="360" width="640" allowfullscreen frameborder="0"></iframe>

Утім Лісовський щось таки запідозрив, позаяк вже за кілька хвилин після дзвінка видалив оголошення зі стіни про набір людей на мітинг, а також зображення грошей, де також було продубльоване відповідне оголошення з контактним номером телефону. Однак скріншот однієї з цих об’яв автор все ж устиг зробити (див. вище).

Пізніше ми вирішили поспілкуватися з Юрієм «у відкриту», прямо «в лоб» запитавши, чи збирав він проплачених мітингарів на «масштабну акцію в підтримку Президента», яка зрештою зазнала повного фіаско. Проте збирач «тітушок» почав повністю заперечувати свою до цього причетність, навіть не зважаючи на те, що автор цих рядків повідомив Юрію про наявність доказів.

[![lis5](https://mpz.brovary.org/wp-content/uploads/2013/12/lis5.jpg)](https://mpz.brovary.org/wp-content/uploads/2013/12/lis5.jpg)

Сподіваємось, що після нашої публікації броварчанин Юрій Лісовський отримає трохи більше популярності, яка, однак, не зможе стати йому в пригоді під час проходження улюблених кастингів. Натомість, аби наступного разу підвищити ефективність оголошень про черговий набір «тітушок» на провладні мітинги, радимо Юрію та його «колегам» заманювати найманців нижченаведеним відео. Покращення гарантуємо! :)

<iframe src="//www.youtube.com/embed/1ODVi4FICc4" height="360" width="640" allowfullscreen frameborder="0"></iframe>
