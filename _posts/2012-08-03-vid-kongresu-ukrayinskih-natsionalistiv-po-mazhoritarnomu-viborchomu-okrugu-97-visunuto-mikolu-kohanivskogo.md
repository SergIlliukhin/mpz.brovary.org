---
title: "Від Конгресу Українських Націоналістів по виборчому округу №97 висунуто Миколу Коханівського"
date: 2012-08-03
author: 
  username: "pravoznaty"
  display_name: "Маєш право знати"
tags: 
  - "vibori"
  - "vibori-2012"
  - "visuvannya-kandidativ"
  - "kandidat-u-narodni-deputati"
  - "kongres-ukrayinskih-natsionalistiv"
  - "kohanivskiy"
  - "novini"
coverImage: "wp-content/uploads/2012/08/KUN3.jpg"
---

[![](https://mpz.brovary.org/wp-content/uploads/2012/08/KUN2.png "КУН2")](https://mpz.brovary.org/wp-content/uploads/2012/08/KUN2.png)31 липня [на XIV-му позачерговому Зборі](http://cun.org.ua/2012/u-kiyevi-vidbuvsya-zbir-kongresu-ukrayinskih-natsionalistiv/) **Конгресу Українських Націоналістів** було затверджено кандидатів у депутати до Верховної Ради України на мажоритарних округах та список кандидатів по багатомандатному загальнонаціональному виборчому округу для делегування кандидатів у списки інших політичних сил. По мажоритарному виборчому округу № 97, до якого входять Бровари, від політичної партії Конгрес Українських Націоналістів кандидатом обрано **Миколу Коханівського.**

**[![](https://mpz.brovary.org/wp-content/uploads/2012/08/kohanivskiy.jpg "коханівський")](https://mpz.brovary.org/wp-content/uploads/2012/08/kohanivskiy.jpg)[Микола Коханівський](https://mpz.brovary.org/tag/kohanivskiy/)** відомий у Броварах [активною участю](https://mpz.brovary.org/za-huliganstvo-u-brovarskomu-sudi-prihilnikam-vitaliya-zaporozhtsya-zagrozhuye-vid-2-do-5-rokiv-uv-yaznennya/) в акціях на підтримку **[Віталія Запорожця](https://mpz.brovary.org/tag/vitaliy-zaporozhets/)**, мешканця с. Семиполки, якого у червні [засудили до 14 років ув'язнення](https://mpz.brovary.org/vitaliyu-zaporozhtsyu-dali-14-rokiv-bilya-brovarskogo-sudu-sutichki-zi-spetspriznachentsyami-foto-video/) за вбивство майора міліції Симоненка. Коханівський є координатором Комітету визволення політв'язнів. Також він  є заступником голови Дніпровської районної організації Конгресу українських націоналістів та членом Організації українських націоналістів (ОУН). Нині Комітет визволення політв'язнів проводить [кампанію](http://kvp.in.ua/newspost/777) по збору коштів на заставу в розмірі 12 мінімальних зарплат, яка необхідна для участі кандидата-мажоритарника у виборчих перегонах.

Нагадаємо, що 30 липня на з’їзді об’єднаної опозиції від **всеукраїнського об’єднання «Батьківщина»** у якості кандидата у народні депутати по мажоритарному округу № 97 [було висунуто **Олега Кищука**](https://mpz.brovary.org/opozitsiya-visunula-kandidatom-u-narodni-deputati-vid-brovariv-olega-kishhuka/). Від **Партії регіонів**  по мажоритарному округу № 97 [балотуватиметься](https://mpz.brovary.org/partiya-regioniv-ofitsiyno-visunula-sergiya-fedorenka-kandidatom-u-narodni-deputati-po-mazhoritarnomu-okrugu-97/) голова Броварської міської організації Партії регіонів **Сергій Федоренко**. А політична партія «**УДАР**» Віталія Кличка кандидатом у народні депутати від Броварів [офіційно висунула **Павла Різаненка**](https://mpz.brovary.org/udar-ofitsiyno-visunuv-pavla-rizanenka-kandidatom-u-narodni-deputati-vid-brovariv/) .

> Починаючи з 30 липня, «Маєш право знати» проводить [громадський моніторинг за всіма етапами виборчої кампанії у виборчому окрузі №97](https://mpz.brovary.org/tag/vibori-2012/), до якого входять міста Бровари та Березань, смт Баришівка, Броварський та Баришівський райони. У фокусі нашої уваги – висування кандидатів у народні депутати, процес реєстрації кандидатів, передвиборча агітація, день голосування, підрахунок голосів та оприлюднення результатів виборів.
