---
title: "ОПОРА: Інформацію про системний підкуп виборців у Броварах перевіряє МВС - ВІДЕО"
date: 2014-10-25
author: 
  username: "pravoZnaty"
  display_name: "Маєш право знати"
tags: 
  - "barishivka"
  - "barishivskiy-rayon"
  - "berezan"
  - "brovary"
  - "vibir-redaktsiyi"
  - "vibori"
  - "vibori-2014"
  - "zhukovich"
  - "kandidat-u-narodni-deputati"
  - "kishhuk"
  - "liliya-gordaya"
  - "liliya-novruzova"
  - "mazhoritarniki-okrugu-97"
  - "melnik"
  - "novini"
  - "okrug-97"
  - "pidkup-vibortsiv"
  - "parlamentski-vibori-2014"
  - "prometey"
  - "rizanenko"
  - "reyestratsiya-kandidativ"
  - "semenyaka"
  - "tsvk"
  - "tsentralna-viborcha-komisiya"
---

**[![10726436_867686863276320_848792921_n](https://mpz.brovary.org/wp-content/uploads/2014/10/10726436_867686863276320_848792921_n.jpg)](https://mpz.brovary.org/wp-content/uploads/2014/10/10726436_867686863276320_848792921_n.jpg)Броварський штаб однієї з політичних сил, що бере участь у виборах, може бути причетний до організації схеми з масового підкупу виборців. Про це [заявляють](http://oporaua.org/news/6954-kyjivshchyna-u-brovarah-shcho-je-centrom-97-okrugu-milicija-perevirjaje-shtab-odnoji-z-partij-shchodo-organizaciji-pidkupu) у Громадянській мережі ОПОРА, яка спостерігає за дотриманням законодавства в процесі виборів в Україні.**

«В ОПОРУ поступила інформація про організацію підкупу виборців у Броварах Київської області (97 ВО) за адресою вул. Незалежності, 2. У міліції підтвердили факт перевірки установи, що там знаходиться – це виявився штаб одної з політичних сил» - йдеться на сайті організації_._ 

Журналісти «Маєш право знати», що також прибули на місце події, поспілкувались з групою жінок літнього віку, котрі спішно полишали приміщення вказаного виборчого штабу. На запитання кореспондентів жінки відповіли, що працівники штабу відразу після появи міліції змусили їх негайно покинути приміщення. Жінкам пояснили, що їхня «співпраця» зі штабом може бути розцінена як підкуп виборців. Під час розмови жінки підтвердили, що отримували в штабі кошти, але за що саме – відповідати відмовились.

<iframe src="//www.youtube.com/embed/HCcPJXtc9L8" width="640" height="360" frameborder="0" allowfullscreen="allowfullscreen"></iframe>

Керівник підрозділу зв’язків з громадськістю ГУМВС у Київській області **Микола Жукович** у коментарі Громадянській мережі ОПОРА повідомив, що у відповідь на звернення до вказаного місця виїхала слдідчо-оперативна група. Виявилося, що за адресою вул. Незалежності, 2 знаходиться один із виборчих штабів політичної сили, яка приймає участь у виборчих перегонах. Міліціонери опитали працівників штабу, що були присутні під час візиту, а також – громадян, які живуть у тому ж будинку по сусідству.

\[caption id="attachment\_30720" align="aligncenter" width="600"\][![10726436_867686863276320_848792921_n](https://mpz.brovary.org/wp-content/uploads/2014/10/10726436_867686863276320_848792921_n.jpg)](https://mpz.brovary.org/wp-content/uploads/2014/10/10726436_867686863276320_848792921_n.jpg) Всередині штабу в цей час перебував Андрій Мельник - довірена особа кандидата від "Батьківщини" Олега Кищука.\[/caption\]

«Заяву зареєстровано в єдиний облік,  - сказав Микола Жукович. - Йде збір інформації для того, щоб отримати підтвердження правопорушення і дати йому кваліфікацію:  чи це був підкуп, чи це було щось інше.»

\[caption id="attachment\_30719" align="aligncenter" width="600"\][![10744589_867686866609653_1341578130_n](https://mpz.brovary.org/wp-content/uploads/2014/10/10744589_867686866609653_1341578130_n.jpg)](https://mpz.brovary.org/wp-content/uploads/2014/10/10744589_867686866609653_1341578130_n.jpg) З приміщення штабу виходять його працівники. Серед них - Лілія Гордая-Новрузова (в чорному пальто) - працівниця штабу Партії регіонів в 2012 році\[/caption\]

Пізніше з’явилась неофіційна інформація, що броварськими правоохоронцями затримано жінку, яка отримала крупну грошову суму у зазначеному виборчому штабі. Жінка вже нібито дала свідчення і назвала прізвища організаторів схеми.

Як повідомляє джерело, йдеться про багаторівневу «піраміду», метою якої є «організація» на користь однієї з політичних сили та одного з мажоритарних кандидатів близько 300 голосів на кожній дільниці у Броварах. Сам бюджет «проекту» з можливого підкупу виборців на користь джерело оцінює в суму близько півтора мільйони гривень.Наразі правоохоронні органи продовжують перевірку інформації. «Маєш право знати» повідомлятиме про подальший розвиток ситуації.

Нагадаємо, нещодавно Верховна Рада України внесла зміни в Кримінальний кодекс та збільшила міру покарання за порушення виборчого законодавства, зокрема за підкуп виборців. Зокрема, встановлюється кримінальна відповідальність не лише для осіб, які здійснюють підкуп виборців, але й тих, хто на це погоджується _(ч. 1 ст. 160 КК)_
