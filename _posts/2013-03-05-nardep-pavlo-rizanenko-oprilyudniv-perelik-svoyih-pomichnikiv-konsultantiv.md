---
title: "Нардеп Павло Різаненко оприлюднив перелік своїх помічників-консультантів"
date: 2013-03-05
tags: 
  - "batyuk"
  - "verhovna-rada-ukrayini"
  - "vibir-redaktsiyi"
  - "vru"
  - "zagurskiy"
  - "zaharevich"
  - "novini"
  - "pomichniki"
  - "pomichniki-konsultanti"
  - "rizanenko"
  - "skochko"
  - "cherednik"
  - "chesno"
---

**[![помічники](https://mpz.brovary.org/wp-content/uploads/2013/03/pomichniki.jpg)](https://mpz.brovary.org/wp-content/uploads/2013/03/pomichniki.jpg)Як [повідомив](http://www.chesno.org/events/736/) всеукраїнський рух "ЧЕСНО", 20 народних депутатів України у відповідь на звернення учасників руху надали списки помічників-консультантів, які працюють на державній службі або залучені на громадських засадах.**

З відповідним зверненням рух "ЧЕСНО" [звернувся](http://www.chesno.org/events/724/) до кожного з 450 народних депутатів парламенту. Дані про помічників консультантів уже надали: 12 народних депутатів від ВО «Батьківщина», 2 – від Партії регіонів, 2 – від УДАРу Віталія Кличка, та 3 позафракційних депутатів. Поіменні списки помічників цих депутатів доступні на [сайті руху "ЧЕСНО](http://www.chesno.org/events/736/)".

> Серед 20 народних депутатів, які схвально відреагували на звернення активістів руху "ЧЕСНО", був і обранець броварчан - **Павло Різаненко**. За даними, оприлюдненими на сайті руху, станом на зараз переможець виборів у 97 окрузі має **13 помічників-консультантів**:

\[table\]

 
| **ПІБ помічника** | **Спосіб влаштування** |
| --- | --- |
| Маляр Жанна Семенівна | за строковим трудовим договором на постійній основі |
| Батюк Сергій Іванович | На громадських засадах |
| Гнатюк Денис Валерійович | На громадських засадах |
| Гордієнко Віталій Миколайович | На громадських засадах |
| Желінський Андрій Станіславович | На громадських засадах |
| Загурський Роман Вадимович | На громадських засадах |
| Захаревич Євген Вікторович | На громадських засадах |
| Кравченко Галина Степанівна | На громадських засадах |
| Ладан Катерина Петрівна | На громадських засадах |
| Нечаєнко Ірина Вікторівна | На громадських засадах |
| Рог Оксана Юріївна | На громадських засадах |
| Скочко Олексій Олександрович | На громадських засадах |
| Чередник Юрій Павлович | На громадських засадах |

\[/table\]

Водночас у відповідь на звернення ЧЕСНО деякі депутати відмовилися надати прізвища своїх помічників, або надали інформацію не у повному обсязі, хоча оприлюднення цих даних не суперечить Закону України «Про захист персональних даних». Зокрема відмовилися назвати своїх помічників 3 депутатів з «Партії Регіонів»: О. Риженков (відкрив прізвище 1 помічника з 18), О. Дудка та Ю. Боярський, а також двоє «свободівців» О. Панькевич та Ю. Сиротюк.

«_Громадяни України мають право знати імена людей, які утримуються коштами платників податків та допомагають парламентарям виконувати свої обов’язки. Тим більше, що «корочка» помічника народного депутата дає людині низку переваг, наприклад, безперешкодний доступ в органи державної влади або статус держслужбовця з немаленькими пенсіями. Перші депутати, які назвали цих людей на вимогу громадян, зробили крок назустріч своїм виборцям та продемонстрували гарний приклад прозорості своїм колегам. Сподіваємося, таких нардепів буде більшість_», - коментує учасник руху ЧЕСНО **Віктор Таран**.
