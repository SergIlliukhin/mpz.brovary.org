---
title: "У справі броварського «тітушка» Стягова допитали ключового свідка - нардепа Різаненка"
date: 2013-10-21
author: 
  username: "shako"
  display_name: "Тарас Шако"
tags: 
  - "blinova"
  - "brovary"
  - "brovarskiy-titushko"
  - "vibir-redaktsiyi"
  - "guseynova"
  - "dopit-svidkiv"
  - "kichinska"
  - "kachor"
  - "novini"
  - "rizanenko"
  - "styagov"
  - "sud"
---

\[caption id="attachment\_19431" align="alignleft" width="300"\][![Суд Стягов 06](https://mpz.brovary.org/wp-content/uploads/2013/07/Sud-Styagov-061.jpg)](https://mpz.brovary.org/wp-content/uploads/2013/07/Sud-Styagov-061.jpg) Сергій Стягов\[/caption\]

**Минулої п'ятниці, 18 жовтня, броварська суддя Олена Кічинська продовжила розгляд [справ Сергія Стягова](https://mpz.brovary.org/napadnika-na-andriya-kachora-spiymali-u-parku-zavdyaki-pilnosti-brovarchan-video/), якого обвинувачують у нанесенні тілесних ушкоджень журналісту Андрію Качору у парку "Перемога". Цього разу в суді нарешті дав свідчення нардеп Павло Різаненко, який уже кілька разів приїжджав на судові засідання, проте щоразу з різних причин [розгляд справи переносився](https://mpz.brovary.org/brovarskiy-sud-ne-dopitav-narodnogo-deputata-a-titushku-styagovu-nadali-vplivovogo-advokata/). Також** **було допитано другого свідка інциденту, що трапився 25 травня під час громадянського суботника на захист парку «Перемога»**.

Після традиційної присяги говорити суду тільки правду, першим свідчив народний депутат України **Павло Різаненко.** Він був очевидцем нанесення удару Стяговим, після якого журналіст втратив свідомість та отримав струс мозку. Нардеп розповів, як намагався затримати Сергія Стягова та згадав про групу провокаторів спортивної зовнішності, зокрема відомого на виборчій кампанії 2012  [Олександра Голенка](https://mpz.brovary.org/stvoryuyemo-reyestr-brovarskih-sportsmeniv-boyovikiv/). Саме він, за словами депутата, намагався забрати броварського "тітушка" після побиття журналіста. Крім того, Різаненко зазначив, що якби Стягов вчасно не покинув місце події, то міг би отримати від розлюченого натовпу "багато тілесних ушкоджень різної тяжкості". Стягов, за описом народного депутата, виглядав "розгублено".

\[caption id="attachment\_21196" align="aligncenter" width="461"\][![Звітування Різаненка 02](https://mpz.brovary.org/wp-content/uploads/2013/09/Zvituvannya-Rizanenka-02.jpg)](https://mpz.brovary.org/wp-content/uploads/2013/09/Zvituvannya-Rizanenka-02.jpg) Павло Різаненко. Фото з архіву МПЗ\[/caption\]

Інший свідок, Микола Миколаєнко, повідомив суду, що був першим, хто підбіг до непритомного Качора та відвів його подалі від сутичок активістів з міліцією.

Сергій Стягов прибув на засідання разом з [адвокатом **Жанною Гусейновою**](https://mpz.brovary.org/brovarskiy-sud-ne-dopitav-narodnogo-deputata-a-titushku-styagovu-nadali-vplivovogo-advokata/). Адвокат на початку судового засідання обурено заявила, що на сайті ["Маєш право знати" з'явилась її фотографія з підзахисним](https://mpz.brovary.org/wp-content/uploads/2013/09/DSC_1091.jpg). За її словами, зробити її міг тільки Качор, тому він порушив закон "Про захист персональних даних" та знехтував судовою забороною знімати та фотографувати засідання. Журналіст підтвердив своє авторство, але парирував адвокату тим, що фотографував він до початку засідання.

[![Стягов суд](https://mpz.brovary.org/wp-content/uploads/2013/09/Styagov-sud.jpg)](https://mpz.brovary.org/wp-content/uploads/2013/09/Styagov-sud.jpg)

Також Жанна Гусейнова попросила долучити до матеріалів справи протокол про адміністративне правопорушення Андрія Качора. Нагадуємо, журналіста [оштрафували минулого року за нібито зламану ручку](https://mpz.brovary.org/za-sprobu-vzyati-komentar-u-deputata-miskradi-zhurnalista-ostatochno-viznali-huliganom-ta-prisudili-shtraf/) в громадській приймальні масажиста Азарова Сергія Федоренка. На думку Гусейнової, адмінкпротокол мав би доповнити характеристику журналіста. Однак суддя Олена Кічинська відхилила клопотання захисту Сергія Стягова, не побачивши в ньому необхідності.

Після допиту свідків Жанна Гусейнова знову запропонувала журналісту та броварському «тітушку» «помиритись» та домовитись про відшкодування збитків. Її підтримала й прокурор **Блінова.** Однак Андрій Качор [вкотре заявив](https://mpz.brovary.org/brovarskogo-titushka-styagova-suditimut-za-napad-na-zhurnalista-12-lipnya/), що готовий відмовитись від позову лише за умови, якщо Стягов повідомить імена замовників провокації.

\[caption id="attachment\_19429" align="aligncenter" width="442"\][![Суд Стягов 08](https://mpz.brovary.org/wp-content/uploads/2013/07/Sud-Styagov-08.jpg)](https://mpz.brovary.org/wp-content/uploads/2013/07/Sud-Styagov-08.jpg) Прокурор Блінова. Фото з архіву МПЗ\[/caption\]

_«Тобі треба ті замовники, вам же жить в цьому місті!»_, – емоційно продовжувала адвокат обвинуваченого. – _«Він же хоче вибачитись!». «Я хочу!»_, – підтвердив двічі судимий Стягов.

Після невдалих спроб примирення з боку підсудного суддя Кічинська закрила засідання. Суддя покинула залу суду, а броварський «тітушко» увімкнув «важку артилерію»: запропонував Качору у якості компенсації «дівчат та сауну», чим тільки викликав сміх в журналіста.

> Наступним етапом в розгляді справи має стати дослідження речових доказів. Зокрема суд планує переглянути відеозапис, на якому зафіксовано, як Стягов наніс удар журналісту.  Цього ж дня планують провести судові дебати. Судове засідання призначчено на **29 жовтня на 14:00**.
