---
title: "Броварського «тітушка» Сергія Стягова продовжать судити 6 вересня"
date: 2013-09-04
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "vibir-redaktsiyi"
  - "napad-na-zhurnalistiv"
  - "novini"
  - "park"
  - "park-peremoga"
  - "styagov"
  - "krivaviy-subotnik"
coverImage: "wp-content/uploads/2013/07/IMG_1608_resize.jpg"
---

\[caption id="attachment\_20561" align="alignleft" width="172"\][![bydlo_nazi-172x300](https://mpz.brovary.org/wp-content/uploads/2013/09/bydlo_nazi.jpg "Сергій Стягов")](https://mpz.brovary.org/wp-content/uploads/2013/09/bydlo_nazi-172x300.jpg) Сергій Стягов\[/caption\]

**Суд над Сергієм Стяговим, котрий вдарив журналіста «Маєш право знати» Андрія Качора [під час травневих сутичок у парку "Перемога"](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), продовжиться цієї п’ятниці, 6 вересня, о 10:00. Саме на цю дату було перенесено судове засідання у через [неявку обвинуваченого](https://mpz.brovary.org/brovarskiy-titushko-podavsya-v-biga/) до броварського міськрайонного суду 22 серпня. У зв’язку зі зникненням Стягова, адвокат Андрія Качора Валерій Лобок подав судді Кичінський клопотання, в якому просив застосувати до обвинуваченого примусовий привід. Суддя клопотання задовольнила.** 

Нагадаємо, що слідчі обвинучують Стягова у нанесенні легких тілесних ушкоджень [«на ґрунті раптово виниклих неприязних стосунків»](https://mpz.brovary.org/slidchiy-boyovik-styagov-vdariv-zhurnalista-cherez-osobistu-nepriyazn/). Захист журналіста вимагає перекваліфікувати обвинувачення зі ст.125 ККУ (нанесення легких тілесних ушкоджень) на ст. 296 – «Хуліганство». Остання стаття передбачає реальний термін ув'язнення для броварського «тітушка». Раніше журналіст Качор оголосив про свою готовність зняти зі Стягова усі обвинувачення в обмін на те, що нападник назве імена замовників нападу. Утім, р[аніше засуджений за розбій та крадіжку](https://mpz.brovary.org/brovarskiy-titushko-viyavivsya-dvichi-sudimim-retsidivistom/) Стягов відмовляється приймати запропоновані умови, хоча провину у скоєному визнає.

<iframe src="//www.youtube.com/embed/vViSfB1i38k" height="315" width="420" allowfullscreen frameborder="0"></iframe>

**Сергій Стягов** [завдав удару журналісту](https://mpz.brovary.org/napadnika-na-andriya-kachora-spiymali-u-parku-zavdyaki-pilnosti-brovarchan-video/) **Андрію Качору** 25 травня в парку «Перемога» під час [резонансних подій](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) по захисту міського парку від незаконної забудови ПП «Феско», котре належить голові Партії регіонів у Броварах **Сергію Федоренку**, більш відомому як «масажист Азарова». Справа набула широкого розголосу, була взята на контроль міністром внутрішніх справ Віталієм Захарченком, Уповноваженою з прав людини Лутковською та Тимчасовою слідчою комісією у Верховній Раді України.
