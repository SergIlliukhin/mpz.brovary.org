---
title: "Прийди на вибори! Соціальне відео від «Маєш право знати»"
date: 2014-10-23
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "brovary"
  - "brovarska-molod"
  - "videoreportazh"
  - "vibir-redaktsiyi"
  - "vibori"
  - "vibori-2014"
  - "molod"
  - "novini"
  - "sotsialniy-rolik"
coverImage: "wp-content/uploads/2014/10/avatarka.jpg"
---

**У рамках [спецпроекту «Парламентські вибори-2014»](https://mpz.brovary.org/mi-zapuskayemo-spetsproekt-parlamentski-vibori-2014-u-brovarah/) команда «Маєш право знати» прагне не лише спостерігати, висвітлювати та контролювати хід виборчого процесу, але й спонукати наших читачів до дій.**

Ми переконані, що лише активна позиція кожного громадянина, кожного виборця здатна зробити ці вибори чесними і демократичними. Лише наша з вами активність допоможе всій країні обрати справді достойних представників у владу, професійних та чесних депутатів Верховної Ради України.

Ми закликаємо всіх наших читачів прийти на вибори 26 жовтня та віддати свій голос за того кандидата, який, на вашу думку, найбільше заслуговує представляти інтереси народу в парламенті. Ми закликаємо всіх громадян зважено і критично ставитись до будь-якої інформації, вивчати, порівнювати та аналізувати перед тим, як робити остаточний висновок. Ми переконані, що відповідальні громадяни мають відповідально підходити до свого вибору. Адже як демонструє новітня українська історія, правильний та зважений вибір – це не лише питання якості нової влади. Це може стати питанням життя та смерті найкращих громадян України.

Ми створили невеликий відеоролик, в якому до наших читачів звертаються відомі молоді броварчани із закликом не залишатися вдома 26 жовтня, а прийти на виборчу дільницю та виконати свій громадянський обов’язок. Сподіваємось, що наші читачі – відповідальні громадяни та патріоти своєї країни і обов’язково прийдуть на вибори. Але раптом серед ваших друзів чи знайомих є такі, хто не планує голосувати цієї неділі – покажіть їм це відео: можливо, для когось воно стане вирішальним у прийнятті рішення!
