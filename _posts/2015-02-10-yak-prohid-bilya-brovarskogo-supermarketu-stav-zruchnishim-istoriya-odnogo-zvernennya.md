---
title: "Як прохід біля броварського супермаркету став зручнішим: історія одного звернення"
date: 2015-02-10
author: 
  username: "onikienko"
  display_name: "Вікторія Оникієнко"
tags: 
  - "andriy-kachor"
  - "brovary"
  - "vibir-redaktsiyi"
  - "gromadskist"
  - "novini"
  - "forum"
coverImage: "wp-content/uploads/2015/02/forum1.jpg"
---

**[![форум](https://mpz.brovary.org/wp-content/uploads/2015/02/forum.jpg)](https://mpz.brovary.org/wp-content/uploads/2015/02/forum.jpg)Багато хто з броварчан нарікає, що наше місто не дуже комфортне для життя: благоустрій робиться абияк, потреби окремих груп громадян не задовольняються належним чином. Зокрема з труднощами зіштовхуються люди з обмеженими можливостями та матусі з візочками. Чимало проблем роками залишаються невирішеними, а обурення лише наростає. Та при цьому забуваємо просту річ – ми теж в змозі щось змінити. Ця історія - показовий приклад, як дії кількох людей зробили зручність для сотень броварчан.**

Чи повірили б ви у те, що нещодавно встановлені пандуси на сходах біля ТЦ «Форум», що на Короленка, з’явилися там після звичайного посту в соціальній мережі? Мешканець Броварів -  Олександр Бесонов -  [повідомив про проблему](https://www.facebook.com/groups/brovary/permalink/976864222343544/) в групі "[Бровари](https://www.facebook.com/groups/brovary)" у Фейсбуці.

\[quote\]На днях столкнулся с проблемой, на Короленко есть зебра прямо к Форуму, а по бокам на тротуаре лайтбоксы. Все сделано для того, чтобы мамы тянули коляски по ступенькам, а инвалиды должны объезжать парковку по проезжей части. Вопрос где логика и что с этим делать ?\[/quote\]

На тротуарах вздовж «Форуму» стоять лайтбокси, які перекривають пішохідну зону і заважають мешканцям не лише пересуватися, а й створюють складну перешкоду. По обидві сторони входу до торгівельного центру розміщені пандуси, але щоб до них потрапити, наприклад, від пішохідного переходу, матерям з візочками або людям з обмеженими можливостями, треба пройти «9 кіл пекла», адже лайтбокси повністю загороджують прохід, тому доводиться виїжджати на проїжджу частину. Ситуація доволі неприємна: розміщення рекламних конструкцій у такий спосіб не лише створює дискомфорт, а й наражає людей на небезпеку.

[![форум1](https://mpz.brovary.org/wp-content/uploads/2015/02/forum1.jpg)](https://mpz.brovary.org/wp-content/uploads/2015/02/forum1.jpg)

[![форум2](https://mpz.brovary.org/wp-content/uploads/2015/02/forum2.jpg)](https://mpz.brovary.org/wp-content/uploads/2015/02/forum2.jpg)

[![форум3](https://mpz.brovary.org/wp-content/uploads/2015/02/forum3.jpg)](https://mpz.brovary.org/wp-content/uploads/2015/02/forum3.jpg)

На слова Олександра відгукнулось чимало користувачів: виявилось, броварчан вже довгий час тривожить питання тротуарів та проходів, зокрема і біля "Форуму". Серед тих, кого ця тема теж торкнулася, опинився наш журналіст Андрій Качор, який теж неодноразово помічав незручно встановлені лайтбокси. Довго не гаючи часу, Андрій вирішив написати письмове звернення до адміністрації торгового центру, у якому детально виклав суть проблеми та закликав вжити необхідних заходів для усунення непорозуміння й таким чином долучитися до забезпечення комфортних умов для жителів Броварів.

\[quote\]Спілкувався сьогодні з адміністрацією ТЦ "Форум". До проблеми поставились з розумінням і пояснили, що конкретні місця для встановлення сітілайтів їм вказують міські служби, зокрема управління архітектури прямо на місці, "в натурі". Тобто виходить так, що наші "госпідарники" дозволили саме на доріжці до пандусу встановити ці сітілайти, якщо вірити адміністрації ТЦ. Так чи інакше, представники адміністрації пообіцяли у найближчі день-два вирішити це питання з управлінням архітектури і щось з цим зробити. Тобто в п'ятницю-понеділок очікую відповідь на звернення.\[/quote\]

[![Звернення до Форуму](https://mpz.brovary.org/wp-content/uploads/2015/02/Zvernennya-do-Forumu.jpg)](https://mpz.brovary.org/wp-content/uploads/2015/02/Zvernennya-do-Forumu.jpg)

І тут розпочалось найцікавіше. Представники адміністрації ТЦ «Форум» оперативно відгукнулися на звернення і вже за кілька годин взялись виправляти ситуацію. Сітілайти не прибрали, кажуть, вони розміщені саме у цих місцях за вказівкою броварського управління архітектури та містобудування, але того ж дня до вечора встановили біля пішохідного переходу додаткові пандуси, які щонайменше вирішили проблему дитячих візочків.

[![Пост Качора про пандуси](https://mpz.brovary.org/wp-content/uploads/2015/02/Post-Kachora-pro-pandusi.jpg)](https://mpz.brovary.org/wp-content/uploads/2015/02/Post-Kachora-pro-pandusi.jpg)

Отже, усього за півдня вдалось владнати проблему, що не один рік була як кістка в горлі багатьом броварчанам. Приємно, що таку незручність у місті вдалося ліквідувати завдяки ініціативі та активності небайдужих громадян та завдяки готовності підприємців реагувати швидко й оперативно. Цей приклад яскраво доводить, що інколи замість звичайних нарікань та бідкання, варто зробити кілька простих кроків - і давно наболіле питання може бути вирішене.
