---
title: "План зонування міста винесено на громадське обговорення"
date: 2017-07-18
categories: 
  - "hromada"
  - "novyny"
tags: 
  - "brovary"
  - "gromadske-obgovorennya"
  - "novini"
  - "plan-zonuvannya"
---

**На громадське обговорення винесено План зонування території міста Бровари, пропозиції приймають до 14 серпня. Про це [повідомляється](http://brovary-rada.gov.ua/news/15390.html) на офіційному сайті Броварської міської ради. Також оприлюднені зміни до Детального плану території другої черги розширення кварталу "Олімпійський".**

Замовником містобудівної документації є управління містобудування та архітектури міської ради, а розробником - державний інститут "Діпромісто". План зонування розробляється відповідно рішення БМР від 12.04.2012 р. № 585-20-06 "Про розроблення плану зонування території міста Бровари", на підставі Генплану (1999 року), іншої діючої містобудівної документації та земельного кадастру.

**Пропозиції та зауваження примаються до 14 серпня в управлінні містобудування та архітектури Броварської міської ради**. Пропозиції приймаються у письмовому вигляді із зазначенням прізвища, ім'я та по батькові, місця проживання, особистим підписом заявника. Чиновники повідомляють, що подання повинні містити обґрунтування з урахуванням вимог законодавства, будівельних норм, державних стандартів та правил. Відповідальна особа: в.о. начальника управління – заступник начальника управління - начальник Служби містобудівного кадастру управління містобудування та архітектури Броварської міської ради **Батинчук Світлана Миколаївна**.

Пропозиції до проектів містобудівної документації на місцевому рівні  мають право подавати :

- повнолітні дієздатні фізичні особи, які проживають на території, щодо якої розроблено відповідний проект  містобудівної  документації на місцевому рівні;
- юридичні особи, об’єкти нерухомого майна яких розташовані на території, щодо якої розроблено відповідний проект  містобудівної  документації на місцевому рівні;
- власники та користувачі земельних ділянок, розташованих на території, щодо якої розроблено відповідний проект  містобудівної  документації, та на суміжній з нею;
- представники органів самоорганізації населення, діяльність яких розповсюджується на відповідну територію;
- народні депутати України, депутати відповідних місцевих рад.

З проектом містобудівної документації "План зонування території міста Бровари" можна ознайомитися протягом місяця на сайті міськради, а також в управлінні містобудування та архітектури за адресою: вул. Гагаріна, буд. 15 к. 412 (тел. 5-30-49). Матеріали також розмістять в приміщенні виконавчого комітету Броварської міської ради за адресою: вул. Гагаріна, 15, 4-й поверх.

[![](https://mpz.brovary.org/wp-content/uploads/2017/07/plan-zonuvannya.jpg)](https://mpz.brovary.org/wp-content/uploads/2017/07/plan-zonuvannya.jpg)

Також на громадське обговорення [винесено](http://brovary-rada.gov.ua/news/15391.html) містобудівний документ "Внесення змін до "Детального плану території другої черги розширення кварталу "Олімпійський". Строки подання пропозицій, відповідальні особи, замовник та виконавець документації - ті ж самі.

[![](https://mpz.brovary.org/wp-content/uploads/2017/07/Olimpijskyjzhshhlo.jpg)](https://mpz.brovary.org/wp-content/uploads/2017/07/Olimpijskyjzhshhlo.jpg)
