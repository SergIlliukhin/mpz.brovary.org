---
title: "Другої половини березня у Броварах знову вимикатимуть світло"
date: 2016-03-18
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "vidimknennya"
  - "masyv"
  - "novini"
  - "svitlo"
  - "stare-misto"
coverImage: "wp-content/uploads/2016/03/Osvitlennya-strum-lampochka-svitlo-tok.jpg"
---

**22-го та 28-го березня відбудуться планові відімкнення електроенергії на деяких вулицях приватного сектора Масиву та Старого міста. Про це на своїй сторінці у Фейсбуку [повідомляє](https://www.facebook.com/i.sapozhko.official/photos/a.1280198871997016.1073741827.1277675122249391/1300995136584056/?type=3&theater) міський голова Ігор Сапожко.**

Як ідеться в повідомленні мера, найближчого вівторка, **22 березня**, без світла сидітимуть мешканці **вулиці Лідіце**. А майже через тиждень, **28 березня**, електрику відімкнуть по **вулиці Аверкія Гончаренка**. Струм вимикатимуть протягом робочих годин дня **– з 08:00 до 16:00.**

Міський голова зазначає, що світло вимикатимуть тимчасово – у зв’язку з плановими ремонтними роботами системи електропостачання.

Нагадаємо, що в лютому та березні через реконструкцію електромереж і планові ремонтні роботи декілька разів [анонсували](https://mpz.brovary.org/z-nastupnogo-tyzhnya-v-staromu-misti-vymykatymut-svitlo/) [відключення](https://mpz.brovary.org/sogodni-bez-svitla-lyshytsya-shkola-sadochok-ta-kilka-budynkiv-u-tsentri-brovariv/) низки споживачів у Броварах. Найбільше з них – відімкнення [восьми вулиць](https://mpz.brovary.org/zavtra-na-vosmy-vulytsyah-vymknut-elektryku-azh-do-vesny-svitlo-obitsyayut-lyshe-vvecheri-vnochi/) приватного сектора на Торгмаші. А на 16 березня [оголошували](https://mpz.brovary.org/posered-bereznya-znovu-vymykatymut-svitlo-u-brovarah/) про відімкнення від електроенергії декількох установ у Старому місті.
