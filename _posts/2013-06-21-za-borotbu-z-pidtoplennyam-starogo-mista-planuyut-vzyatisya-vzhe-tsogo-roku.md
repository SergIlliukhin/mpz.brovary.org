---
title: "За боротьбу з підтопленням Старого міста планують взятися вже цього року"
date: 2013-06-21
author: 
  username: "sergilliukhin"
  display_name: "Сергій Іллюхін"
tags: 
  - "vibir-redaktsiyi"
  - "novini"
  - "pidtoplennya"
  - "stare-misto"
coverImage: "wp-content/uploads/2013/06/0196.jpg"
---

[![Підтоплення](https://mpz.brovary.org/wp-content/uploads/2013/06/0196.jpg)](https://mpz.brovary.org/wp-content/uploads/2013/06/0196.jpg)**Цього року броварська влада планує виділити 130 тис.грн. на заходи щодо усунення підтоплення дощовими та талими водами окремих районів міста.**

Згідно [проекту рішення](https://docs.brovary.org/p7720/04.07.2013), яке виноситься на розгляд сесії Броварської міської ради 4 липня 2013 року, депутати планують внести зміни до Програми охорони навколишнього природного середовища на 2008-2013 роки. На завдання "Розчищення гідротехнічних споруд" у 2013 році з цільових фондів передбачається виділити **130990 грн**. Очікуваний результат: _Усунення підтоплення дощовими та талими водами_.

Нагадаємо, на початку квітня у приватному секторі броварів [було частково або повністю підтоплено](https://mpz.brovary.org/vchora-pidtopleni-budinki-u-brovarah-ryatuvali-pratsivniki-mchs-video/) 8 будинків та 40 прибудинкових територій, знадобилася допомога спеціалістів МНС.

<iframe src="https://video.bigmir.net/player/398456/" height="395" width="625" frameborder="0"></iframe>

Незабаром після цього, 13 квітня 2013 року, у актовій залі школи № 1 відбулись [збори громади](https://mpz.brovary.org/13-kvitnya-brovarchani-na-zborah-gromadi-shukatimut-virishennya-problemi-pidtoplennya-starogo-mista/), на яких мешканці обговорювали проблему підтоплення старої частини нашого міста та шукали способи її вирішення.
