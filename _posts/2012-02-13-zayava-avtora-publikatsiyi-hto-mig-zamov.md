---
title: "Заява автора публікації “Хто міг замовити напад на Різаненка?”"
date: 2012-02-13
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "napad"
  - "rizanenko"
  - "troshhenko"
coverImage: "wp-content/uploads/2012/02/x_36f272171.jpg"
---

\[caption id="attachment\_1190" align="alignleft" width="208" caption="Андрій Качор"\][![](https://mpz.brovary.org/wp-content/uploads/2012/02/x_36f27217.jpg "x_36f27217")](https://mpz.brovary.org/wp-content/uploads/2012/02/x_36f27217.jpg)\[/caption\]

**В зв’язку з публікацією мого розслідування з приводу вірогідних замовників нападу на броварського депутата Павла Різаненка, вважаю за необхідне сказати кілька слів.**

Я свідомо вирішив опублікувати статтю [«Хто міг замовити напад на Різаненка?»](https://mpz.brovary.org/novini/%D1%85%D1%82%D0%BE-%D0%BC%D1%96%D0%B3-%D0%B7%D0%B0%D0%BC%D0%BE%D0%B2%D0%B8%D1%82%D0%B8-%D0%BD%D0%B0%D0%BF%D0%B0%D0%B4-%D0%BD%D0%B0-%D1%80%D1%96%D0%B7%D0%B0%D0%BD%D0%B5%D0%BD%D0%BA%D0%B0/) під власним ім’ям, незважаючи на вірогідні загрози в мій бік через дану публікацію. Зрозуміло, що значно безпечніше було б випустити розслідування в світ під псевдонімом, за прикладом наклепницьких журналістських матеріалів, котрі [останнім часом з’являються в броварських муніципальних ЗМІ](http://brovary.kiev.ua/bili-chi-ne-bili). Проте саме з цієї причини я цього і не зробив. <!--more-->

Автор публікації готовий відповісти за кожне слово, написане в статті – як перед людьми, так і перед правосуддям, якщо виникне така необхідність. Я не маю наміру ховатись за псевдонімами, як це роблять, зокрема, місцеві журналісти, котрі обслуговують броварську владу, порушуючи в своїх публікаціях всі можливі етичні принципи журналістики та моральні принципи загалом. Крім того, публікація під власним ім’ям розслідувань щодо зловживань та корупційних дій представників міської влади – це демонстрація того, що я і мої соратники не боїмось відкрито «дивитись ворогу в обличчя», якими б методами цей ворог не намагався тиснути на всіх чесних броварчан, котрі не бояться вголос говорити правду про дії місцевої влади та намагаються зупинити владне свавілля.

Водночас я свідомий того, що від «героїв» даного розслідування можна очікувати буд-яких кроків та методів тиску на всіх, хто публічно викриває їхні зловживання, а також їх близьких та родичів. Це яскраво засвідчив випадок [нападу на Павла Різаненка](http://rizanenko.org/u-brovarah-pobyto-opozytsijnoho-deputata.html), а також напади [на інших публічних осіб](http://7dniv.com.ua/news/2457.htm), котрі ставали в опозицію до наявної міської влади. Не виключаю, що ланкою одного ланцюга є і нещодавній [випадок замінування автомобіля серед білого дня в самісінькому центрі Броварів](https://tsn.ua/video/video-novini/u-brovarah-pid-kiyevom-sogodni-evakuyuvali-lyudey.html?page=2&items=46139&type=0). Якщо раніше влада або причетні до неї особи тиснули на «неугодних» застосовуючи адмінресурс, то сьогодні це переростає у відвертий кримінал, повертаючи Броварам колишню «славу» «Чикаго під Києвом», з тією лише різницею, що зараз "мочать" тих, хто виступає проти корупції.

**З огляду на вищесказане, усвідомлюючи можливі провокації проти мене, моїх рідних чи близьких або інші методи тиску, залякування чи помсту, в тому числі й фізичного характеру, мушу заявити наступне:**

\- Я - законослухняний громадянин, не порушував і не маю наміру будь-яким чином порушувати закон. За 26 років життя жодного разу не притягався ні до кримінальної, ні до адміністративної відповідальності. - Не вживаю наркотиків, не зберігаю та не розповсюджую жодні заборонені речовини чи предмети. Не зберігаю, не розповсюджую та не займаюсь виготовленням порнографії чи інших письмових, графічних, аудіо, фото чи відео матеріалів, котрі є забороненими згідно чинного законодавства. - Не маю не зареєстрованої зброї. - Особливо ретельно дотримуюсь правил дорожнього руху, правил поводження з вогнем та побутовими приладами, котрі є потенційно небезпечними або можуть бути такими. - Не маю актуальних побутових конфліктів з третіми особами, котрі теоретично можуть призвести до фізичних сутичок.

Відтак будь-які дії подібного характеру, що мають на меті зкомпроментувати мене, моїх родичів, близьких чи соратників будуть розцінені не інакше, як спланована та направлена провокація, фізичний, юридичний чи адміністративний тиск, що має на меті залякування та помсту з боку осіб (або пов'язаних з ними) котрі є фігурантами розслідування ["Хто міг замовити напад на Павла Різаненка?"](https://mpz.brovary.org/novini/%D1%85%D1%82%D0%BE-%D0%BC%D1%96%D0%B3-%D0%B7%D0%B0%D0%BC%D0%BE%D0%B2%D0%B8%D1%82%D0%B8-%D0%BD%D0%B0%D0%BF%D0%B0%D0%B4-%D0%BD%D0%B0-%D1%80%D1%96%D0%B7%D0%B0%D0%BD%D0%B5%D0%BD%D0%BA%D0%B0/). Це ж саме стосується і моїх можливих подальших публікацій, в яких оприлюднюватиметься інформація про зловживання броварської влади.

**Nevseremos! ![smile.gif](http://city.brovary.net/portal/style_emoticons/default/smile.gif)** 

_**Андрій Качор**_
