---
title: "«Мамин Hand Made»: Цієї суботи відбудеться благодійний ярмарок на допомогу дітям із нещасливих родин"
date: 2016-05-04
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "inna"
  - "blagodiynist"
  - "brovary"
  - "mamy"
  - "novini"
  - "hendmejd"
  - "yarmarok"
coverImage: "wp-content/uploads/2016/05/yVNln_SqsQs.jpg"
---

**7-го травня у центральному парку Броварів група молодих матусь організовує збір допомоги дітям із нещасливих родин. Під час ярмарку продаватимуть товари ручного виробництва, прийматимуть речі для дітей і гроші для онкохворих. Про це [йдеться](https://vk.com/activemammybrovary?w=wall-103519264_744%2Fall) у групі організаторів «Активні мами Броварів» на Вконтакті.**

Як зазначають ініціатори, ярмарок розпочнеться в суботу **о 12:00 в парку «Перемога»,** поблизу фонтану. Під час заходу для дітей передбачать фото- та ігрову зони, солодощі і повітряні кульки. Окрім того, проведуть майстер класи. Талановиті мами Броварів поділяться своїми вміннями.

Організатори вказують, що ярмарок благодійний. Вони закликають приносити дитячі речі, харчування та засоби гігієни. Все це обіцяють передати до соціальної служби міста. Також учасники заходу [зможуть пожертвувати гроші для онкохворих](http://fond-inna.org/novosti/773-yarmarka-mamin-hand-made-v-brovarah.html). На столах стоятимуть скриньки, кошти з яких віддадуть на лікування підопічних [благодійного фонду «Інна»](https://mpz.brovary.org/brovarskyj-blagodijnyj-fond-inna-dopomagaye-onkohvorym-borotys-zi-smertelnoyu-nedugoyu/).
