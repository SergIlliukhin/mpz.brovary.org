---
title: "Ремонтні роботи тривають: коли обіцяють дати воду? ОНОВЛЕНО"
date: 2017-04-10
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vidimknennya"
  - "vidsutnist"
  - "voda"
  - "vodopostachannya"
  - "novini"
coverImage: "wp-content/uploads/2017/04/17842489_1294310900644997_522505956_n.jpg"
---

**У зв'язку з роботами на каналізаційному колекторі у Броварах знову відімкнули водопостачання. Про це йдеться в [оголошенні](https://brovary-rada.gov.ua/news/15010.html) на офіційному сайті Броварської міської ради.**

Як повідомляють на сайті міськради, **10 квітня** води у місті не буде **до 18:00**, а **11 квітня - з 9:00 до 18:00**.

Нагадаємо, роботи тривають з минулого тижня. Так, 6 квітня місто [залишилося без води](https://mpz.brovary.org/avariya-na-kanalizatsijnomu-kolektori-u-brovarah-ne-bude-vody-vechora/) з 15:00 до 19:00. Як повідомляли броварчани, того дня вода не усюди з'явилася вчасно, або з'явилася та знову зникла на ніч. Міський голова [попередив](https://mpz.brovary.org/vidklyuchennya-vody-mozhut-povtoryatysya-najblyzhchymy-dnyamy-mer-zaklykaye-zrobyty-zapasy/), що відімкнення водопостачання можуть повторюватися та закликав робити запаси води. Розпорядженнями мера [утворено](https://brovary-rada.gov.ua/documents/27000.html) штаб по ліквідації аваріїна центральному колекторі, а також [встановлено](https://brovary-rada.gov.ua/documents/27041.html) відімкнення води з 00:00 до 5:30 щоденно до ліквідації аварії. До всього, на ділянці дороги по вул. Петлюри (від вул. Воїнів-афганців до бульв. Незалежності) встановлено обмеження для транспорту на час проведення робіт з 4 квітня по 12 квітня цілодобово. UPD. Відповідно до [розпорядження](https://brovary-rada.gov.ua/documents/27075.html) міського голови, перекритття руху на Петлюри подовжили **до 27 квітня**.

[![](https://mpz.brovary.org/wp-content/uploads/2017/04/rozryttya.jpg)](https://mpz.brovary.org/wp-content/uploads/2017/04/rozryttya.jpg)

**Фото - з сайту міськради та Дмитро Карпій**
