---
title: "Броварчани написали скаргу на сморід від котельні. Що з цього вийшло?"
date: 2015-02-26
author: 
  username: "tatuuum"
  display_name: "Тетяна Панкратьєва"
tags: 
  - "brovary"
  - "vibir-redaktsiyi"
  - "zhk-kupava"
  - "novini"
  - "ses"
  - "tverdopalivni-kotelni"
  - "feliks-enerdzhi-grup"
---

[![котельні_7](https://mpz.brovary.org/wp-content/uploads/2015/02/kotelni_7.jpg)](https://mpz.brovary.org/wp-content/uploads/2015/02/kotelni_7.jpg)**Ще з осені броварчани у соцмережах почали жалітися на незрозумілий дим та бридкий запах у повітрі. Інколи, особливо надвечір, нормально дихати взагалі було неможливо. У повітрі висів смог: дим з туманом. Він вкривав усе місто. Люди губилися у здогадах: що відбувається? Чи то горять торфяники біля Княжичей, чи то палять смітники, чи опале листя, чи то йде запах від нових твердопаливних котелень, встановлених у місті. «Маєш право знати» вже [піднімало цю тему](https://mpz.brovary.org/yaka-prichina-dimu-na-vulitsyah-brovariv/), але питання так залишилося відкритим: осінь закінчилась, листя перегоріло, болото загасили, дим зник, а от сморід залишився. Може, не такий активний як восени, але чітко було зрозуміло: з повітрям щось не те. Тоді люди почали грішити на котельні, як вирогідне джерело смороду, тим більше, що періодично дим з труб котелень йшов бурого кольору, а сніг навкруги ставав чорним.**

\[caption id="attachment\_33993" align="aligncenter" width="600"\][![андрей саук.11 февраля](https://mpz.brovary.org/wp-content/uploads/2015/02/andrey-sauk.11-fevralya.jpg)](https://mpz.brovary.org/wp-content/uploads/2015/02/andrey-sauk.11-fevralya.jpg) Котельня біля ЖК "Купава". Фото: Андрій Саук\[/caption\]

\[caption id="attachment\_33997" align="aligncenter" width="600"\][![сергей тирон.3 февраля](https://mpz.brovary.org/wp-content/uploads/2015/02/sergey-tiron.3-fevralya.jpg)](https://mpz.brovary.org/wp-content/uploads/2015/02/sergey-tiron.3-fevralya.jpg) Котельня біля ЖК "Купава". Фото з соцмереж\[/caption\]

\[caption id="attachment\_33998" align="aligncenter" width="450"\][![Сергей Флеш.13 февраля](https://mpz.brovary.org/wp-content/uploads/2015/02/Sergey-Flesh.13-fevralya.jpg)](https://mpz.brovary.org/wp-content/uploads/2015/02/Sergey-Flesh.13-fevralya.jpg) Котельня біля ЖК "Купава". Фото з соцмереж\[/caption\]

\[caption id="attachment\_33995" align="aligncenter" width="450"\][![олейникова наталья.12 февраля](https://mpz.brovary.org/wp-content/uploads/2015/02/oleynikova-natalya.12-fevralya.jpg)](https://mpz.brovary.org/wp-content/uploads/2015/02/oleynikova-natalya.12-fevralya.jpg) Котельня на території ЗОШ №5. Фото: Наталія Олейнікова\[/caption\]

\- _Сьогодні вони майже не працюють, ну може трохи білого диму йде_, - жваво каже **Анна Калина**. – _Готувалися, мабуть_.

Ми стоїмо біля жилого комплексу «Купава», мешканці якого скаржаться на сморід від новозбудованої котельні біля їхніх помешкань. На словах жаліються також і на захаращений куток поряд: чи то залишки промзони, чи то приватного сектору. Що там знаходиться і відбувається, зрозуміти важко, жителі навіть підозрюють, що там підпільний цех, але факт: з труби невеличкої халупки йде дим, неприємний на запах, але більше схоже, що горить деревина. Також він чітко локалізований, на відміну від котельного, який чути у всьому районі.

\[caption id="attachment\_34003" align="aligncenter" width="600"\][![котельні_3](https://mpz.brovary.org/wp-content/uploads/2015/02/kotelni_3.jpg)](https://mpz.brovary.org/wp-content/uploads/2015/02/kotelni_3.jpg) Анна Калина, в.о. голови ОСББ "Купава-4", член ініціативної групи\[/caption\]

[![котельні_4](https://mpz.brovary.org/wp-content/uploads/2015/02/kotelni_4.jpg)](https://mpz.brovary.org/wp-content/uploads/2015/02/kotelni_4.jpg)

[![котельні_5](https://mpz.brovary.org/wp-content/uploads/2015/02/kotelni_5.jpg)](https://mpz.brovary.org/wp-content/uploads/2015/02/kotelni_5.jpg)

\- _СЕС приїхала, я кажу, давайте зайдемо на територію котельні, давайте зайдемо до цих «бараків», все перевіримо. Ні, кажуть, це не наша компетенція. Зробили свої заміри: і тут біля будинку (_Симоненка, 4, найближча багатоповерхівка до котельні – авт._), і туди на Шевченка пройшлись, і до «Борисфену». Загалом 4-5 замірів зробили. Якийсь апарат у них, пищить. Нічого не пояснили, сказали, за результатами звертатися до міськради,_ \- розповідає дівчина про візит спеціалістів з броварської СЕС.

Ми йдемо по вулиці Шевченка повз котельню. Дійсно у повітрі відчувається слабкий, неприємний, раніше не типовий для міста запах. Але на разі цей запах вже дуже знайомий броварчанам- нові котельні розташовані по всьому місту.

[![котельні_6](https://mpz.brovary.org/wp-content/uploads/2015/02/kotelni_6.jpg)](https://mpz.brovary.org/wp-content/uploads/2015/02/kotelni_6.jpg)

[![котельні_7](https://mpz.brovary.org/wp-content/uploads/2015/02/kotelni_7.jpg)](https://mpz.brovary.org/wp-content/uploads/2015/02/kotelni_7.jpg)

Мешканці житлового комплексу «Купава», як, мабуть, найпродвинутіші й найактивніші у нашому місті, не змирилися зі смородом і вирішили діяти. Написали офіційне звернення до міської влади з вимогою з’ясувати, чи не шкідливі викиди з котельні та чи не забруднене те повітря, яким дихають вони, їх діти, зрештою, усі броварчани. Пройшов місяць, і ось результат: зранку 25 лютого до котельні, що розташована на розі вулиць Шевченка і Симоненка приїхали представники броварської санітарно-епідеміологічної станції, щоби перевірити стан повітря. За словами Анни Калини, їх було четверо і виміри проводилися біля години. Був також присутній і представник компанії [«Фелікс Енерджі Груп»](http://f-g.com.ua/) **Гайдай Андрій Андрійович** (компанії, яка є власником декількох новозбудованих котелень у Броварах).

На жаль, отримати офіційні коментарі від пана Гайдая та броварської СЕС на разі нам не вдалося. Андрій Андрійович телефоном повідомив, що з паливом у його котельнях все гаразд, воно належним чином сертифіковано. На пропозицію показати журналістам котельню зсередини та продемонструвати сертифіковане паливо не погодився, і від детальних коментарів відмовився: _«Почекаємо на результати СЕС, тоді і поспілкуємося»_. Подібним чином зреагувала і представниця СЕС, котрій ми зателефонували за номером, який вона залишила мешканцям ЖК «Купава». Зустрітися не побажала, відповіла у тому дусі, що _«нема чого тут коментувати, ми працюємо, результати передамо владі, тоді й побачите все»_.

Треба сказати, що власне із самим протоколом вимірів не дали ознайомитися нікому: ні мешканцям, ні представнику «Фелікс Енерджі Груп». Хоча, за словами членів ініціативної групи, пан Гайдай всіляко намагався дізнатися попередні висновки і попрямував за комісією до будівлі СЕС, яка розташована неподалік.

![котельні_8](https://mpz.brovary.org/wp-content/uploads/2015/02/kotelni_8.jpg)

\- _Нас не пустили на територію, взагалі, не хочуть, навіть із СЕС, -_ обурюється на представника котельні Анна. _– Якщо у тебе все добре, то покажи: ось паливо, яке ми використовуємо. Ні, каже, котельню відвідували і Сапожко, і Андрєєв, і Голубовський, вони все бачили, все у порядку. Я сміття не палю. Єдине, що позитивне, пообіцяв змінити обладнання та перейти на деревну тріску, але зараз цього вони зробити не можуть, щоб не переривати опалювальний сезон, адже до них, окрім жилих будинків, підключена й лікарня._

Цікаво, що котельні функціонують вже як мінімум кілька місяців, але, за словами представників санстанції, ніхто досі на них не скаржився.

\- _СЕС каже, до вашого будинку 100 метрів, за санітарними нормами цього достатньо. Не знаю, які там норми, але в мене вікна виходять прямо на котельню і цей сморід вже дістав. Ну добре ми, а приватний сектор? Один будинок стоїть майже впритул до котельні, там метрів 10 до паркану._

\[caption id="attachment\_33994" align="aligncenter" width="600"\]![андрей саук.16 февраля](https://mpz.brovary.org/wp-content/uploads/2015/02/andrey-sauk.16-fevralya.jpg) Котельня біля ЖК "Купава". Фото: Андрій Саук\[/caption\]

Також, схоже, це перша офіційна скарга, на яку відреагувала міська влада, через броварську СЕС. Хоча не дуже зрозуміло, що дасть вимір повітря тоді, коли викиди з котельні були мінімальними. За словами мешканців, ще вчора ввечері з труби валив дим і дихати було важко, а зранку труба «мовчала». Люди не дуже задоволені візитом СЕС, підозрюють, що власника котелень попередили про візит. «_Мабуть вже попередженний власник. і топить на разі чистим дубом)))) сьогодні вранці було чим дихати, а вчора перебежками в машину»_, - коментують у соцмережах.

Зрозуміло, чому ці котельні взагалі встановили у місті. У поточній ситуації в країні, коли газ для опалення на вагу золота, твердопаливні котельні ніби вихід з ситуації. Але громада хоче бути впевнена, що все функціонує за правилами, викиди у повітря не є шкідливими, а котельні встановлені у межах міста без порушень. А навіть якщо основні вимоги дотримані, то невідомо, як цей дим вплине на здоров’я, наприклад, алергіків та астматиків, вже не кажучи про просто некомфортне існування людей, які не збиралися жити біля сміттєспалювального заводу. Тож на разі сумніви людей залишаються великими. І судячи з настроїв, можна очікувати подальших звернень як до міськради, так і до прокуратури, так і до інших органів влади. Отже, діалог конче потрібен. Бо по місту розташовано багато труб, які димлять, і не всі вони є власністю «Фелікс Енерджі». Але їх власники повинні знати, що не влаштовує громаду і вживати необхідних заходів для пошуку компромісу.

**Фото - Світлани Яцив**
