---
title: "Броварські міліціонери за \"гарячими слідами\" знайшли злодія, який вкрав у перехожого барсетку"
date: 2015-06-08
author: 
  username: "pravoznaty"
  display_name: "Маєш право знати"
categories: 
  - "brovary"
tags: 
  - "brovary"
  - "novini"
---

**У місті Бровари працівники карного розшуку міськвідділу міліції за «гарячими» слідами затримали 34-річного броварчанина, який підозрюється у пограбуванні 46-річного чоловіка, - [повідомляє спільнота At Brovary](https://www.facebook.com/photo.php?fbid=1450769981905628&set=a.1377080602607900.1073741829.100009179194249&type=1&permPage=1).**

Як з’ясувалося, грабіжник примітив 46-річного місцевого мешканця, який йшов вулицею, тримаючи в руках барсетку. Ноша перехожого привабила зловмисника, підбігши до жертви, нападник завдав кілька ударів у груди та різким ривком висмикнув сумку і зник.

По вулиці, на якій стався напад, проїжджав службовий автомобіль з працівниками міліції. Побачивши правоохоронців, потерпілий звернувся до них за допомогою. Співробітники карного розшуку негайно відреагували і почали прочісувати міські вулиці в пошуках грабіжника. Наздогнали підозрюваного в одному з провулків, при ньому була викрадена барсетка.

Відносно підозрюваного порушено кримінальну справу за ч.2 ст.186 Кримінального Кодексу України. За грабіж зловмиснику загрожує від чотирьох до шести років позбавлення волі. Ведеться слідство.

Характерно останнім часом, що всі злочини такого характеру розкриваються або по свіжим слідам, або за допомогою самих же потерпілих. А ось скільки заяв про пограбування мешканців Броварів зараз пилиться у відділенні міліції, залишається таємницею...
