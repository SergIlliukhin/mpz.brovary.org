---
title: "Народна Рада застерегла владу Броварів від можливих провокацій 9-го травня"
date: 2014-05-06
tags: 
  - "9-travnya"
  - "bagmut"
  - "vibir-redaktsiyi"
  - "kachor"
  - "novini"
  - "provokatsiyi"
  - "sapozhko"
  - "separatisti"
  - "teroristi"
---

 **[![Щодо 9 травня 4](https://mpz.brovary.org/wp-content/uploads/2014/05/SHHodo-9-travnya-4.jpg)](https://mpz.brovary.org/wp-content/uploads/2014/05/SHHodo-9-travnya-4.jpg) Вранці 6 травня активісти Броварської Народної Ради здійснили візит до міського голови Ігоря Сапожка, під час якого передали броварському меру звернення БНР з приводу цьогорічного відзначення завершення Другої світової війни в Україні.**

Активісти потрапили в кабінет **Ігоря Сапожка** прямо під час наради міського голови із своїми заступниками, керівниками виконавчого комітету та представниками військового комісаріату. Член БНР **Андрій Качор** передав Сапожку текст звернення, озвучивши основні його тези: обмежити проведення масових акцій в Броварах 9 травня, відмовитись від використання будь-якої символіки, окрім національної та посилити заходи безпеки в Броварах найближчими днями.

\[spoiler title="**Повний текст звернення Броварської Народної Ради**" open="0" style="2"\]ЗВЕРНЕННЯ БРОВАРСЬКОЇ НАРОДНОЇ РАДИ ДО ОФІЦІЙНОЇ ВЛАДИ БРОВАРІВ З ПРИВОДУ ВІДЗНАЧЕННЯ 69-ої РІЧНИЦІ ЗАВЕРШЕННЯ ДРУГОЇ СВІТОВОЇ ВІЙНИ

Трагічні події останніх днів, зрежисовані зовнішнім впливом ворожого Кремля, переслідують єдину мету: максимально дестабілізувати ситуацію в нашій державі. Першочергова ціль Росії: спровокувати в Україні криваві конфлікти як підгрутня для початку повномасштабного вторгнення. Відомо, що відзначення 69-ої річниці завершення Другої Світової війни Кремль хоче використати як підставу для військової агресій на материкову частину України. Заради цього будуть здійснені спроби провокацій в різних точках нашої держави, що можуть призвести до громадянського протистояння та людських жертв.

Відтак Броварська Народна Рада застерігає владу міста та особисто міського голову Ігоря Сапожка від провокаційних або непродуманих дій напередодні 9 травня. Нам відомо про можливе проникнення терористичних сепаратистських груп на територію Броварів та району, а також про дії окремих місцевих чиновників, що можуть спровокувати спалах насильства на вулицях міста. Зокрема, на офіційному сайті броварського відділу культури опублікований перелік офіційних заходів міської влади на честь відзначення 69-ої річниці завершення Другої світової війни, кожен з яких проілюстрований «георгіївськими стрічками», а також іншою символікою, що сьогодні є позначенням проросійських терористичних угруповань, на рахунку яких вже десятки життів українців. Ми вважаємо, що такі дії є в кращому разі небезпечною недбалістю місцевих чиновників, а в гіршому – свідомою провокацією.

З огляду на це ми вимагаємо від міської влади негайно відмовитись від використання в офіційних інформаційних матеріалах та під час офіційних заходів будь-якої символіки, що може бути сприйнята як окупаційна або сепаратистська. Також ми закликаємо владу обмежити офіційні заходи масового характеру під час відзначення 69-ої річниці завершення Другої світової війни у Броварах та районі.

Крім того ми звертаємось до всіх громадських організацій, спільнот, середовищ та всіх броварчан використовувати виключно національну символіку під час будь-яких заходів на честь завершення Другої світової.

Сьогодні для того, аби країна поринула в прірву громадянської війни достатньо однієї іскри, одного необережного кроку з боку навіть найдрібнішого чиновника. Кожен з нас і всі ми разом маємо бути свідомі: країна перед загрозою глобальної війни. Це не привід боятись агресора, однак це сигнал бути пильними та готовими до найпідступніших кроків ворога.

\[/spoiler\]

За інформацією Народної Ради, на території Броварів вже сьогодні можуть діяти законспіровані терористичні групи сепаратистської спрямованості, мета яких – дестабілізувати ситуацію в місті та спровокувати хвилю насилля під час заходів, присвячених 69-ій річниці завершення Другої світової.

[![Щодо 9 травня 6](https://mpz.brovary.org/wp-content/uploads/2014/05/SHHodo-9-travnya-6.jpg)](https://mpz.brovary.org/wp-content/uploads/2014/05/SHHodo-9-travnya-6.jpg)

[![звернення сапожку05](https://mpz.brovary.org/wp-content/uploads/2014/05/zvernennya-sapozhku05.jpg)](https://mpz.brovary.org/wp-content/uploads/2014/05/zvernennya-sapozhku05.jpg)

Окрім того члени Народної Ради звернули увагу міського голови та присутніх на нараді на провокаційні дії в цьому контексті окремих місцевих чиновників, зокрема начальника відділу культури **Наталії Багмут**, відомої своєю антиукраїнською та проросійською позицією. Як ідеться в зверненні «на офіційному сайті броварського відділу культури опублікований перелік запланованих заходів міської влади на честь відзначення 69-ої річниці завершення Другої світової війни, кожен з яких проілюстрований «георгіївськими стрічками», а також іншою символікою, що сьогодні є позначенням проросійських терористичних угруповань, на рахунку яких вже десятки життів українців». Активісти БНР розцінюють подібні кроки представників місцевої влади в кращому разі небезпечною недбалістю, а в гіршому – свідомою провокацією.

<iframe src="//www.youtube.com/embed/af_dqY0EoGc" width="560" height="315" frameborder="0" allowfullscreen="allowfullscreen"></iframe>

У свою чергу міський голова підтвердив інформацію БНР про можливі провокаційні дії в Броварах з боку екстремістських організацій напередодні 9-го травня та заявив, що у зв’язку з цим влада вирішила обмежити масові акції в ці дні. «Цього року не буде ні параду, ні ходи містом у зв’язку з напруженою обстановкою», - запевнив міський голова. За його словами, влада обмежиться виключно покладанням квітів до пам’ятнику загиблим броварчанам на вулиці Кірова. Водночас позицію своєї підлеглої Наталії Багмут Сапожко не прокоментував.

> У 2010-му році, готуючись до приїзду Азарова в Бровари, Наталія Багмут ініціювала проведення вулицею Гагаріна т.зв. "Параду історії". Під час цього "параду" броварською владою в примусовому порядку були організовані місцеві школярі, які мусили марширувати центром міста у формі... карателів НКВС. За версією Наталії Багмут, котру начальниця відділу культури озвучила з центральної сцени, чекісти (на рахунку яких мільйони замордованих українців) є "визволителями українського народу".

<iframe src="//www.youtube.com/embed/3tVwWKdjw9k" width="420" height="315" frameborder="0" allowfullscreen="allowfullscreen"></iframe>

Утім за деякий час після зустрічі активістів Народної Ради із Сапожком, провокаційну символіку із сайту міськвідділу культури прибрали, замінивши її в т.ч. на стилізоване зображення червоного маку - [рекомендоване для використання Інститутом національної пам'яті.](https://mpz.brovary.org/brovarska-vlada-piarit-separatistsku-simvoliku/)

\[caption id="attachment\_25905" align="aligncenter" width="600"\][![Так виглядали публікації на сайті відділу культури 5 травня ](https://mpz.brovary.org/wp-content/uploads/2014/05/21.jpg)](https://mpz.brovary.org/wp-content/uploads/2014/05/21.jpg) Так виглядала публікація на сайті відділу культури 5 травня\[/caption\]

\[caption id="attachment\_25908" align="aligncenter" width="600"\][![А так - вже наступного дня після звернення Народної Ради](https://mpz.brovary.org/wp-content/uploads/2014/05/12.jpg)](https://mpz.brovary.org/wp-content/uploads/2014/05/12.jpg) А так - вже наступного дня після звернення Народної Ради\[/caption\]

Зі свого боку мер попросив Народну Раду вплинути на інші організації та середовища в Броварах, дії яких можуть спровокувати напругу в місті 9 травня. Зокрема Сапожко мав на увазі місцевих комуністів, котрі щороку в цей день виходять на вулиці з власними партійними прапорами. Також чиновники намагались зясувати мету Українського Маршу, запланованого в Броварах напередодні, 8 травня, та зконтактувати з ініціаторами акції на предмет організації заходів безпеки під час маршу. Активісти Народної Ради пообіцяли посприяти владі в цьому контексті.
