---
title: "Молодиків, що обстріляли пост ДАІ біля Броварів, спіймали в столиці після пограбування заправки"
date: 2015-05-05
author: 
  username: "pravoZnaty"
  display_name: "Маєш право знати"
categories: 
  - "brovary"
tags: 
  - "avakov"
  - "azs"
  - "bikivnya"
  - "brovary"
  - "vibir-redaktsiyi"
  - "zatrimannya"
  - "kpp"
  - "novini"
  - "obstril"
  - "perestrilka"
  - "pravoohorontsi"
coverImage: "wp-content/uploads/2015/05/32788942.jpeg"
---

**[![32788942](https://mpz.brovary.org/wp-content/uploads/2015/05/32788942.jpeg)](https://mpz.brovary.org/wp-content/uploads/2015/05/32788942.jpeg)Затримані молодики, що підозрюються у вчиненні озброєного пограбування заправки** **WOG** **у столиці, зізнались в недавньому обстрілі блок-посту ДАІ біля Броварів. Про це повідомив міністр внутрішніх справ України Арсен Аваков [на своєму](https://www.facebook.com/arsen.avakov.1/posts/830503227039785)** [**Facebook**](https://www.facebook.com/arsen.avakov.1/posts/830503227039785)**. За словами глави МВС, у зловмисників також знайшли арсенал зброї та нагрудні нашивки "Спецпідрозділ "Торнадо" та "УПА".**

Нагадаємо, 2 травня вночі невідомі обстріляли биківнянський пост Дорожно-патрульної служби. Вночі на посту чергували двоє працівників ДАІ та двоє бійців батальйону "Київ-1". Внаслідок перестрілки ніхто з правоохоронців не постраждав.

Вже через два дні, 4 травня, київські правоохоронці спіймали молодиків після пограбування АЗС. За словами Авакова, озброєні зловмисники 1991, 1995 та 1998 років народження увірвались о пів на другу ночі на заправку WOG в Деснянському районі столиці. Поранивши з автомата оператора АЗС, як повідомляє глава міністерства, злочинці забрали з каси 823 гривні та зникли.

«По гарячих слідах» столичні стражі порядку почали переслідувати підозрілий автомобіль Volkswagen T4 із заклеєними табличкою "ПТН ПНХ" номерними знаками. На вимогу правоохоронців зупинитись із авто почалась стрілянина. В результаті перестрілки загинули двоє працівників полку міліції спеціального призначення, троє отримали поранення. В момент затримання зловмисники кинули в бік міліції кілька гранат. Двом стрільцям вдалось зникнути з салону автомобіля в невідомому напрямку, повідомляє міністр. Одного з вогнепальною раною голови затримали, проте чоловік невдовзі помер.

<script>// <![CDATA[ (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/uk_UA/sdk.js#xfbml=1&#038;version=v2.3"; fjs.parentNode.insertBefore(js, fjs);}(document, 'script', 'facebook-jssdk')); // ]]></script>

> За 823 гривны.. Ночью в 1-30 ОНИ ранили оператора автозаправки WOG в Деснянском районе Киева. Выстрелом из автомата...
> 
> Posted by [Arsen Avakov](https://www.facebook.com/arsen.avakov.1) on [4 травня 2015 р.](https://www.facebook.com/arsen.avakov.1/posts/830503227039785)

В результаті оперативної роботи міліції інших зловмисників вдалось затримати вранці близько 10:00 в їх квартирі. Оточені з усіх боків молодики здались. За словами Авакова, в помешканні злочинців знайшли арсенал вогнепальної зброї та боєприпасів, а також нагрудні нашивки "Спецпідрозділ "Торнадо" та "УПА". Злочинці зізнались, що крім пограбування АЗС, кількома днями раніше обстріляли блок-пост ДАІ в Биківні. Стріляли з лісосмуги через дорогу - там правоохоронці знайшли близько 40 гільз. В опублікованому МВС відеозізнанні один з молодиків розповідає, що їх метою було "заволодіти табельною зброєю правоохоронців на КПП, а також їх засобами звязку та грошовими коштами".

<iframe src="https://www.youtube.com/embed/Wg0k4wLAeTg" width="600" height="315" frameborder="0" allowfullscreen="allowfullscreen"></iframe>

Водночас, в мережі друзі затриманих стрільців [вважають "народними месниками"](http://znaj.ua/news/society/4324/voni-polyuvali-na-berkut-druzi-zatrimanih-za-vbivstvo-milicioneriv.html). Вбиті молодиками 37-річний Юрій Христенок та 36-річний Юрій Романенко були працівниками полку міліції спеціального призначення - колишнього "Беркуту". За інформацією з інших інтернет-ресурсів, незадоволені відсутністю покарання за вбивства на Майдані, молодики вирішили влаштувати полювання на "беркутівців".

Крім того, в зізнанні один з молодиків заявляє про наміри вчинити в столиці терористичний акт. За словами зловмисника, до Києва вони приїхали з Вінниці. Разом з ними трьома, каже хлопець, була ще дівчина Віта. За непідтвердженою інформацією, дівчина воювала на Сході в складі батальйону "Айдар", а один з молодиків, який загинув від вогнепальної рани голови, нібито причетний до батальйону "Азов".

В обох працівників полку міліції спеціального призначення, які загинули при виконанні службових обов'язків, залишились троє та двоє дітей. "_С этими блуждающими шатунами, паразитирующими на военных ситуациях - будем кончать, без церемоний! Жестко_", - підсумував Аваков.
