---
title: "За тиждень - п'ятеро покусаних собаками. У Броварах розпочинають щеплення домашніх тварин проти сказу - ОНОВЛЕНО"
date: 2017-03-13
categories: 
  - "brovary"
  - "novyny"
tags: 
  - "brovary"
  - "vaktsinatsiya"
  - "domashni-tvaryny"
  - "misto"
  - "novini"
  - "pokusani-sobakamy"
  - "shheplennya"
---

**З 14 березня і до кінця місяця в Броварах починають проводити безкоштовне щеплення проти сказу домашнім тваринам, повідомив Володимир Ситюк, начальник управління Держпродспоживслужби в Броварському районі.**

За словами **Володимира Ситюка**, управління ЖКГ вже встановило графік та перелік адрес, за якими протягом місяця до власників тварин на дім будуть виїжджати працівники Держспоживслужби для проведення вакцинації собак та котів проти захворювання на сказ. Ця інформація була своєчасно повідомлена усім власникам тварин. Цим питанням займаються ЖЕКи, які формують потрібні переліки.

За законом подібна процедура повинна проводитися раз на два роки, але для підвищення безпеки щеплення робиться кожного року, зазначив пан Ситюк. Минулого року вакцинація відбувалася восени.

Також за останній тиждень до Київської обласної лабораторії надійшло **5** звернень від мешканців Броварів, які були покусані собаками. За словами **Віталія Прокопенка** (завідуючий Броварським райвідділом лабораторних досліджень ДУ «Київський обласний лабораторний центр Держсанепідслужби України»), тварини відомі, і до Держслужби вже надіслані повідомлення про проведення нагляду за постраждалими протягом 10 днів від моменту укусу. Питання щодо проведення щеплень цим тваринам поки не вирішено, адже результати їх обстеження чомусь затримуються.

UPD. Як [повідомило](http://brovary-rada.gov.ua/news/14873.html) 16 березня управління ЖКГ на сайті міськради, щеплення вакциною "Рабістар" будуть проводити за наступним графіком:

**Графік проведення вакцинації домашніх тварин від сказу на** **2017 рік**

 \[table\]

|   | **Адреса проведення вакцинації** | **Дата проведення вакцинації** | **Час проведення вакцинації** |
| --- | --- | --- | --- |
| «ЖЕК – 1» | вул. Героїв УПА, 17 | 17.03.2017 |  10.00 год. |
| бульв. Незалежності, 7 | 17.03.2017 |  11.00 год. |
| вул. Гагаріна, 27 | 17.03.2017 |  12.00 год. |
|         «ЖЕК – 2» | вул. Володимира Великого, 8 (біля басейну) | 14.03.2017 |  10.00 год. |
| вул. Олімпійська (біля бювету) | 14.03.2017 |  11.00 год. |
| вул. Москаленка Сергія, 6 | 14.03.2017 |  12.00 год. |
| «ЖЕК – 3» | вул. Петлюри Симона, 17 | 28.03.2017 |  10.00 год. |
|         «ЖЕК – 4» | вул. Аркадія Голуба, 5 | 15.03.2017 | 10.00 год. |
| вул. Сєдова, 2 | 15.03.2017 | 14.00 год. |
| вул. Симоненка, 2-Б | 16.03.2017 | 10.00 год. |
| вул. Українки Лесі, 12 | 16.03.2017 | 14.00 год. |
| вул. Героїв Небесної Сотні, 9 | 24.03.2017 | 10.00 год. |
| вул. Грушевського, 17 | 24.03.2017 | 14.00 год. |
|                  «ЖЕК – 5» | вул. Короленка, 63 | 22.03.2017 |  10.00 год. |
| вул. Лагунової Марії, 19 | 22.03.2017 |  11.00 год. |
| вул. Лагунової Марії, 10 | 22.03.2017 |  12.00 год. |
| вул. Київська, 298-а | 23.03.2017 |  10.00 год. |
| вул. Гагаріна, 7 | 23.03.2017 |  11.00 год. |
| вул. Гагаріна, 10 | 23.03.2017 |  12.00 год. |

\[/table\]
