---
title: "Броварська влада обмежила доступ до документів за 2011 рік"
date: 2012-02-02
tags: 
  - "vykonkom"
  - "miska-rada"
  - "novini"
  - "rizanenko"
---

![](https://mpz.brovary.org/wp-content/uploads/2012/02/документи.jpg "документи")У січні 2011 року виконком Броварської міської ради анонсував запуск [оновленого сайту](http://brovary-rada.gov.ua/ "Сайт Броварської міської ради").

Разом з новим сайтом виконком вирішив розпочати і нове життя - з чистого аркушу. Всі розпорядження, рішення, проекти рішень, регуляторні акти, які згідно ЗУ "Про доступ до публічної інформації" були опубліковані у 2011 році, повністю зникли з сайту! <!--more-->

У неофіційній розмові активістам "Маєш Право Знати" пояснили, що Закон дійсно вимагає оприлюднювати документи, але Закон не вказує, протягом якого часу документи мають на сайті знаходитись.

Активістами було надіслано запит кількох копій рішень виконавчого комітету за грудень 2011 року з проханням надати документи **шляхом публікації рішень на сайті** (як це було раніше). У відповідь замість документів - рахунок, який необхідно сплатити для виготовлення копій.

[![](https://mpz.brovary.org/wp-content/uploads/2012/02/Інформаційний-запит.jpg "Інформаційний запит")](https://mpz.brovary.org/wp-content/uploads/2012/02/Інформаційний-запит.jpg)[![](https://mpz.brovary.org/wp-content/uploads/2012/02/Відповідь-1.jpg "Відповідь 1")](https://mpz.brovary.org/wp-content/uploads/2012/02/Відповідь-1.jpg)[![](https://mpz.brovary.org/wp-content/uploads/2012/02/Відповідь-2.jpg "Відповідь 2")](https://mpz.brovary.org/wp-content/uploads/2012/02/Відповідь-2.jpg)[![](https://mpz.brovary.org/wp-content/uploads/2012/02/Рахунок.jpg "Рахунок")](https://mpz.brovary.org/wp-content/uploads/2012/02/Рахунок.jpg)

Дійсно, ЗУ "Про доступ до публічної інформації" передбачає, що при виготовленні більше ніж 10 копій необхідно компенсувати витрати на копіювання та й ціни на копіювання та друк помірні. Але раніше ми могли отримати цю інформацію з офіційного веб-сайту абсолютно безкоштовно!

Виконавчий комітет абсолютно не потурбувався про те, щоб надати доступ громадськості до архівної версії веб-сайту.

> Фактично вся робота, яку більше ніж півроку виконували співробітники виконкому, наповнюючи сайт інформацією, була знищена за лічені хвилини!

Враховуючи, що від сайту міської ради можна очікувати будь-які сюрпризи, ми будемо дублювати на нашому сайті копії всіх документів, які згадуються у статтях.

Також хочемо звернути Вашу увагу на те, що нещодавно на блозі Павла Різаненко з'явився [архів проектів рішень](http://rizanenko.org/dokumenty-2 "Архів документів - Павло Різаненко"), які роздавалися депутатам, починаючи з 2010 року. Нажаль, там немає номерів рішень (тому що це проекти), але при необхідності завжди можна знайти потрібне рішення.
