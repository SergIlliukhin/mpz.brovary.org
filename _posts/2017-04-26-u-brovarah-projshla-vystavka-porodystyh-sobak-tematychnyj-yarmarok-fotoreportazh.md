---
title: "У Броварах пройшла виставка породистих собак і тематичний ярмарок - ФОТО"
date: 2017-04-26
author: 
  username: "krokos"
  display_name: "Владислава Крокос"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "vystavka-sobak"
  - "novini"
  - "sobak"
  - "yarmarok"
coverImage: "wp-content/uploads/2017/04/sobaky-15.jpg"
---

**23 квітня у Броварах на запасному полі стадіону «Спартак» пройшла Всеукраїнська виставка породистих собак, на якій тварини могли отримати титул CAC (Candidate to National Champion) – кандидат у чемпіони України. А навколо проходив тематичний ярмарок, де власники тварин мали можливість придбати своїм улюбленцям одяг, предмети гігієни, переносні кошики, килими і різноманітні смаколики. Організував виставку Броварський міський осередок Кінологічної Спілки України.**

\[caption id="attachment\_69477" align="aligncenter" width="600"\][![](https://mpz.brovary.org/wp-content/uploads/2017/04/sobaky-7.jpg)](https://mpz.brovary.org/wp-content/uploads/2017/04/sobaky-7.jpg) _Пігель_\[/caption\]

Зазвичай в таких заходах беруть участь власники породистих собак. Багато господарів домашніх тварин думають, що на подібних дійствах собаки змагаються, хто краще виконає команди. Це аж ніяк не так. На них оцінюється зовнішній вигляд вихованця. На такі виставки можуть потрапити собаки будь-якої породи і віку, які офіційно визнані Кінологічною Інтернаціональною Федерацією.

\[caption id="attachment\_69491" align="aligncenter" width="600"\][![](https://mpz.brovary.org/wp-content/uploads/2017/04/sobaky-21.jpg)](https://mpz.brovary.org/wp-content/uploads/2017/04/sobaky-21.jpg) _Шпіц_\[/caption\]

\[caption id="attachment\_69500" align="aligncenter" width="600"\][![](https://mpz.brovary.org/wp-content/uploads/2017/04/IMG_9989.jpg)](https://mpz.brovary.org/wp-content/uploads/2017/04/IMG_9989.jpg) _Бернський зиненхунд_\[/caption\]

На виставці у Броварах взяли участь найрізноманітніші породи чотирилапих друзів від чіхуахуа до тибетського мастифу. Їх «судили» за вродою, темпераментом та характером експерти міжнародної категорії: Ольга Гончарук, Тетяна Шиян, Віктор Шиян, Віталій Бельський та Інна Чабанова.  Для кожної породи було виділено окрему ділянку, на яку в порядку черги, згідно з розкладом виставки, заходили власники зі своїми улюбленцями і демонстрували всі принади собак експертам. Серед певної групи собак обирали найкращу, яка отримала титул Чемпіона України. Згодом, за словами організаторів, ці титули накопичуються і дають змогу тварині претендувати на звання Чемпіона України. При цьому група собак, яких оцінювали, мала бути не лише однієї породи, а й одного віку. Гавкунів великого розміру оцінювали просто на траві, а для зовсім маленьких песиків було обладнано спеціальні столи, на які чотирилапих малюків ставили власники для огляду експертом.

Власників, чиї собаки показали найкращі результати, нагородили кубками та спеціальними сертифікатами, а безпосередньо тваринам дарували мішки з кормом.

\[caption id="attachment\_69476" align="aligncenter" width="600"\][![](https://mpz.brovary.org/wp-content/uploads/2017/04/sobaky-6.jpg)](https://mpz.brovary.org/wp-content/uploads/2017/04/sobaky-6.jpg) _Американський кокер-спанієль_\[/caption\]

\[caption id="attachment\_69481" align="aligncenter" width="600"\][![](https://mpz.brovary.org/wp-content/uploads/2017/04/sobaky-11.jpg)](https://mpz.brovary.org/wp-content/uploads/2017/04/sobaky-11.jpg) _Н'юфаундленд_\[/caption\]

\[caption id="attachment\_69485" align="aligncenter" width="600"\][![](https://mpz.brovary.org/wp-content/uploads/2017/04/sobaky-15.jpg)](https://mpz.brovary.org/wp-content/uploads/2017/04/sobaky-15.jpg) _Тибетський мастиф_\[/caption\]

Стандарт породи, якими керувалися судді-експерти на рингу, є основним критерієм для оцінки собаки, на яку впливають: наявність недоліків, пороків та дискваліфікуючих пороків, коли собака знімається з рингу без оцінки.

Пухнастим улюбленцям присуджувалися на виставці наступні оцінки в класах юніорів: Проміжний (інтермедіа), Відкритий, Робочий, Переможців, Чемпіонів.

[![](https://mpz.brovary.org/wp-content/uploads/2017/04/sobaky-24.jpg)](https://mpz.brovary.org/wp-content/uploads/2017/04/sobaky-24.jpg)

На тематичному ярмарку, що проходив поруч з виставкою, була представлена велика кількість ошийників, гребінців, іграшок, собачого одягу, кошиків і спеціальний корм. Також на виставці були присутні активісти броварської зоозахисної організації ["Вірне серце"](https://www.facebook.com/virneserce/), які теж продавали солодощі та handmade-вироби від броварських майстринь. Виручені гроші організація планує використати на щеплення і підтримку безпритульних тварин.  Окрім цього, відвідувачі дійства могли придбати собі собаку, які теж продавалися на ярмарку.

[![](https://mpz.brovary.org/wp-content/uploads/2017/04/sobaky-23.jpg)](https://mpz.brovary.org/wp-content/uploads/2017/04/sobaky-23.jpg)

[![](https://mpz.brovary.org/wp-content/uploads/2017/04/sobaky-19.jpg)](https://mpz.brovary.org/wp-content/uploads/2017/04/sobaky-19.jpg)

Як зазначили організатори, подібне дійство проходить у вигляді «шоу краси», і для здобуття титулу Чемпіона України собаці не потрібно проходити ніяких змагань. Для отримання титулу важливо просто відповідати усім стандартам, що визначені окремо для кожної породи.

\[caption id="attachment\_69474" align="aligncenter" width="600"\][![](https://mpz.brovary.org/wp-content/uploads/2017/04/sobaky-4.jpg)](https://mpz.brovary.org/wp-content/uploads/2017/04/sobaky-4.jpg) _Акіта_\[/caption\]

[![](https://mpz.brovary.org/wp-content/uploads/2017/04/sobaky-14.jpg)](https://mpz.brovary.org/wp-content/uploads/2017/04/sobaky-14.jpg)

[![](https://mpz.brovary.org/wp-content/uploads/2017/04/sobaky-27.jpg)](https://mpz.brovary.org/wp-content/uploads/2017/04/sobaky-27.jpg)

P.S. Як зазначила керівниця Броварського відділення КСУ **Тетяна Задорожна**, з боку броварчан були претензії, що міська влада дозволила провести захід на Гробки та у парку, поблизу території старого єврейського кладовища. Дозвіл, каже керівниця, подати не встигли, тому всю відповідальність за проведення заходу вона взяла на себе.

**Фото - Владислава Крокос**
