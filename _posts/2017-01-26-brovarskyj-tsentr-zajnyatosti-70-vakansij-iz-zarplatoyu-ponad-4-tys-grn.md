---
title: "Броварський центр зайнятості: 70% вакансій із зарплатою понад 4 тис грн"
date: 2017-01-26
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "bezrobitni"
  - "brovary"
  - "brovarskyj-tsentr-zajnyatosti"
  - "vakansiyi"
  - "vibir-redaktsiyi"
  - "novini"
---

**«Ми не зобов'язані шукати безробітним роботу, ми лише сприяємо в її пошуку», - кажуть у Броварському міськрайонному [Центрі зайнятості](http://www.facebook.com/Броварський-міськрайонний-центр-зайнятості-472952272877017/). І переконують: на безробіття жалітися гріх - робота є, шукайте бажання. До всього, більше, ніж 70% вакансій – із зарплатою понад 4 000 грн. Наші журналісти перевірили, чи й справді  на ринку праці достатньо пропозицій за гідну винагороду?**

**Тетяна** приїхала із Сумської області в Бровари тиждень тому. Відразу ж як облаштувалася у рідних у гуртожитку, прийшла у Броварський міськрайонний Центр зайнятості (БМЦЗ). У Сумах дівчина здобула економічну освіту, 4 роки працювала в місцевому пенсійному фонді. Зарплата - 2,5 тис грн. Тепер хоче розірвати коло безгрошів'я та почати нове життя.

\[caption id="attachment\_65635" align="aligncenter" width="600"\][![](https://mpz.brovary.org/wp-content/uploads/2017/01/23-2.jpg)](https://mpz.brovary.org/wp-content/uploads/2017/01/23-2.jpg) Броварський міськрайонний центр зайнятості\[/caption\]

[![](https://mpz.brovary.org/wp-content/uploads/2017/01/12-4.jpg)](https://mpz.brovary.org/wp-content/uploads/2017/01/12-4.jpg)

\[caption id="attachment\_65633" align="aligncenter" width="600"\][![](https://mpz.brovary.org/wp-content/uploads/2017/01/21-2.jpg)](https://mpz.brovary.org/wp-content/uploads/2017/01/21-2.jpg) Тетяна і Ніна Кабачок, адміністраторка ЦЗ\[/caption\]

За 15 хвилин спілкування з адміністраторкою зали самостійного пошуку роботи **Ніною Кабачок** Тетяна занотувала для себе 7 вакансій, які відповідали її запитам: не пов'язаних із сферою торгівлі та якнайменшим «контактом» із людьми. Так у записнику дівчини з'явилися телефони та адреси районного відділу освіти, пенсійного фонду, територіального центру, військової частини, логістичної компанії, спеціального відділу контролю за станом благоустрою і зовнішнім дизайном  міста, «Нової пошти» - вакансії як із мінімальною зарплатою - 3 200 грн, так і більшою за 4 тис грн.

49-річний **Григорій** безробітний понад 2 місяці. У столиці працював вантажником та після того, як підскочили ціни на проїзд, звільнився і шукає роботу в Броварах. Загалом за спеціальністю чоловік товарознавець, але довгий час за фахом не працював, кваліфікацію втратив, тож погоджується йти туди, де візьмуть, хоч би вантажником чи підсобним працівником. Виписав для себе 4 вакансії з оплатою 4 500грн - 5 200 грн.  Однак, каже Григорій, і тут можуть очікувати «сюрпризи»: роботодавцям подавай молодих – до 35-ти років.

\[caption id="attachment\_65632" align="aligncenter" width="600"\][![](https://mpz.brovary.org/wp-content/uploads/2017/01/20-1.jpg)](https://mpz.brovary.org/wp-content/uploads/2017/01/20-1.jpg) Зал  самостійного пошуку роботи\[/caption\]

\[caption id="attachment\_65626" align="aligncenter" width="600"\][![](https://mpz.brovary.org/wp-content/uploads/2017/01/15-3.jpg)](https://mpz.brovary.org/wp-content/uploads/2017/01/15-3.jpg) Григорій\[/caption\]

Заступник директора БМЦЗ **Любов Левицька** погоджується: переважна більшість роботодавців хоче працівників і молодих, і з досвідом роботи. _«За 2016 рік до нас звернулося з питання пошуку роботи_ **_3 885_** _людей,_ - розповідає пані Любов. - _Працевлаштовано за нашою допомогою_ **_1471_** _особу. Самостійно знайшли роботу_ _**262**_  _людини. На 1.01.2017 року на_ **_132_** _вакансії -_ **_707_** _безробітних.  Із них_ **_285_** _– особи до_ _35_ _років. **60%** людей – за 40 років. Якщо порівняти 2015 та 2016 роки, то кількість безробітних на **395** осіб  зменшилася»._

\[caption id="attachment\_65613" align="aligncenter" width="600"\][![](https://mpz.brovary.org/wp-content/uploads/2017/01/1-5.jpg)](https://mpz.brovary.org/wp-content/uploads/2017/01/1-5.jpg) Любов Левицька\[/caption\]

[![](https://mpz.brovary.org/wp-content/uploads/2017/01/4-4.jpg)](https://mpz.brovary.org/wp-content/uploads/2017/01/4-4.jpg)

_**\- Любове Миколаївно, як взагалі відбувається співпраця  Центру з безробітним?**_

\-  Уже в перший день звернення безробітного, пропонуються всі наявні у нас вакансії, які підходять до його кваліфікації. У нас єдина інформаційно-аналітична система по всій Україні, тож можемо запропонувати вільні робочі місця і в інших областях. Головне, щоб людині було зручно добиратися на роботу. Безробітний може і не ставати на облік у Центр, може шукати роботу самостійно вдома - вся необхідна інформація є на нашому [сайті](http://www.dcz.gov.ua/kir/control/uk/index). Якщо ж Інтернету немає, то може прийти попрацювати і до нас, а знайшовши вакансію - відразу роботодавцю і зателефонувати. Та навіть коли людина стала на облік, продовжує шукати роботу самостійно - ми лише сприяємо її в пошуку. Зареєструвавшись, безробітний має щомісяця приходити до свого спеціаліста. Якщо ж безробітний відмовляється від **2** **запропонованих вакансій - його з обліку знімають**.

 

\[caption id="attachment\_65627" align="aligncenter" width="600"\][![](https://mpz.brovary.org/wp-content/uploads/2017/01/16-3.jpg)](https://mpz.brovary.org/wp-content/uploads/2017/01/16-3.jpg) Профорієнтаційний сектор. Для людей, які не мають удома доступу до мережі Інтернет\[/caption\]

\[caption id="attachment\_65623" align="aligncenter" width="600"\][![](https://mpz.brovary.org/wp-content/uploads/2017/01/11-4.jpg)](https://mpz.brovary.org/wp-content/uploads/2017/01/11-4.jpg) У папках - інформація про підприємців, із якими Центр співпрацює найчастіше\[/caption\]

[![](https://mpz.brovary.org/wp-content/uploads/2017/01/10-3.jpg)](https://mpz.brovary.org/wp-content/uploads/2017/01/10-3.jpg)

_\-  **Чи всім безробітнім передбачена допомога?**_

\- Згідно [наказу](http://zakon5.rada.gov.ua/laws/show/z0821-15) Міністерства соцполітики України, допомога по безробіттю призначається з 8-го дня після реєстрації. І вона не перевищує **360** календарних днів. Загалом допомога залежить від страхового стажу роботи і від середньої зарплати. Якщо прийшла молода людина без досвіду роботи, то 6 місяців отримуватиме **544 грн**. Якщо людина має стаж **2-6** років, то перші 3 місяці виплачується **55%** від середньої зарплати, наступні 3 місяці – **44%**, і останні 3 місяці – **38,5%.** Спеціалісту із **10**\-річним стажем, відповідно **70%** - у середньому це понад **1 500 грн,** далі - **56% і 49%**.

**\-  _А у який спосіб  Центр допомагає безробітним знайти роботу, а роботодавцям - потрібного  спеціаліста?_**

\- Двічі на рік у нас проходять великі ярмарки професій. А якщо потреба роботодавця у спеціалістах кричуща, ми проводимо міні-ярмарки, де роботодавці з перших вуст доносять безробітним інформацію про ту чи іншу спеціальність. Так проводили міні-ярмарку на прохання «Епіцентру», ТОВ «Мік-мега», «Астерс-груп». Також допомагали поліції, які набирали патрульних і слідчих. Робили міні-ярмарок виїзний – у пожежну частину. Минулоріч після проведення 8 міні-ярмарок працевлаштували 94 особи. Загалом ми не зобов'язані шукати безробітному роботу, ми лише сприяємо в її пошуку.

[![](https://mpz.brovary.org/wp-content/uploads/2017/01/13-4.jpg)](https://mpz.brovary.org/wp-content/uploads/2017/01/13-4.jpg)

**_\-  Які  спеціальності на сьогодні найзатребуваніші?_**

\- Робітничі: водії категорії «С» і «D», слюсар із ремонту автомобілів, комплектувальник товарів, вантажники, квітникарі, двірники, оператори котельні. Потрібно багато мененджерів, працівників торгівлі, бухгалтерів. Так для останніх у 2016 році була 61 вакансія. Минулоріч закрилося багато банків, тому роботи потребували 548 спеціалістів фінансової сфери. 98 - ми працевлаштували.

\[caption id="attachment\_65619" align="aligncenter" width="600"\][![](https://mpz.brovary.org/wp-content/uploads/2017/01/7-4.jpg)](https://mpz.brovary.org/wp-content/uploads/2017/01/7-4.jpg) Терміново потрібні двірники - 3200 грн, мийники посуду, фармацевти - 3500 грн, юрист - 4 000 грн, електромонтажники з освітлення  - 4 400 грн, робітник із комплексного обслуговування будинків - 3200 грн, електрослюсар-будівельник - 4400 грн, кухар  - 3200, офіціант - 3200 грн, продавець-консультант - 3600 грн\[/caption\]

**_\- А яку заробітну плату пропонують роботодавці?_**

\- Бухгалтерам, наприклад, від мінімальної - 3200 грн до 6 000 грн. Є і головний бухгалтер - на 12 000 грн. Товариство «Орієнтирбуделемент» пропонує вантажнику 5 000 грн. Приватному підприємцю Горбач на 4 800 грн потрібен кухонний робітник. КП «Броваритепловодоенергія» потребує начальника дільниці: пропонують 7 000 грн, а економісту із збуту – понад 6 000 грн. У «Сільпо» потрібні вантажники та комплектувальники на 5 000 грн, водії на 7 000 грн. Загалом нині **більше, ніж 70% вакансій – із зарплатою понад 4 000 грн**.

**_\- Яким спеціалістам зараз  знайти  роботу складніше?_**

\- На сьогодні практично немає вакансій для декоратора вітрин, директора підприємства, інженера-проектувальника, дизайнера графічних робіт, агента з митного оформлення, пивовара, радіотелефоніста, спортсмена-професіонала.

**\-  _А за кордон працевлаштовуєте?_**

\- Ні, таких програм у нас нема.

_\-  **А якщо людині потрібна не постійна робота, а сезонна чи тимчасова?**_

\-  Є і такі вакансії. Так за зверненням Управління соціального захисту  відправляли  безробітних  допомагати оформляти броварчанам субсидії. Укладаємо договори з ЖЕКами щодо прибирання територій. Співпрацюємо і з сільськими радами щодо облаштування територій. А із сезонних робіт у нас є «оператори котельні».

[![](https://mpz.brovary.org/wp-content/uploads/2017/01/8-4.jpg)](https://mpz.brovary.org/wp-content/uploads/2017/01/8-4.jpg)

_\-  **Людей із особливими потребами працевлаштовуєте?**_

\- Так, звичайно. При влаштуванні звертаємо увагу на рекомендації щодо їх реабілітації. Минулого року інваліди по слуху, зору, мовленню, «колясочники» до нас не зверталися. Зверталися переважно люди 3-ї групи інвалідності загального захворювання. За минулий рік **13** працевлаштували**:** інспектором із кадрів, торгівельним агентом, адміністратором офісу, завлабораторією, соцпедагогом, формувальником ковбасних виробів, прибиральником, ліфтером, бухгалтером, оператором котельні….

**\-   _А  коли  безробітний так і  не може знайти бажану  роботу, якісь «козирі» у вас є?_**

\- Ми проводимо навчання, перенавчання і підвищення кваліфікації. Навіть під замовлення роботодавця. Ще підключаємо відділ «Активної підтримки», який сприяє розкриттю у людини прихованого потенціалу. З 2016 року почали активно працювати з безробітними саме у напрямку складання резюме, що покликані допомогти людям швидше продати свої знання і уміння. Потім ці резюме рoзміщуємо на сайті **[trud.gov. ua](http://www.trud.gov.ua/control/uk/index#typeSearch=1&startPos=0).**

[![](https://mpz.brovary.org/wp-content/uploads/2017/01/5-4.jpg)](https://mpz.brovary.org/wp-content/uploads/2017/01/5-4.jpg)

**_\-  Які курси підвищення кваліфікації пропонуєте?_**

\- Для навчання безробітних обласний Центр зайнятості проводить відбір серед столичних навчальних закладів. У лютому ми матимемо їх перелік і перелік спеціальностей, за якими ми можемо навчати безробітних. Минулоріч були курси із кадрового менеджменту, веб-програмування, іноземної мови, а також курси для перукарів, манікюрниць, електрогазозварювальників, операторів котельні. Для підприємців – із основ підприємницької діяльності, для бухгалтерів - програма 1С.

**\- _На кого найчастіше безробітні перенавчаються?_**

\- Переважно на бухгалтерів. Зазвичай після місячних курсів протягом місяця людина і працевлаштовується. А в цілому, безробітні знаходять собі роботу протягом 3 місяців.

За словами Любові Левицької,  причина того, чому частина людей так і не може влаштуватися на роботу - у невідповідності професійно-кваліфікаційного складу безробітних до потреб роботодавців. Останні потребують молодих і вже досвідчених, молоді й досвідчені вимагають, у свою чергу, гідної винагороди за свої знання і уміння. І це далеко не 4 000 грн.  Часто «кращий варіант» і гідну винагороду молодь знаходить за кордоном.  _"Випускники шкіл, коледжів та ВНЗ до нас не звертаються,_ - каже Любов Левицька. - _Вони  знаходять роботу через Інтернет."_ Найчастіше безробітні звертаються в Центр зайнятості, коли пошуки роботи затягнулися і потрібна матеріальна підтримка. Та навіть і під час фінансової скрути безробітні старшого віку (40+) не поспішають перенавчатися і перекваліфіковуватися.

Навіть попри те, що частина роботодавців «приховують» наявні вакансії, адже часто-густо працевлаштування безробітних відбувається без офіційного оформлення на зарплати «в конвертах», серед [**100** вакансій](http://1drv.ms/x/s!AvmWrUUCIfRMcyuMqZz0RnXIH7g), актуальних на **25.01.,** більшість - за  4 тис і більше. Та це лише вакансії по Броварах і району, а безробітним рекомендують робочі місця і в столиці, де рівень оплати  вищий. Тож на ринку праці достатньо пропозицій за гідну внагороду, варто шукати тільки бажання  навчатися, розвиватися, перекваліфіковуватися і працювати.

 **Фото - автора**
