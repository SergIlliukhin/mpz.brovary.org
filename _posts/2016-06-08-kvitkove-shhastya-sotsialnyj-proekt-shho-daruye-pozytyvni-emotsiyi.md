---
title: "«Квіткове щастя»:  соціальний проект, що дарує позитивні емоції"
date: 2016-06-08
author: 
  username: "yschenko"
  display_name: "Ірина Ющенко"
categories: 
  - "hromada"
  - "novyny"
tags: 
  - "kvitkove-shhastya"
  - "brovary"
  - "vibir-redaktsiyi"
  - "volonterstvo"
  - "kvity"
  - "margaryta-sichkar"
  - "novini"
  - "olga-kononchuk"
  - "pozytyvni-emotsiyi"
  - "sotsialnyj-proekt"
coverImage: "wp-content/uploads/2016/06/15-1.jpg"
---

**Соціальний проект «Квіткове щастя», який стартував  у столиці  півтора місяці тому, в Україні - ноу-хау. Ідея проекту належить відомому столичному ресторатору Маргариті Січкар, а втілює його в життя -  броварчанка Ольга Конончук. Власне, саме вона долучила до проекту «Квіткове щастя» і мешканців Броварів. Нашим журналістам Ольга розповіла про суть ідеї  «Квіткового щастя» та його реалізацію як у Києві, так і на теренах нашого міста.**

День народження, весілля, народження дитини, ювілей, День закоханих, побачення, 8 Березня, 1 Вересня, випускний, професійне свято… У житті людини не так і багато приводів, щоб отримати чи подарувати комусь квіти. І зовсім рідко їх дарують без будь-якого приводу. Особливо стареньким, хворим, багатодітним, воїнам. _«Для них квіти – приємна несподіванка, яка дарує позитивні емоції. А саме таких світлих емоцій сьогодні  у людей і не вистачає»,_ \- каже куратор проекту «Квіткове щастя» **Ольга Конончук.**

\[caption id="attachment\_57103" align="aligncenter" width="600"\][![ Квіткове щастя](https://mpz.brovary.org/wp-content/uploads/2016/06/5-2.jpg)](https://mpz.brovary.org/wp-content/uploads/2016/06/5-2.jpg) Ольга Конончук\[/caption\]

 

**Щастя бути корисною**

_«У мене чітко виражена потреба допомагати»,_ - каже Ольга. Реалізовувати цю потребу дівчина почала ще зі школи, де приймала активну участь у всіх шкільних та позашкільних заходах, пов’язаних із волонтерством. Після закінчення Броварської СШ №7 Оля поступила в Київський національний університет будівництва і архітектури на відділення «менеджмент організації» - управління проектами. Найбільше дівчині запам’ятався І курс навчання і перша волонтерська поїздка з одногрупниками у Прилуцьку виправну колонію, де відбувають покарання неповнолітні злочинці. «_Ми хотіли показати їм, що є інше життя, не таке, яким живуть вони. Разом із одногрупниками я проводила ув’язненим тренінги: через візуалізацію своїх бажань вчила їх моделювати ситуації на майбутнє»,_ - розповідає дівчина. Та найбільше Оля пишається реалізацією свого другого проекту, що стосується корпоративної соціальної відповідальності. За його унікальність, компанію, де працювала дівчина, навіть нагородили сертифікатом Книги рекордів Гіннеса. Разом із іншими волонтерами Ольга навчила понад 10 тисяч продавців України умінню відповідального продажу алкоголю, зокрема, пива. Після проходження навчальних тестів, продавці, разом із сертифікатом «відповідальний продавець», отримали і правові знання та навики першої медичної допомоги. А тепер Ольга вдосконалює та реалізовує задумку столичного ресторатора Маргарити Січкар -  соціальний проект «Квіткове щастя».

\[caption id="attachment\_57114" align="aligncenter" width="600"\][![ Квіткове щастя](https://mpz.brovary.org/wp-content/uploads/2016/06/Komanda-Margaryta-Sychkar-volontery-y-ya-obshhee-foto.jpg)](https://mpz.brovary.org/wp-content/uploads/2016/06/Komanda-Margaryta-Sychkar-volontery-y-ya-obshhee-foto.jpg) Маргарита Січкар ( у центрі) з членами команди "Квіткового щастя"\[/caption\]

\[caption id="attachment\_57113" align="aligncenter" width="600"\][![Старт проекту – поїздка в Пущу-Водицю в Будинок ветеранів сцени, де доживають свій вік актори, циркачі, письменники](https://mpz.brovary.org/wp-content/uploads/2016/06/Dom-veteranov-stseny-Pushha-Vodytsa..jpg)](https://mpz.brovary.org/wp-content/uploads/2016/06/Dom-veteranov-stseny-Pushha-Vodytsa..jpg) Старт проекту – поїздка в Пущу-Водицю в Будинок ветеранів сцени, де доживають свій вік актори, артисти цирку, письменники\[/caption\]

\[caption id="attachment\_57116" align="aligncenter" width="600"\][![Мы порадовали 20 членов киевской организации бывших политзаключенных фашистских концлагерей (Аушвиц, Маутхаузен, Бухенвальд, Дахау и Берген-Бельзен)3](https://mpz.brovary.org/wp-content/uploads/2016/06/My-poradovaly-20-chlenov-kyevskoj-organyzatsyy-byvshyh-polytzaklyuchennyh-fashystskyh-kontslagerej-Aushvyts-Mauthauzen-Buhenvald-Dahau-y-Bergen-Belzen3.jpg)](https://mpz.brovary.org/wp-content/uploads/2016/06/My-poradovaly-20-chlenov-kyevskoj-organyzatsyy-byvshyh-polytzaklyuchennyh-fashystskyh-kontslagerej-Aushvyts-Mauthauzen-Buhenvald-Dahau-y-Bergen-Belzen3.jpg) Квіти для колишніх політв'язнів фашистських концтаборів (Аушвіц, Маутхаузен, Бухенвальд, Дахау і Берген-Бельзен), м. Київ\[/caption\]

**Від серця - до серця** 

Для реалізації проекту організатори залучили волонтерів, які спочатку пройшли навчання у психолога. «_Це потрібно для того, щоб люди, які ніколи не займалися благодійністю, не розгубилися, знали, як поводити себе в різних ситуаціях під час зустрічі з підопічними, котрим даруватимуть квіти»,_ \- розповідає Ольга. А дарують волонтери квіти особливим категоріям громадян: людям, котрі перебувають у хоспісах, будинках  для престарілих, військових госпіталях, лікарнях, багатодітним родинам. Часто найперша реакція людей від несподіванки - розчулення, сльози. _«Це свідчення того, що людям важливо, що про них пам’ятають,_ - каже Ольга. – _Щирі емоції мене дуже мотивують, тоді  хочеться бути корисною ще більше»._

\[caption id="attachment\_57118" align="aligncenter" width="600"\][![ Специализированный дом для ветеранов войны и труда, граждан пожилого возраста и инвалидов на ул. Будищанская, 4](https://mpz.brovary.org/wp-content/uploads/2016/06/Spetsyalyzyrovannyj-dom-dlya-veteranov-vojny-y-truda-grazhdan-pozhylogo-vozrasta-y-ynvalydov-na-ul.-Budyshhanskaya-4.jpg)](https://mpz.brovary.org/wp-content/uploads/2016/06/Spetsyalyzyrovannyj-dom-dlya-veteranov-vojny-y-truda-grazhdan-pozhylogo-vozrasta-y-ynvalydov-na-ul.-Budyshhanskaya-4.jpg) У спеціалізованому будинку для ветеранів війни і праці, громадян похилого віку та інвалідів, м. Київ\[/caption\]

\[caption id="attachment\_57117" align="aligncenter" width="600"\][![ Квіткове щастя](https://mpz.brovary.org/wp-content/uploads/2016/06/Spetsyalyzyrovannyj-dom-dlya-veteranov-vojny-y-truda-grazhdan-pozhylogo-vozrasta-y-ynvalydov-na-ul.-Budyshhanskaya-4-5.jpg)](https://mpz.brovary.org/wp-content/uploads/2016/06/Spetsyalyzyrovannyj-dom-dlya-veteranov-vojny-y-truda-grazhdan-pozhylogo-vozrasta-y-ynvalydov-na-ul.-Budyshhanskaya-4-5.jpg) У спеціалізованому будинку для ветеранів війни і праці, громадян похилого віку та інвалідів, м. Київ\[/caption\]

Ніби нічого нового: за допомогою квітів дарувати людям позитивні емоції. Та тільки квіти для вразливих категорій громадян волонтери спеціально не купують. Ними діляться ті, в кого їх частенько буває надлишок, і вони не знають, що з ними робити. Цільова аудиторія проекту -  медійні персони, люди з достатком вище середнього.

Послугами  «Квіткового щастя» вже  скористався співак Віталій Козловський, ведучий Олександр Скічко, які поділилися подарованими їм букетами. Та багато квітів дарують не тільки зіркам шоу-бізнесу. Нещодавно в Україні відбулися останні дзвоники та випускні вечори, які завжди багаті на подяки у вигляді квітів. Однак навіть ця, колись найдешевша і скромна подяка, сьогодні коштує далеко не скромних грошей, і не всі можуть їх купити. На останній дзвоник діти, які живуть у столичному будинку сімейного типу, хотіли привітати квітами своїх  учителів, але не мали на це грошей. «Квіткове щастя» допомогло їм вирішити цю проблему.

\[caption id="attachment\_57119" align="aligncenter" width="600"\][![На Останній дзвінок  діти, які живуть у столичному будинку сімейного типу, хотіли подарувати квіти своїм учителям, але не мали на це грошей. «Квіткове щастя» допомогло їм вирішити цю проблему](https://mpz.brovary.org/wp-content/uploads/2016/06/TSentra-pomoshhy-Misto-shhaslyvyh-ditej-zhyvut-syroty-dety-s-ulytsy-tsvety-na-poslednyj-zvonok-peredavaly.jpg)](https://mpz.brovary.org/wp-content/uploads/2016/06/TSentra-pomoshhy-Misto-shhaslyvyh-ditej-zhyvut-syroty-dety-s-ulytsy-tsvety-na-poslednyj-zvonok-peredavaly.jpg) Завдяки "Квітковому щастю" школярі з "Міста щасливих дітей" мали змогу привітати вчителів на свято останнього дзвоника\[/caption\]

[![Квіткове щастя](https://mpz.brovary.org/wp-content/uploads/2016/06/21-1.jpg)](https://mpz.brovary.org/wp-content/uploads/2016/06/21-1.jpg)

Допомога «Квіти для вчителів» наштовхнула Ольгу на думку залучити до проекту і школи. Реалізацію задуму вона почала з рідного міста. Напередодні випускних дівчина звернулася до директорів броварських ЗОШ із проханням поділитися квітами, які подарують діти вчителям. Школи таку ідею підтримали, і вже наступного після випускного дня партнер проекту – флористична компанія «Квітляндія», перевезла подаровані броварськими вчителями букети у свій офіс для ревізії, переробки та адаптації. А 1 червня  ще один партнер проекту – логістична компанія, доставила  квіти в МКЦ «Прометей» на свято до Дня захисту дітей, ініційоване  [ГО «Особлива родина»](https://mpz.brovary.org/diagnoz-ne-zavada-povnotsinnomu-zhyttyu-u-brovarah-dlya-osoblyvyh-ditej-vidkryly-osoblyvu-shkolu-mozayika/).

\[caption id="attachment\_57110" align="aligncenter" width="600"\][![ Квіткове щастя](https://mpz.brovary.org/wp-content/uploads/2016/06/12-2.jpg)](https://mpz.brovary.org/wp-content/uploads/2016/06/12-2.jpg) Квіти для підопічних  хоспісу\[/caption\]

\[caption id="attachment\_57111" align="aligncenter" width="600"\][![ Квіткове щастя](https://mpz.brovary.org/wp-content/uploads/2016/06/13-1.jpg)](https://mpz.brovary.org/wp-content/uploads/2016/06/13-1.jpg) Іван  Миколайович, 77 років, переселенець із Луганської обл.: «Я не пам’ятаю, коли мені останній раз дарували квіти. А я дуже люблю звуки, запахи і фарби»\[/caption\]

Вистачило квітів від броварських шкіл і для наступної зустрічі. 2 червня на благодійному концерті  [«Дарунок досвіду»](https://mpz.brovary.org/anons-zavtra-u-brovarah-provedut-aktsiyu-na-pidtrymku-pereselentsiv-pohylogo-viku-ta-z-invalidnistyu/) вони радували око та серце 20 підопічних «Хоспіса для людей похилого віку» – переселенців, яких свого часу волонтери вивезли з-під обстрілів на Донбасі в с. Мирне, що під Броварами.

[![ Квіткове щастя](https://mpz.brovary.org/wp-content/uploads/2016/06/8-2.jpg)](https://mpz.brovary.org/wp-content/uploads/2016/06/8-2.jpg)

[![ Квіткове щастя](https://mpz.brovary.org/wp-content/uploads/2016/06/9-2.jpg)](https://mpz.brovary.org/wp-content/uploads/2016/06/9-2.jpg)

Долучитися до проекту «Квіткове щастя» може кожен бажаючий. [На сторінці проекту](http://www.facebook.com/florals4astie/?fref=ts) у Фейсбуці можна залишити свою заявку, щоб віддати квіти чи їх замовити.

Безкорислива допомога може бути різною: як грошима, так і просто добрим словом чи посмішкою. Ольга  робить життя людей світлішим за допомогою квітів.

**Фото - автора та зі сторінки "Квіткове щастя" на Фейсбуці**
