---
title: "Оновленому парку імені Т.Г.Шевченка у Броварах хочуть надати статус пам’ятки історії"
date: 2013-11-08
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "deputati"
  - "novini"
  - "pamyatka-istoriyi"
  - "park-shevchenka"
  - "ploshha-shevchenka"
  - "proektuvannya"
  - "rishennya-radi"
  - "rekonstruktsiya"
  - "skver-shevchenka"
  - "shevchenko"
coverImage: "wp-content/uploads/2013/09/Den-mista-01.jpg"
---

**[![День міста 01](https://mpz.brovary.org/wp-content/uploads/2013/09/Den-mista-01.jpg)](https://mpz.brovary.org/wp-content/uploads/2013/09/Den-mista-01.jpg)На минулій сесії Броварської міської ради депутати ухвалили рішення "[Про надання парку  імені Т.Г.Шевченка у місті Бровари статусу пам’ятки історії](http://docs.brovary.org/p9654/24.10.2013/1081-39-06)". Цей документ є першим кроком у процесі присвоєння парку важливого статусу. Також обранці [офіційно змінили назву](http://docs.brovary.org/p9655/24.10.2013/1080-39-06) даного об'єкту - зі скверу імені Т.Г.Шевченка на парк імені Т.Г.Шевченка.**

Відповідно до ухваленого рішення, до Управління  культури, національностей та релігій Київської обласної державної адміністрації має бути внесено пропозицію про надання  парку імені Т.Г.Шевченка у місті Бровари статусу пам’ятки історії та занесення даного об’єкту до Держаного реєстру національного культурного надбання, згідно з чинним законодавством.

[![День міста 07](https://mpz.brovary.org/wp-content/uploads/2013/09/Den-mista-07.jpg)](https://mpz.brovary.org/wp-content/uploads/2013/09/Den-mista-07.jpg)

> ВІКІПЕДІЯ:
> 
> [**Пам'ятка історії**](http://uk.wikipedia.org/wiki/%D0%9F%D0%B0%D0%BC%27%D1%8F%D1%82%D0%BA%D0%B0_%D1%96%D1%81%D1%82%D0%BE%D1%80%D1%96%D1%97) — один із різновидів пам'яток культури, визначні місця, пов'язані з важливими історичними подіями, з життям та діяльністю відомих осіб, культурою та побутом народів:
> 
> - будинки, споруди, їх комплекси (ансамблі),
> - окремі поховання та некрополі, місця масових поховань померлих та померлих (загиблих) військовослужбовців (у тому числі іноземців), які загинули у війнах, внаслідок депортації та політичних репресій на території України,
> - місця бойових дій, місця загибелі бойових кораблів, морських та річкових суден, у тому числі із залишками бойової техніки, озброєння, амуніції тощо. Як і інші типи пам'яток, пам'ятка містобудування може отримати статус національного або місцевого значення.
> 
> Державний реєстр нерухомих пам'яток України нараховує близько 56 тис. об'єктів історичної спадщини, окремі з них одночасно є пам'ятками архітектури або пам'ятками містобудування.

Нагадаємо, до 200-річчя з дня народження Кобзаря у Броварах проводиться [реконструкція парку ім.Т.Г.Шевченка](https://mpz.brovary.org/do-200-richchya-kobzarya-brovarchanam-obitsyayut-onovleniy-park-im-t-g-shevchenka/). Загальна кошторисна вартість проекту - **5 322 071 грн.** У бюджеті міста Бровари на 2013 рік на проектування та реконструкцію парку Шевченка [виділено](http://docs.brovary.org/p8888/22.08.2013/1032-37-06) **4 748 000 грн.** Оновлений парк було [урочисто відкрито](https://mpz.brovary.org/videokomentar-krayeznavtsya-mariyi-ovdiyenko-shhodo-rekonstruktsiyi-parku-shevchenka/) на цьогорічний [День міста Бровари](https://mpz.brovary.org/svyato-pid-parasolkami-yak-brovari-vidznachali-den-mista/). При цьому відділ капітального будівництва Броварської міської ради [відмовляється надати інформацію](https://mpz.brovary.org/chinovniki-vidmovilis-rozpovisti-na-shho-vitratili-troleybusni-koshti/) про те, яким чином були витрачені ці кошти, та мотивують своє рішення тим, що фірма-підрядник заперечує проти оприлюднення кошторисів.
