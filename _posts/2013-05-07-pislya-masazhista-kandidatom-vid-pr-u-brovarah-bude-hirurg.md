---
title: "Після масажиста кандидатом від ПР у Броварах буде хірург"
date: 2013-05-07
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "vibori"
  - "kandidati"
  - "promizhni-vibori"
  - "tehnichni-kandidati"
  - "torgmash"
coverImage: "wp-content/uploads/2013/05/187582470c0434b0223e11020a3f64a1.jpg"
---

[![187582470c0434b0223e11020a3f64a1](https://mpz.brovary.org/wp-content/uploads/2013/05/187582470c0434b0223e11020a3f64a1.jpg)](https://mpz.brovary.org/wp-content/uploads/2013/05/187582470c0434b0223e11020a3f64a1.jpg)Сьогодні відбулось засідання броварської виборчої комісії щодо проміжних виборів депутата броварської міської ради на Торгмаші.

За давньою традицією вибори в Броварах починаються із застосування брудних технологій, котрі мають на меті усунути опозиційних кандидатів. Наскільки мені відомо, не все гладко з реєстрацією єдиного кандидата від УДАРу, Свободи та Батьківщини **Володимира Опалька**, ще гірші справи у кандидата від Демократичного Альянсу **Сергія Іллюхіна.** Про їхню ситуацію чекатимемо розповіді з перших вуст тут на "МПЗ".

Водночас все добре з документами у висуванця від Партії регіонів та інших провладних технічних персонажів.

Дані, котрі я наведу нижче - ще далеко не повні, залишимо детальний аналіз сьогоднішніх рішень на потім. Але про деякі цікавинки можна сказати вже зараз. Так, сьогодні сім кандидатів на вакантне крісло 42-го депутат броварської міської ради були зареєстровані. Ще трьом - відмовлено.

Зокрема, зареєстровано кандидата від Партії регіонів. Представляти партію Януковича та захищати інтереси володарів золотих унітазів на "торгмашівських виборах" буде хірург з 20-літнім стажем, завідувач хірургічного відділення броварської ЦРЛ **Коляда Володимир Степанович**. Чому заслужений медик вирішив стати "на бік темряви" та взяти на себе роль головної мішені передвиборчої м'ясорубки - ми ще розберемось і скоро сподіваюся надати нашим читачам багато цікавих фактів з життя "регіоналівського "хірурга.

Ще одним цікавенним персонажем, що теж зареєструвався кандидатом стала журналістка місцевого телебрехунця "Наше місто" **Наталія Кривобок** від партії "Народно-трудовий союз". Яким чином кандидат на виборах зможе далі виконувати функції муніципального журналіста - дуже цікаво. Утім сьогоднішня реєстрація Кривобок - привід починати розбирати дану пані, як то кажуть, по-поличкам.

Крім того змагатись за депутатське крісло планує також член ДВК на парламентських виборах 2012 року **Краснобай Тетяна Павлівна**, котра у виборчій комісії представляла директрису ЗОШ №2 **Оксану Мельник**. Краснобай в депутати йтиме за поданням партії "Зелені", але й сама Мельник також братиме участь у перегонах - від партії "Єдність". Цікаво, коли член ДВК від технічного кандидата згодом сама стає технічним кандидатом, а той, перший технічний кандидат, продовжує таким бути. Ух, сам заплутався :)

Проте відсьогодні ми почнемо розплутувати цей клубок чергових схем міської влади та розповідатимемо про учасників перегонів  особливо детально. Вибори почались! :)
