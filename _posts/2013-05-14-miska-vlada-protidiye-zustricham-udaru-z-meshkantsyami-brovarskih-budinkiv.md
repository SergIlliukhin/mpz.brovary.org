---
title: "Міська влада протидіє зустрічам УДАРу з мешканцями броварських будинків"
date: 2013-05-14
categories: 
  - "kolonka-avtora"
tags: 
  - "zustrichi-z-meshkantsyami"
  - "kachor"
  - "simutin"
  - "sapozhko"
  - "udar"
---

[![DSC_0479](https://mpz.brovary.org/wp-content/uploads/2013/05/DSC_0479.jpg)](https://mpz.brovary.org/wp-content/uploads/2013/05/DSC_0479.jpg)У вівторок, 14 травня, під час чергової зустрічі активістів броварської організації партії УДАР Віталія Кличка з мешканцями стало відомо, що влада дала вказівку всіляким чином зривати спілкування «ударівців» з броварчанами. Жителі багатоповерхівок на Грушевського, 3 та Грушевського, 5 розповіли, що місцевим двірникам наказано зривати партійні оголошення про заплановані зустрічі по всій території мікрорайону. За день до зустрічі партійців з броварчанами двірників викликали в ЖЕК де наказали не лише зривати «ударівські» листівки з дошок оголошень на під’їздах, а й спробувати повитягати об'яви з поштових скриньок мешканців.

Не зважаючи на такі дії з боку влади, на зустріч з керівником броварського УДАРу **Романом Сімутіним** цього дня прийшло майже 40 броварчан, котрі проживають в прилеглих будинках.

[![DSC_0485](https://mpz.brovary.org/wp-content/uploads/2013/05/DSC_0485.jpg)](https://mpz.brovary.org/wp-content/uploads/2013/05/DSC_0485.jpg)

Депутат пояснив мешканцям схему маніпуляцій міської влади з незаконно підвищеними тарифами на послуги ЖКГ та розповів, як протидіяти черговим намаганням Сапожка та його «команди» витрусити з кишень броварчан останні копійки. Окрім того мешканці поділилися проблемами власних будинків, які Сімутін пообіцяв спробувати вирішити в межах власних повноважень як депутата міської ради.

[![DSC_0488](https://mpz.brovary.org/wp-content/uploads/2013/05/DSC_0488.jpg)](https://mpz.brovary.org/wp-content/uploads/2013/05/DSC_0488.jpg)

[![DSC_0479](https://mpz.brovary.org/wp-content/uploads/2013/05/DSC_0479.jpg)](https://mpz.brovary.org/wp-content/uploads/2013/05/DSC_0479.jpg)

Заступник голови броварського осередку УДАРу **Андрій Качор** вважає, що подібна протидія міських чиновників – черговий прояв їхнього хиткого становища. _«Це вже занадто банально, аби якось серйозно звертати на це увагу. Влада чимдалі тим більше упосліджується, бездумно виконуючи настанови своїх шефів з вищого керівництва Партії регіонів. Такі недолуги спроби перешкодити спілкування членів УДАРу з броварчанами лише посилюють впевненість партійців у правильності обраного шляху, а мешканців – мотивує до згуртування задля вирішення наших спільних проблем та боротьби з місцевою владою «покращувачів»_. Качор переконаний, що потуги влади роз’єднати броварську громаду обов’язково призведе до зворотнього ефекту. _«Якщо Сапожко і далі діятиме подібним чином, то найпевніше не «доживе» як політик навіть до чергових виборів»_ - вважає «ударівець».
