---
title: "\"Бермудський трикутник\" на Гоголя-Осипова, або що приховують броварські калюжі?"
date: 2013-04-02
author: 
  username: "cherednik"
  display_name: "Юрій Чередник"
categories: 
  - "kolonka-avtora"
tags: 
  - "brovary"
  - "vibir-redaktsiyi"
  - "vul-gogolya"
  - "vul-osipova"
  - "kalyuzha"
  - "ukryama"
  - "yama"
---

[![Осипова Гоголя](https://mpz.brovary.org/wp-content/uploads/2013/04/Osipova-Gogolya.jpg)](https://mpz.brovary.org/wp-content/uploads/2013/04/Osipova-Gogolya.jpg)**Нещодавно повертався з товаришем додому до Броварів зі сторони об'їзної дороги. Проминувши Княжицький переїзд, ми під’їхали до роздоріжжя, де вулиця Гоголя перетинається з вулицєю Осипова (на перетині цих вулиць стоїть невеличкий магазин). Та подальший шлях нам перегородила величезна калюжа.** 

Я пам'ятав, що десь посередині дороги розташована глибока яма, котру наші комунальні служби принципово не помічають та не бажають її заасфальтувати, тому попросив товариша не поспішати та їхати дуже обережно. Повільно заїхавши в калюжу, ми подолали буквально кілька метрів - і бац ! – реально машина практично «пішла під воду».

Ледве виїхавши з цієї непомітної пастки, ми припаркували автомобіль на узбіччі, щоб подивитись на наявні ушкодження: удар в передній частині машини був таким, що їхати далі могло бути небезпечно. Перевіривши, ми переконались, що машина придатна для подальшого руху.

За час нашого огляду машини кілька інших автовласників також потрапили в цю халепу, розбиваючи свої автівки об підступну підводну перешкоду. Щоб розібратись з цим питанням, я зробив декілька фото цього "бермудського трикутника".

_Так об’їжджають яму ті, хто про неї знає:_

[![OLYMPUS DIGITAL CAMERA](https://mpz.brovary.org/wp-content/uploads/2013/04/1.jpg)](https://mpz.brovary.org/wp-content/uploads/2013/04/1.jpg)

_Як ми бачимо, об’їзд нелегкий та непростий - з перешкодами:_

[![OLYMPUS DIGITAL CAMERA](https://mpz.brovary.org/wp-content/uploads/2013/04/2.jpg)](https://mpz.brovary.org/wp-content/uploads/2013/04/2.jpg)

_Звільняємось з водяного полону:_

[![OLYMPUS DIGITAL CAMERA](https://mpz.brovary.org/wp-content/uploads/2013/04/3.jpg)](https://mpz.brovary.org/wp-content/uploads/2013/04/3.jpg)

_А так їдуть ті, хто не знає про пастку комунальників (автомобіль у будь-якому разі, заїжджаючи в калюжу, пригальмовує):_

[![OLYMPUS DIGITAL CAMERA](https://mpz.brovary.org/wp-content/uploads/2013/04/4.jpg)](https://mpz.brovary.org/wp-content/uploads/2013/04/4.jpg)

_І на невеличкій швидкості просто падає в яму:_

[![OLYMPUS DIGITAL CAMERA](https://mpz.brovary.org/wp-content/uploads/2013/04/5.jpg)](https://mpz.brovary.org/wp-content/uploads/2013/04/5.jpg)

Безумовно, на наступний день я звернувся до мера міста з депутатським зверненням щодо цієї проблеми. Але впевнений, що найближчим часом, на жаль, ще чимало автовласників стануть жертвою неякісної роботи комунальників. Цікаво, скільки ж пройде часу поки проблема перехрестя вилиці Гоголя–Осипова буде вирішена по суті ?
