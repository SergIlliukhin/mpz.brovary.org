---
title: "Броварський \"ДемАльянс\" проти аврального приймання бюджету - ВІДЕО"
date: 2016-12-22
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhet"
  - "vibir-redaktsiyi"
  - "demalyans"
  - "deputati"
  - "zayava"
  - "novini"
  - "oleg-berestoviy"
  - "sesiya"
coverImage: "wp-content/uploads/2016/06/sesiya-21.jpg"
---

**Фракція "ДемАльянс" у Броварській міській раді заявила про неприпустимість розглядання [бюджету](https://mpz.brovary.org/zavtra-brovarski-deputaty-pryjmatymut-miskyj-byudzhet-majzhe-u-milyard-gryven/) в авральному режимі, єдиний присутній від фракції депутат Олег Берестовий виголосив заяву та полишив засідання позачергової 23-ї сесії міськради.**

Олег Берестовий каже, таким чином депутатів полишають найважливішої функції депутатів - контролю. Матеріали щодо бюджету обранці отримали запізно, деякі - вчора вночі. Коли ж їх вивчати? - запитує депутат. До того ж на сьогоднішній сесії прийматимуть одночасно і програми, і бюджет.

<iframe src="https://www.youtube.com/embed/B-HlLgW2g5g" width="560" height="315" frameborder="0" allowfullscreen="allowfullscreen"></iframe>

Заява "Демократичного Альянсу":

> Наша фракція послідовно відстоювала принципи публічності та підзвітності в роботі міської ради. Напрацьовували та внесли безліч правок в регламент Броварської міської ради, створивши умови для відкритої, чесної та прозорої її діяльності.
> 
> Представники тимчасово обраної влади систематично **зловживають** демократичними нормами регламенту та **нівелюють** принципи публічності в роботі Ради, які частина новообраних депутатів відстоювала та яким слідувала.
> 
> Сьогодні на (підкреслюю) **ПОЗАЧЕРГОВІЙ** сесії будуть ухвалюватись **18** загально міських програм, **Бюджет міста** 2017 (головний документ міста) та інші не менш важливі питання, які не пройшли належного публічного обговорення.
> 
> Майже мільярдний бюджет міста був надісланий депутатам в НЕДІЛЮ після обіду.
> 
> Навіть попри те, що з листопада місяця керівники управлінь та відділів озвучували свої бюджетні запити і нам  відомі початкові заявлені цифри, фізично за такий короткий час неможливо зробити якісний порівняльний аналіз початкових і фінальних цифр, які ввійшли в проект бюджету.
> 
> Фракція “ДемАльянс” вітає винесення на сесію таких програм, як: “Національне патріотичне виховання”, “Громадський бюджет”, програма підтримки ОСББ, підтримки Воїнів АТО, розвитку фізичної культури, надбавки вчителям і т.д.
> 
> Але тексти та кошториси цих документів ми почали отримувати ЛИШЕ у вівторок, продовжуючи вчорашнім днем.
> 
> Останні кошториси програм депутати отримали вчора о 21:47.
> 
> Не кажучи вже про належне обговорення міських програм з громадськістю, деякі документи й досі не були опубліковані на порталі БМР.
> 
> Такі дії в тому числі ставлять під загрозу ухвалення бюджету міста. ( в разі неухвалення одного із програм доведеться в ручному режимі вносити в проект бюджету правки)
> 
> Такий підхід ставить під загрозу якість розроблених програм, усвідомлені рішення депутатів та  діалог з кінцевим бенефеціаром, для якого ці рішення ухвалюються - громадою міста.
> 
> Такі дії та відповідна організація бюджетного процесу, організація проведення чергових під видом позачергових сесій міської ради, які обмежують виконання основної функції депутата місцевої ради - контролю! що  свідчить про злочинну безвідповідальність, або некомпетентність виконавчої вертикалі влади міста Бровари на чолі із Ігорем Сапожком.
> 
> Фракція “ДемАльянс” поважає своїх виборців та залишається їм підзвітна, відповідно не збирається піддаватись на провокації у вигляді чергових позачергових сесії, які не дають змогу приймати свідомі компетентні рішення, та не буде брати участь в цьому засіданні.
> 
> Натомість, задля недопущення подібних ситуацій в майбутньому, анонсуємо роботу та найскорішим винесенням на розгляд ради документу, який називається “Бюджетний регламент”. Який має має на меті унеможливити узурпацію бюджетного процесу в кабінеті однієї людини, як це відбувається зараз.
> 
> Громада має першочергове право на думку, куди їх гроші будуть витрачені, шкода, що влада міста на це вкотре закриває очі.
