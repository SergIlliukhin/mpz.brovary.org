---
title: "На фасадах броварських будинків встановлять пам'ятні дошки на честь загиблих в АТО броварчан"
date: 2016-10-11
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "ato"
  - "biytsi"
  - "brovary"
  - "zagibli"
  - "zosh-3"
  - "memorialni-doshky"
  - "novini"
---

**В Броварах, на фасаді будинків та школі №3, встановлять меморіальні дошки на честь загиблих броварчан в АТО: Ігоря Завірюхіна, Аркадія Голуба та Олега Онікієнка. Про це йдеться у відповідному [рішенні](http://brovary-rada.gov.ua/documents/24588.html) виконкому, опублікованому на офіційному сайті Броварської міськради.**

Як зазначається у рішенні, пам'ятний знак на честь **Ігоря Завірюхіна** буде розміщений на фасаді будинку, де він проживав: вул. Аркадія Голуба, буд.№ 5-Б, під’їзд № 2.

Меморіальні дошки на честь **Аркадія Голуба** встановлять на фасаді будинку, де він жив: вул. Михайла Грушевського, буд.№ 17, під’їзд № 6, та на будівлі ЗОШ №3, де він навчався.

На честь **Олега Онікієнка** розмістять пам'ятну дошку за адресою: вул. Сергія Москаленка, буд. №2, на фасаді будівлі, з боку вул. Олега Онікієнка.

Нагадаємо, що 25 травня 2016 року у Броварах, на фасаді ЗОШ №2 була [відкрит](https://mpz.brovary.org/u-brovarah-vidkryly-memorialnu-doshku-zagyblym-za-ukrayinu-dmytru-yanchenku-ta-sergiyu-moskalenku/)а меморіальна дошка на честь загиблих в АТО **Дмитра Янченка** та **Сергія Москаленка.**
