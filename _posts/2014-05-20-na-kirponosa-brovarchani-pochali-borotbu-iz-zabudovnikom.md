---
title: "Майбутній гастроном збурив мешканців прилеглих будинків"
date: 2014-05-20
author: 
  username: "pravoznaty"
  display_name: "Маєш право знати"
tags: 
  - "bicheviy"
  - "brovary"
  - "vibir-redaktsiyi"
  - "zabudovnik"
  - "kirponosa"
  - "novini"
coverImage: "wp-content/uploads/2014/05/kirponosa-11.jpg"
---

**[![кирпоноса 08](https://mpz.brovary.org/wp-content/uploads/2014/05/kirponosa-08.jpg)](https://mpz.brovary.org/wp-content/uploads/2014/05/kirponosa-08.jpg)Мешканці будинків №3 та №5 по вул. Кирпоноса вийшли минулої п’ятниці боротись із забудовником. Ігор Бічевий, власник ресторану «Санторін», що розташований поруч, вирішив добудувати до фасаду будинку №3 гастроном, кажуть жителі. Підприємець вже встиг поставити на прибудинковій території дерев’яний паркан, щоб туди заїхала будівельна техніка.**

Проте мешканці обурюються: перед початком робіт з роширення прилеглого приміщення на першому поверсі, що теж належить забудовнику, з громадою він не спілкувався. Будроботи, кажуть жителі, ставлять під загрозу цілісність будинку, на стінах якого вже поповзли тріщини. До того ж, броварчани побоюються, що будівельна техніка перегородить єдийний проїзд у двори будинків.

[![кирпоноса 11](https://mpz.brovary.org/wp-content/uploads/2014/05/kirponosa-11.jpg)](https://mpz.brovary.org/wp-content/uploads/2014/05/kirponosa-11.jpg)

\[caption id="attachment\_26284" align="aligncenter" width="600"\][![кирпоноса 02](https://mpz.brovary.org/wp-content/uploads/2014/05/kirponosa-02.jpg)](https://mpz.brovary.org/wp-content/uploads/2014/05/kirponosa-02.jpg) Ігор Бічевий\[/caption\]

Бічевий наполягає на іншому: каже, що має необхідні документи, а саме – [дозвіл виконкому на реконструкцію з розширенням нежитлового приміщення](http://www.brovary.kiev.ua/r%D1%96shennya-vikonavchogo-kom%D1%96tetu-648) по вул. Кирпоноса, 3, а також відповідну декларацію з держархбудконтролю на початок будівельних робіт.

\[caption id="attachment\_26300" align="aligncenter" width="600"\][![рішення бічевой](https://mpz.brovary.org/wp-content/uploads/2014/05/rishennya-bichevoy.jpg)](https://mpz.brovary.org/wp-content/uploads/2014/05/rishennya-bichevoy.jpg) Натисніть для збільшення\[/caption\]

До того ж, він заявив, що збирав підписи мешканців будинків, які не заперечували проти використання прибудинкової території для зведення підприємницького об'єкта. Кілька десятків обурених присутніх апелюють – жоден з них нічого не підписував.

[![кирпоноса 09](https://mpz.brovary.org/wp-content/uploads/2014/05/kirponosa-09.jpg)](https://mpz.brovary.org/wp-content/uploads/2014/05/kirponosa-09.jpg)

Занепокоєні мешканці покликали на зустріч із забудовником депутата Романа Сімутіна, обраного від цього округу до міської ради.

Сімутін наголосив, що рішення міської ради про надання права оренди цієї земельної ділянки – незаконне, адже міська рада не має права розпоряджатись прибудинковою територією.

<iframe src="//www.youtube.com/embed/SxWpQP70sa4" width="600" height="315" frameborder="0" allowfullscreen="allowfullscreen"></iframe>

[![кирпоноса 04](https://mpz.brovary.org/wp-content/uploads/2014/05/kirponosa-04.jpg)](https://mpz.brovary.org/wp-content/uploads/2014/05/kirponosa-04.jpg)

Прийшов на зібрання також і заступник міського голови Василь Андрєєв. Він пообіцяв мешканцям, що міська влада винесе Бічевому припис про припинення будівельних робіт. "Проблема буде вирішена на користь громади", - запевнив заступник Сапожка. Також Андрєєв попросив мешканців почекати початку робочого тижня і прийти в міськраду зі своїми зауваженнями.

<iframe src="//www.youtube.com/embed/Cg7YmrpSt0U" width="560" height="315" frameborder="0" allowfullscreen="allowfullscreen"></iframe>

[![андреев](https://mpz.brovary.org/wp-content/uploads/2014/05/andreev-.jpg)](https://mpz.brovary.org/wp-content/uploads/2014/05/andreev-.jpg)

Проте слова заступника мера, як свідчили настрої серед присутніх, заспокоїти громаду не змогли. «За вихідні забудує», - говорили обурені. Найбільш «гарячі голови» стали закликати повалити паркан і відбили кілька дощок від секції. Проте кульмінаційний момент затих так швидко, як і почався.

[![кирпоноса 07](https://mpz.brovary.org/wp-content/uploads/2014/05/kirponosa-07.jpg)](https://mpz.brovary.org/wp-content/uploads/2014/05/kirponosa-07.jpg)

Сімутін запропонував мешканцям створити робочу групу, яка вивчатиме питання та шляхи вирішення конфлікту із забудовником в законний спосіб. З кількох десятків людей виявили таке бажання всього троє. Також мешканці будинків №3 та №5 на вул. Кирпоноса зібрали підписи під зверненням до влади із вимогами вплинути на забудовника та припинити будівельні роботи.

Забудовник довго спілкувався з мешканцями, намагаючись вирішити проблему, адже припиняти будівництво нового торгівельного об’єкта, вочевидь, не входило в його плани.

[![кирпоноса 05](https://mpz.brovary.org/wp-content/uploads/2014/05/kirponosa-05.jpg)](https://mpz.brovary.org/wp-content/uploads/2014/05/kirponosa-05.jpg)

Дехто з мешканців почав недвозначно натякати, що за користування земельною власністю громади потрібно «дати людям щось натомість»: наприклад, побудувати в дворі дитячий майданчик. Інша мешканка показувала рукою в бік даху, який потрібно відремонтувати.

Як приклад, наводили будівництво медичного центру «Нодус» в сусідньому Кирпоноса, 7а. За можливість взяти в оренду шматок землі біля будинку та прибудувати на першому поверсі ґанок зі сходами, а також автостоянку для «швидких», підприємець за власний кошт відремонтував під’їзди та зайнявся благоустроєм прибудинкової території.

Чи зможуть мешканці «перемогти» забудовника? Якщо так, то якою буде ця «перемога» - припинення будівництва чи вигідний для мешканців компроміс? Якщо ні, то чи повторить паркан на вул. Кирпоноса долю огорожі земельної ділянки «масажиста Азарова» в парку? Стежте за наступними публікаціями: «МПЗ» слідкує за розвитком подій.
