---
title: "Бровари завалені снігом: на вулицях працює лише 5 одиниць спецтехніки. ФОТОРЕПОРТАЖ"
date: 2016-01-09
author: 
  username: "pravoznaty"
  display_name: "Маєш право знати"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "negoda"
  - "novini"
  - "snig"
coverImage: "wp-content/uploads/2016/01/MPZ_9_01_26-1.jpg"
---

**На другий день після завершення снігопадів комунальники не можуть розчистити переважну частину міських вулиць. Головні автошляхи Броварів наразі вже майже придатні для пересування транспорту, однак стан більшості вулиць та дворових проїздів залишає бажати кращого, а окремі з них – практично непрохідні для машин та пішоходів. Сьогодні журналісти «Маєш право знати» здійснили черговий фоторейд міськими вулицями, аби з’ясувати, наскільки якісно комунальники виконують свою роботу.**

Порівняно нормальну ситуацію нашим кореспондентам – на диво - вдалося побачити лише в районі Пекарні та Геологорозвідки: зокрема на вулицях **Білана** (колишня Горького) та **Білодібровній** розчищені майже всі двори та проїзди. Проте невеликі вулиці приватного сектору, зокрема **Євгена Коновальця** (колишня Радгоспна) та **Романа Шухевича** (колишня Героїв Сталінграду), вочевидь, ще не бачили снігозбиральної техніки.

\[caption id="attachment\_50247" align="aligncenter" width="600"\][![MPZ_9_01_49](https://mpz.brovary.org/wp-content/uploads/2016/01/MPZ_9_01_49.jpg)](https://mpz.brovary.org/wp-content/uploads/2016/01/MPZ_9_01_49.jpg) Дворові проїзди на Білана почищені\[/caption\]

\[caption id="attachment\_50248" align="aligncenter" width="600"\][![MPZ_9_01_50](https://mpz.brovary.org/wp-content/uploads/2016/01/MPZ_9_01_50.jpg)](https://mpz.brovary.org/wp-content/uploads/2016/01/MPZ_9_01_50.jpg) На заваді не стали навіть припарковані автівки\[/caption\]

\[caption id="attachment\_50249" align="aligncenter" width="600"\][![MPZ_9_01_52](https://mpz.brovary.org/wp-content/uploads/2016/01/MPZ_9_01_52.jpg)](https://mpz.brovary.org/wp-content/uploads/2016/01/MPZ_9_01_52.jpg) А зовсім неподалік, на вулиці Євгена Коновальця - ситцуація вже інша\[/caption\]

В той же час на Масиві головні вулиці, в т.ч. і центральні, лишаються в полоні снігової «каші». Найгірша ситуація вже традиційно на вулицях **Марії Лагунової, Шолом-Алейхема, Героїв Небесної Сотні** (колишня Возз’єднання) та **Грушевського.**

\[caption id="attachment\_50250" align="aligncenter" width="600"\][![MPZ_9_01_60](https://mpz.brovary.org/wp-content/uploads/2016/01/MPZ_9_01_60.jpg)](https://mpz.brovary.org/wp-content/uploads/2016/01/MPZ_9_01_60.jpg) Забута владою вулиця Марії Лагунової\[/caption\]

\[caption id="attachment\_50251" align="aligncenter" width="600"\][![MPZ_9_01_1](https://mpz.brovary.org/wp-content/uploads/2016/01/MPZ_9_01_1.jpg)](https://mpz.brovary.org/wp-content/uploads/2016/01/MPZ_9_01_1.jpg) У дворах на Шолом-Алейхема також не бачили снігозбиральної техніки\[/caption\]

\[caption id="attachment\_50253" align="aligncenter" width="600"\][![MPZ_9_01_30](https://mpz.brovary.org/wp-content/uploads/2016/01/MPZ_9_01_30.jpg)](https://mpz.brovary.org/wp-content/uploads/2016/01/MPZ_9_01_30.jpg) На вулиці Михайла Грушевського значно зручніше пересуватися на лижах\[/caption\]

Тут не чистять тротуари, двори і проїзди, молоді мами з дитячими візочками мусять з великими труднощами долати снігові замети, велосипедисти також злізають із сідла та вручну перевозять «двоколісних» через кучугури.

\[caption id="attachment\_50252" align="aligncenter" width="600"\][![MPZ_9_01_26](https://mpz.brovary.org/wp-content/uploads/2016/01/MPZ_9_01_26.jpg)](https://mpz.brovary.org/wp-content/uploads/2016/01/MPZ_9_01_26.jpg) Молодим мамам з вулиці Небесної Сотні варто придбати всюдихідні дитячі візочки\[/caption\]

\[caption id="attachment\_50254" align="aligncenter" width="600"\][![MPZ_9_01_8](https://mpz.brovary.org/wp-content/uploads/2016/01/MPZ_9_01_8.jpg)](https://mpz.brovary.org/wp-content/uploads/2016/01/MPZ_9_01_8.jpg) Складно бути велосипедистом у зимових Броварах...\[/caption\]

\[caption id="attachment\_50255" align="aligncenter" width="600"\][![MPZ_9_01_6](https://mpz.brovary.org/wp-content/uploads/2016/01/MPZ_9_01_6.jpg)](https://mpz.brovary.org/wp-content/uploads/2016/01/MPZ_9_01_6.jpg) Так чистять сніг у Броварах. Вулиця Шолом-Алейхема, висота снігового покриву - 10-15 сантиметрів.\[/caption\]

Схожа ситуація і на вулицях **Ярослава Мудрого** (колишня Кірова) та **Аркадія Голуба** (колишня Постишева). На Голуба не розчищена навіть територія навколо офісу «Броваритепловодоенергії», яку комунальники зазвичай ретельно прибирають.

\[caption id="attachment\_50256" align="aligncenter" width="600"\][![MPZ_9_01_46](https://mpz.brovary.org/wp-content/uploads/2016/01/MPZ_9_01_46.jpg)](https://mpz.brovary.org/wp-content/uploads/2016/01/MPZ_9_01_46.jpg) Вулиця Аркадія Голуба, неподалік "Броваритепловодоенергії"\[/caption\]

\[caption id="attachment\_50257" align="aligncenter" width="600"\][![MPZ_9_01_48](https://mpz.brovary.org/wp-content/uploads/2016/01/MPZ_9_01_48.jpg)](https://mpz.brovary.org/wp-content/uploads/2016/01/MPZ_9_01_48.jpg) "Прибирають сніг? Ні, не чули...". На вулиці Аркадія Голуба\[/caption\]

Проїжджа частина «магістральних» вулиць **Симона Петлюри** (колишня Черняховського) та **Степана Бандери** (колишня Димитрова) практично вільна від снігу, передусім через інтенсивний автомобільний рух.

\[caption id="attachment\_50258" align="aligncenter" width="600"\][![MPZ_9_01_74](https://mpz.brovary.org/wp-content/uploads/2016/01/MPZ_9_01_74.jpg)](https://mpz.brovary.org/wp-content/uploads/2016/01/MPZ_9_01_74.jpg) Вулиця Симона Петлюри\[/caption\]

А ось приватний сектор на Масиві, зокрема вул. **Панаса Мирного, Фонтане-Су-Буа** (колишня Московська), **Гончаренка** (колишня Плеханова) розчищені приблизно 50/50.

\[caption id="attachment\_50259" align="aligncenter" width="600"\][![MPZ_9_01_78](https://mpz.brovary.org/wp-content/uploads/2016/01/MPZ_9_01_78.jpg)](https://mpz.brovary.org/wp-content/uploads/2016/01/MPZ_9_01_78.jpg) Приватний сектор на Масиві, вул. Аверкія Гончаренка (колишня Плеханова)\[/caption\]

Саме тут нашим журналістам вдалося помітити єдиний працюючий тракторець, який прибирав сніг з вулиць.

\[caption id="attachment\_50260" align="aligncenter" width="600"\][![MPZ_9_01_81](https://mpz.brovary.org/wp-content/uploads/2016/01/MPZ_9_01_81.jpg)](https://mpz.brovary.org/wp-content/uploads/2016/01/MPZ_9_01_81.jpg) Журналістська удача: нам вдалося зустріти один з двох снігозбиральних тракторів!\[/caption\]

\[caption id="attachment\_50261" align="aligncenter" width="600"\][![MPZ_9_01_69](https://mpz.brovary.org/wp-content/uploads/2016/01/MPZ_9_01_69.jpg)](https://mpz.brovary.org/wp-content/uploads/2016/01/MPZ_9_01_69.jpg) Ще одна машина була помічена на вулиці Петлюри, щоправда без водія\[/caption\]

Проте велику вулицю **Героїв УПА** (колишня Кирпоноса) найпевніше, не чистили взагалі: сніг тут лежить майже «незайманий».

\[caption id="attachment\_50262" align="aligncenter" width="600"\][![MPZ_9_01_87](https://mpz.brovary.org/wp-content/uploads/2016/01/MPZ_9_01_87.jpg)](https://mpz.brovary.org/wp-content/uploads/2016/01/MPZ_9_01_87.jpg) Вулиця Героїв УПА - не в пошані у броварських комунальників\[/caption\]

На «гарячій лінії» міськвиконкому нам повідомили, що комунальники вже другу добу активно прибирають міські вулиці, в т.ч. міждворові проїзди. Так, згідно з наданою інформацією, у п’ятницю 8 січня на броварські дороги вийшло 19 одиниць снігозбиральної техніки, бригади працювали майже до ранку. Однак вже сьогодні, 9 січня, кількість техніки скоротили до 5 одиниць: 2 трактори, солерозкидач та вантажний МАЗ з навантажувачем.

Співрозмовник також зазначив, що у зв’язку з відсутністю оголошення надзвичайної ситуації, відповідний штаб із подолання наслідків негоди в місті не створений. Тож наразі всі питання щодо якості прибирання міста від снігу слід адресувати **КП «Бровари-Благоустрій»** за телефоном **5-02-26**, у будні. У вихідні дні звернення від громадян щодо тих чи інших неприбраних ділянок приймаються «гарячою лінією» виконкому за номером **6-11-11.** Чиновники нагадують, що порівняно безсніжна погода протримається ще день-два, а по тому Бровари завалять снігопади в кілька разів сильніші, ніж напередодні. Тож закликають містян бути уважними та обережними і без нагальної потреби не користуватися приватним автотранспортом.

**Фото - Микола Кожемяко**
