---
title: "Депутати не ризикнули забрати басейн у броварських школярів"
date: 2013-02-22
categories: 
  - "aktsiyi-zahodi"
tags: 
  - "baseyn"
  - "baseyn-dityam"
  - "berizko"
  - "vibir-redaktsiyi"
  - "kp-orts"
  - "lipyavka"
  - "novini"
  - "sapozhko"
  - "tisk-gromadi"
---

**[![Басейн підписи_0](https://mpz.brovary.org/wp-content/uploads/2013/02/Baseyn-pidpisi_0.jpg)](https://mpz.brovary.org/wp-content/uploads/2013/02/Baseyn-pidpisi_0.jpg)Учора, 21 лютого, броварська міська рада [під тиском громадскості](https://mpz.brovary.org/yak-nam-vryatuvati-baseyn-pershi-kroki/#_methods=onPlusOne%2C_ready%2C_close%2C_open%2C_resizeMe%2C_renderstart%2Concircled&id=I0_1361535440094&parent=http%3A%2F%2Fpravo-znaty.org.ua&rpctoken=76225956) таки зняла з порядку денного [скандальне питання](https://mpz.brovary.org/deputati-planuyut-ostatochno-zabrati-baseyn-u-shkolyariv/) про зміну статуту комунального підприємства «Оздоровчо-реабілітаційний центр», на балансі якого перебуває басейн «Схід». Таким чином єдиний діючий громадський басейн поки перебуватиме у власності та розпорядженні броварчан.**

Броварські депутати намагались максимально [відтягнути розгляд](https://mpz.brovary.org/deputati-unikayut-vidvertoyi-rozmovi-pro-baseyn/)  даного питання на профільній комісії, під різними приводами двічі переносячи його обговорення. Нарешті востаннє засідання комісії було призначено на 13:00 21лютого – за годину до початку сесії міськради, на якій депутати мали б остаточно визначитись з приводу подальшої долі комунального майна.

У свою чергу активісти громадської ініціативи «Басейн - дітям!» вирішили не припиняти [публічний тиск](https://mpz.brovary.org/brovarchanam-poyasnili-yak-zupiniti-hitru-lisichku-zherebtsovu/) на депутатів, а тому безпосередньо перед засіданням комісії провели чергову [протестну акцію.](https://mpz.brovary.org/shhob-vidstoyati-prava-shkolyariv-brovarchani-prinesut-zavtra-na-sesiyu-baseyn/) Броварчанам, котрі також вважають, що місцеві школярі мають право безкоштовно відвідувати комунальний басейн у рамках уроків фізкультури, ставили на його символічній копії власні підписи. У результаті менш ніж за годину гумовий басейн, що його активісти носили по центральній частині міста, був майже весь вкритий підписами небайдужих мешканців. Після цього організатори акції віднесли надувне свідчення волі громади прямо під стіни міськради.

[![Басейн підписи_1](https://mpz.brovary.org/wp-content/uploads/2013/02/Baseyn-pidpisi_1.jpg)](https://mpz.brovary.org/wp-content/uploads/2013/02/Baseyn-pidpisi_1.jpg)

[![Басейн підписи_2](https://mpz.brovary.org/wp-content/uploads/2013/02/Baseyn-pidpisi_2.jpg)](https://mpz.brovary.org/wp-content/uploads/2013/02/Baseyn-pidpisi_2.jpg)

[![Басейн підписи_3](https://mpz.brovary.org/wp-content/uploads/2013/02/Baseyn-pidpisi_3.jpg)](https://mpz.brovary.org/wp-content/uploads/2013/02/Baseyn-pidpisi_3.jpg)

[![Басейн підписи_4](https://mpz.brovary.org/wp-content/uploads/2013/02/Baseyn-pidpisi_4.jpg)](https://mpz.brovary.org/wp-content/uploads/2013/02/Baseyn-pidpisi_4.jpg)

[![Басейн підписи_5](https://mpz.brovary.org/wp-content/uploads/2013/02/Baseyn-pidpisi_5.jpg)](https://mpz.brovary.org/wp-content/uploads/2013/02/Baseyn-pidpisi_5.jpg)

У цей час в самому «Білому будинку» закінчувалось засідання депутатської комісії. На ньому міський голова **Ігор Сапожко** відразу запропонував рекомендувати міськраді зняти з розгляду питання про зміну статуту КП «ОРЦ», натомість зібрати всі пропозиції щодо даного питання від громадськості та врахувати їх в наступному проекті рішення. Члени комісії підтримали пропозицію мера одноголосно, після чого шанси на те, що басейн поки втримає «регіоналівську навалу», значно зросли. Тепер справа була за депутатською більшістю, котра і мала остаточно вирішити злощасне питання.

> Під час засідання депутатської комісії відбувся неприємний інцидент: депутат від «Сильної України» **Микола Берізко** виступив проти присутності журналістів та вимагав припинити фото та відеозйомку. На бік депутата стала також працівниця апарату ради **Наталя Липявка**, яка запропонувала проголосувати пропозицію Берізка про видалення журналістів із зали. На щастя іншим депутатам вистачило розуму не розглядати завідомо протиправну пропозицію.

[![Комунальна комісія_1](https://mpz.brovary.org/wp-content/uploads/2013/02/Komunalna-komisiya_1.jpg)](https://mpz.brovary.org/wp-content/uploads/2013/02/Komunalna-komisiya_1.jpg)

[![Комунальна комісія_2](https://mpz.brovary.org/wp-content/uploads/2013/02/Komunalna-komisiya_2.jpg)](https://mpz.brovary.org/wp-content/uploads/2013/02/Komunalna-komisiya_2.jpg)

[![Комунальна комісія_3](https://mpz.brovary.org/wp-content/uploads/2013/02/Komunalna-komisiya_3.jpg)](https://mpz.brovary.org/wp-content/uploads/2013/02/Komunalna-komisiya_3.jpg)

На засідання міської ради, окрім журналістів «Маєш право знати», активістів ініціативи «Басейн - дітям!", та, власне, депутатів, завітали також знімальні групи телеканалів СТБ та «Нового каналу». Одразу після виконання державного гімну міський голова запропонував прийняти порядок денний за основу, а потім – зняти окремі питання з розгляду. Серед інших, Сапожко також запропонував взагалі не розглядати питання про зміну статуту КП «ОРЦ», як таке, що викликало збурення громадськості. Настав момент істини – чи підтримають депутати пропозицію мера, зокрема, що стосується ініціаторів скандального проекту рішення: **Людмили Жеребцової** та **Сергія Федоренка**. Зрештою руки депутатів майже одноголосно піднялись на підтримку пропозиції Ігоря Сапожко і питання з басейном цього разу можна було вважати закритим. Лише одна людина утрималась...

[![Сесія по басейну_1](https://mpz.brovary.org/wp-content/uploads/2013/02/Sesiya-po-baseynu_1.jpg)](https://mpz.brovary.org/wp-content/uploads/2013/02/Sesiya-po-baseynu_1.jpg)

[![Сесія по басейну_2](https://mpz.brovary.org/wp-content/uploads/2013/02/Sesiya-po-baseynu_2.jpg)](https://mpz.brovary.org/wp-content/uploads/2013/02/Sesiya-po-baseynu_2.jpg)

[![Сесія по басейну_3](https://mpz.brovary.org/wp-content/uploads/2013/02/Sesiya-po-baseynu_3.jpg)](https://mpz.brovary.org/wp-content/uploads/2013/02/Sesiya-po-baseynu_3.jpg)

Відтак активісти ініціативи «Басейн - дітям!» та небайдужі мешканці, які допомагали в цій виснажливій боротьбі, таки дотиснули перемогу і тепер мають зосередитись на тому, щоб їхні пропозиції щодо статуту КП «Оздоровчо-реабілітаційний» були враховані, а броварські школярі нарешті стали дійсно безкоштовно відвідувати громадський басейн.
