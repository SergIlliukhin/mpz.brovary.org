---
title: "Е-декларації: Семенов оприлюднив, Бойко зареєстрований російською, Кочубея досі нема"
date: 2017-06-07
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "brovary"
  - "vibir-redaktsiyi"
  - "deputati"
  - "e-deklaratsiyi"
  - "e-deklaruvannya"
  - "novini"
coverImage: "wp-content/uploads/2017/06/d.jpg"
---

**Більшість броварських депутатів подали свої електронні декларації у визначений законом термін, проте деякі з них спізнилися. Серед таких опинився, зокрема, депутат Максим Семенов (колишній член фракції "Самопоміч"). Також пізніше оприлюднив декларацію Сергій Бельський (Батківщина), про що "Маєш право знати" [писало раніше](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/). Сергій Бойко ("Свобода") подав декларацію вчасно, але виявилося, що він... зареєстрований російською мовою. Декларація ж Василя Кочубея (колишній "свободівець") досі відсутня у Реєстрі на сайті НАЗК.**

**Максим Семенов** у [своїй декларації](https://public.nazk.gov.ua/declaration/e34a6b14-864c-49c6-bb2f-7f5f141c151d) вказує квартиру у Броварах (**52 кв.м**), зареєстровану на мати та придбану ще у 1998 році, а також власне авто **Volkswagen Caddy** 2004 р.в., придбане у 2016 році. Інших активів депутат і родина не мають. У минулому році депутат, який є підприємцем, заробив **53 254 грн** (4 437 грн на місяць), а його мати - **71 534 грн**. Також Максим Семенов вказав роботу, яка виконувалася за сумісництвом, - оплачувана допомога по господарству.

[![](https://mpz.brovary.org/wp-content/uploads/2017/05/semenov.jpg)](https://mpz.brovary.org/wp-content/uploads/2017/05/semenov.jpg)

[Декларація](https://public.nazk.gov.ua/declaration/efcc0a27-50aa-4bd3-a423-e06d1b5b7ad2) **Сергія Бойка** ще лаконічніша. Депутат вказав лише квартиру у Броварах (**58.3 кв.м**), де власницею вказана мати, яка набула право власності у 1992 році. І все. Склад родини: мати і ще двоє братів.

[![](https://mpz.brovary.org/wp-content/uploads/2017/06/Bojko.jpg)](https://mpz.brovary.org/wp-content/uploads/2017/06/Bojko.jpg)

Декларація **Василя Кочубея** наразі відсутня у [Єдиному державному реєстрі декларацій](https://public.nazk.gov.ua/search).

[![](https://mpz.brovary.org/wp-content/uploads/2017/06/Kochubej.jpg)](https://mpz.brovary.org/wp-content/uploads/2017/06/Kochubej.jpg)

> Нагадаємо, раніше "Маєш право знати" писало про електронні декларації броварських депутатів від **«**[Радикальної партії Ляшка](https://mpz.brovary.org/e-deklaruvannya-blysk-zlydni-brovarskoyi-fraktsiyi-radykalna-partiya-lyashka/)**»,** «[Демальянсу](https://mpz.brovary.org/e-deklaruvannya-shho-zaroblyayut-brovarski-demalyansivtsi/)»**,** [БПП «Солідарності»](https://mpz.brovary.org/e-deklaratsiyi-fraktsiyi-bpp-uspishni-pidpryyemtsi-ta-nebagati-pensionery/)**, «**[Самопомочі](https://mpz.brovary.org/e-deklaruvannya-brovarska-fraktsiya-samopomich-obyednala-pidpryyemtsiv/)**», «**[Укропу](https://mpz.brovary.org/e-deklaratsiyi-brovarskogo-ukropu-torgivlya-palnym-avtoperevezennya-budivnytstvo/)**», «**[ВО «Батьківщини»](https://mpz.brovary.org/brovarska-vo-batkivshhyna-nebagati-bagati-sabotazh-e-deklaruvannya/)**,** «[Єдності](https://mpz.brovary.org/e-deklaratsiyi-yednosti-chynovnytsi-eks-regionalky-kolyshnij-militsioner-ta-syn-vidomogo-komunista/)», [позафракційних, «свободівця](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)[»](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/) [та](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/) [«](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)[батьківщинівця»](https://mpz.brovary.org/e-deklaratsiyi-brovarskyh-deputativ-ostannya-chastyna-troye-proignoruvaly-deklaruvannya/)**.**
