---
title: "Як звільнити місто із заручників?"
date: 2016-03-11
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "brovary"
coverImage: "wp-content/uploads/2016/03/verybig.jpeg"
---

**Давайте спробуємо зрозуміти, що відбувається з нашим містом, тверезо подивившись в очі реальності.**

Нами [шокована](https://mpz.brovary.org/spetskomisiya-moz-pereviryt-brovarsku-likarnyu-cherez-smert-porodilli-zmi/), [з нас сміється](https://mpz.brovary.org/sapozhko-obitsyaye-pokaraty-geroyiv-yaki-osoromyly-brovary-na-vsyu-krayinu-video/) і [нас шкодує](https://mpz.brovary.org/smert-porodilli-brovarski-likari-splutaly-apendytsyt-iz-pankreatytom/) уся країна: Бровари за останні кілька днів – двічі у центральних новинах у ролі міста-хорору. Лише за останній тиждень у місті відбулося дві акції протесту: [проти вирубки зелених зон](https://mpz.brovary.org/brovarchany-protestuyut-proty-budivnytstva-avtomyjky-pid-viknamy-zhytlovyh-budynkiv-na-kyyivskij/) та у зв’язку з [безкарністю депутатів за напад на журналістку.](https://mpz.brovary.org/zhurnalisty-piketuvaly-brovarsku-politsiyu-ta-prokuraturu-vymagayuchy-pokaraty-deputata/) Люди перекривали міжнародну трасу, пікетували міськвідділ поліції та прокуратуру.

[![Protest-proty-myjky-1](https://mpz.brovary.org/wp-content/uploads/2016/03/Protest-proty-myjky-1-1.jpg)](https://mpz.brovary.org/wp-content/uploads/2016/03/Protest-proty-myjky-1-1.jpg)

[![664483_1408614 (1)](https://mpz.brovary.org/wp-content/uploads/2016/03/664483_1408614-1.jpg)](https://mpz.brovary.org/wp-content/uploads/2016/03/664483_1408614-1.jpg)

Вже наступного тижня [відбудеться протест проти жахливого стану броварської медицини.](https://mpz.brovary.org/u-seredu-brovarchany-piketuvatymut-dytyachu-likarnyu/) Усе це роблять не партії, не політики, а звичайні громадяни, яким стає просто соромно жити у місті-заповіднику домайданівського періоду України. Сама ж броварська влада робить вигляд, що тих проблем, котрі виводять на вулиці все більше людей, не існує взагалі, а мер традиційно зберігає «золоте мовчання».

\[caption id="attachment\_53219" align="aligncenter" width="600"\][![IMG_4871](https://mpz.brovary.org/wp-content/uploads/2016/03/IMG_4871.jpg)](https://mpz.brovary.org/wp-content/uploads/2016/03/IMG_4871.jpg) Міський голова Ігор Васильович Сапожко\[/caption\]

У міський владі у цей час – жорсткі, в т.ч. вже судові протистояння депутатів проти виконкому і міського голови: мерію звинувачують у [перевищенні службових повноважень](https://mpz.brovary.org/deputat-alina-dyachenko-podala-do-sudu-na-mera-brovariv-igorya-sapozhka/) та [узурпації влади.](https://mpz.brovary.org/deputat-pogrozhuye-sapozhku-ta-vykonkomu-kryminalnoyu-vidpovidalnistyu-za-uzurpatsiyu-vlady/) Поруч з цим сесії міськради, профільні комісії та погоджувальні ради відбуваються ледь не в режимі нон-стоп: депутати і чиновники, фактично, оселилися на Гагаріна, 15, у коротких перервах встигають харчуватися хіба що бутербродами.  Лише учорашня сесія тривала майже дев'ять годин, сьогодні - вже восьмий час. Раніше нічого подібного геть близько не було.

Боротьба старого з новим у Броварах триває ось вже шостий рік і не припиняється ні на секунду, спалахуючи з більшою яскравістю щойно у повітрі з'являється аромат нових виборів. Сьогодні протистояння відбувається на багатьох «точках зіткнення»: від спроб мера [затвердити своїми заступниками екс-регіоналів та КДБістів](https://mpz.brovary.org/pensionery-ta-komunisty-vyslovyly-pidtrymku-vynogradovij-i-kuznyetsovu-na-z-yizdi-u-prometeyi-video/)  до намагання окремих депутатів повернути вулицям комуністичні назви. Від [незаконного виділення 9 мільйонів на парк](https://mpz.brovary.org/veto-mera-ne-podolaly-sapozhko-sformuvav-konstytutsijnu-bilshist-u-miskij-radi/) до [закопування десятків мільйонів гривень](https://mpz.brovary.org/deputaty-vydilyly-shhe-14-miljoniv-na-remont-mostu-na-torgmash/) платників податків у «мертвий» шляхопровід на Оникієнка.

\[caption id="attachment\_53212" align="aligncenter" width="444"\][![12802945_448104118720331_659170117174073444_n](https://mpz.brovary.org/wp-content/uploads/2016/03/12802945_448104118720331_659170117174073444_n.jpg)](https://mpz.brovary.org/wp-content/uploads/2016/03/12802945_448104118720331_659170117174073444_n.jpg) Те, що вочевидь станеться зі шляхопроводом на Оникієка після сплиття терміну гарантії "реконструкції" за 27 мільйонів\[/caption\]

Ця боротьба  інколи настільки виснажлива, що дехто з учорашніх «воїнів світла», щойно отримавши депутатський мандат або банально продається, або ж утомлюється на півдорозі, намагаючись хоча би для публіки щось говорити про «мирний план» і «пошук точок дотику» зі старою системою. Аргументація таких «зморених» при цьому буває різна: «заради конструктивної роботи», «щоб припинити конфлікт», є навіть і про «попередників», які нібито «можуть почати жити по-новому». Чергова нова фішка у цій темі: [«не треба тримати місто у заручниках».](https://mpz.brovary.org/hto-abo-shho-trymaye-misto-v-zaruchnykah/) Однак саме подібний підхід це місто і тримає у глухій і темній ямі жахливого полону і триматиме доти, доки ми не зрозуміємо одну просту річ:

Зі старою корупційної системою, що готова викинути на вітер десятки мільйонів бюджетних грошей лише заради можливості отримати відкат - пошук «точок дотику» неможливий. Із системою, що [так любить застосовувати адмінресурс, використовуючи людей як рабів або річ,](https://www.youtube.com/watch?v=qggD3dHW18c) котрій заввиграшки змінювати власну ідеологію лише заради можливості лишитися у «кормушки», яка готова застосовувати найбрудніші методи у боротьбі з опонентами, жоден депутат «здорової людини» у принципі не зможе знайти спільної мови. Ті, хто вважає своїм обов'язком збудувати нову країну і нове місто у такій ситуації може лише боротися із цим злом до тотальної перемоги, а не миритися заради корупційного «взаєморозуміння» та «конструктивних» відкатів.

[![verybig](https://mpz.brovary.org/wp-content/uploads/2016/03/verybig.jpeg)](https://mpz.brovary.org/wp-content/uploads/2016/03/verybig.jpeg)

Місто припинить бути заручником і вийде з полону лише тоді, коли така система буде демонтована під нуль, а не «почута» та амністована. Безумовно, подібний демонтаж вимагає багато «політичної крові», потужних зусиль, купу змарнованих нервів та витраченого часу, залізну витримку, готовність на самопожертву та до брудних випадів «системщиків» у свій бік. Але винагородою за це буде власна чиста совість, а ще поява у місті притомної влади та адекватного громадянського суспільства.

Звісно, що значно легше розслабитись, прийняти люб’язно запропоновані старі, перевірені та об’їжджені правила гри і розчинитись у ситому світі схем, муток та договорняків. При цьому інколи з того світу можна навіть заявляти про «справжній патріотизм», виставляючи у фейсбук селфі на тлі кількох заасфальтованих метрів дороги біля нової школи, яку так і не збудували.

Але насправді головним показником патріотизму є упровадження рішучих, жорстких реформ, готовність гартованим залізом випалити усе те, що роз’їдало попередню систему влади. Часто усупереч індивідуальним інтересам, але заради побудови міста, в якому всім нам буде не соромно жити.
