---
title: "Недобудова на Петлюри, 21-Б: депутати просять поліцію прискорити розслідування"
date: 2017-07-07
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "investory"
  - "brovary"
  - "dovgobud"
  - "zvernennya"
  - "list"
  - "nedobudova"
  - "novini"
  - "petlyury"
coverImage: "wp-content/uploads/2017/06/Kameliya-Petlyury-Palladium-08.06.2017_00120.jpg"
---

**Броварські обранці написали листа до обласної поліції з проханням призначити слідчо-оперативну групу задля прискорення збирання доказової бази та передачі до суду справи щодо недобудови по вул. Симона Петлюри, 21-Б. Інвестори цього багатоквартирного будинку вже  більш як десятиліття не можуть заселитися у власні помешкання.**

У зверненні, яке адресоване **Дмитру Ценову**, начальнику поліції Київської області, представники територіальної громади Броварів описують тривалий багатолітній шлях інвесторів, які ті пройшли з метою відстояти свої права: раптове припинення будівництва, зміни виконавців робіт, обіцянки здати у будинок встановлені терміни, судова тяганина тощо.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/dcGo2Aq9rD2kci" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Нагадаємо, під час останньої чергової сесії, [22 червня](https://mpz.brovary.org/30-ta-sesiya-vyhid-lyudmyly-kulinich-z-fraktsiyi-samopomich-garazhi-dlya-atovtsiv-stadion-stavky-podatku/), депутати задовольнили прохання інвесторів створити [робочу групу](https://brovary-rada.gov.ua/documents/27436.html) задля вирішення питання. Як зазначено в листі, під час засідання колегіального органу 4 липня, враховуючи складність справи та «затягування» її розслідування, вирішили звернутись до обласної поліції щодо надання слідчо-оперативної допомоги з розгляду цієї справи.

Наразі під зверненням до Дмитра Ценова, начальника поліції Київської області, підписалися секретар Броварської міської ради Петро Бабич, депутат Микола Зінченко (обоє з «Укропу»), обранці Сергій Батюк (з БПП «Солідарність») і Сергій Іллюхін (з «Демальянсу») .

> Зазначимо, що  два тижні тому ошукані інвестори нагадали про себе на [мітінгу](https://mpz.brovary.org/dents-kameliya-otrymala-nove-prymishhennya-v-novobudovi-zhk-palladium-foto/) під час відкриття ДЕНЦ «Камелія». Читайте також: [«Будували, та не вибудували: чому висотку на Черняховського, 21Б зводять 9 років?»](https://mpz.brovary.org/vkladniki-sudyatsya-iz-zabudovnikom-za-nezavershenu-bagatopoverhivku-chernyahovskogo-21b/) і [«10 років у пошуках правди: вкладники броварського довгобуду погрожують перекрити дороги»](https://mpz.brovary.org/10-rokiv-u-poshukah-pravdy-vkladnyky-brovarskogo-dovgobudu-pogrozhuyut-perekryty-dorogy/).
