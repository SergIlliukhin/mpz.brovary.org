---
title: "Новорічно-різдвяні заходи тривають у Броварах – ПОДІЇ"
date: 2017-01-12
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "vodohreshha"
  - "zymovi-svyata"
  - "kupannya"
  - "noviy-rik"
  - "novini"
  - "ozero"
  - "park-pryozernyj"
  - "priozerniy"
  - "rizdvo"
  - "svyato"
coverImage: "wp-content/uploads/2017/01/Brovary-Rizdvo-.jpg"
---

**Зимові святкування добігають кінця. Однак, ще протягом тижня можна буде відвідати анонсовані раніше заходи у Броварах. Традиційно, різдвяно-новорічні свята у місті завершує Водохреща - 19 січня.**

Як раніше [зазначав](https://mpz.brovary.org/ofitsijni-zahody-rizdvyano-novorichnyh-svyat-u-brovarah-grafik/) відділ культури Броварської міської ради, **15 січня о 14:00** мешканці міста можуть відвідати фестиваль християнської творчості «Віфлеємська зірка. А **18 січня о 15:00** влаштовують святковий концерт «Різдвяні дзвони». Обидва заходи відбудуться в **МКЦ «Прометей»**, що на бульв. Незалежності, 4.

Робота новорічно-різдвяного ярмарку на майдані Свободи, [організованого](https://mpz.brovary.org/na-majdani-rozlyvayut-hrenovuhu-abo-chogo-tut-eks-regional-bogdan-kolodij/) ГО «Громадське коло», триватиме до Водохрещі – **19 січня.** Також на свято хрещення в парку «Приозерному» відбудеться традиційне «Освячення озера», - [анонсують](https://brovary-rada.gov.ua/calendar/?c=0&fd=19&fm=1) у Броварській міській раді.

[![](https://mpz.brovary.org/wp-content/uploads/2016/01/vodohreshha-13.jpg)](https://mpz.brovary.org/wp-content/uploads/2016/01/vodohreshha-13.jpg)

Подробиць святкування Водохрещі чиновники не уточнюють. Традиційно, цього дня озеро Біле в парку «Приозерному» [освячують](https://mpz.brovary.org/navishho-vlada-narazhaye-lyudey-na-nebezpeku/) броварські священнослужителі Української православної церкви Московського патріархату.

Окрім того, за присутності міських чиновників і рятувальних служб, у водоймі відбуваються [масові купання](https://mpz.brovary.org/yak-svyatkuvaly-vodohreshha-v-brovarah-fotoreportazh/). Ополонку для всіх охочих влаштовують броварські комунальники - попри те, що в озері офіційно [заборонено купатися](https://mpz.brovary.org/vodohreshha-2016-stan-ozera-na-pekarni-neprydatnyj-dlya-kupannya/) з огляду на санітарно-епідеміологічні та інші умови.

**Головне фото - Київська архиєпархія УГКЦ**
