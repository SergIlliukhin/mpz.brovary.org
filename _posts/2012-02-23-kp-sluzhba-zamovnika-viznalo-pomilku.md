---
title: "КП \"Служба замовника\" визнало свою довідку помилковою"
date: 2012-02-23
author: 
  username: "pravoznaty"
  display_name: "Маєш право знати"
categories: 
  - "rozsliduvannya"
tags: 
  - "brovary"
  - "vibir-redaktsiyi"
  - "zberezhemo-peremogu"
  - "sluzhba-zamovnika"
  - "fedorenko"
  - "fesko"
---

![](https://mpz.brovary.org/wp-content/uploads/2012/02/Дерева-в-Парку-Перемога.jpg "Дерева в Парку Перемога")В кінці минулого року громадськість Броварів сколихнула новина про те, що [депутати мають намір](https://mpz.brovary.org/park-peremoga-u-nebezpeci/ "Парк “Перемога” у небезпеці!") передати у власність ПП "Феско" земельну ділянку, яка є частиною міського парку "Перемога".

На даній земельній ділянці ростуть дерева, але комунальним підприємством "Служба замовника" було видано довідку про те, що на вказаній земельній ділянці зелені насадження відсутні! <!--more-->

[![](https://mpz.brovary.org/wp-content/uploads/2012/02/Довідка-КП-Служба-Замовника.jpg "Довідка КП Служба Замовника")](https://mpz.brovary.org/wp-content/uploads/2012/02/Довідка-КП-Служба-Замовника.jpg)

Активістами "Маєш Право Знати" було направлено звернення до КП "Служба замовника", в якому ми повідомляли, що насправді зелені насадження на ділянці присутні і просили провести повторне обстеження даної ділянки у парку "Перемога".

[![](https://mpz.brovary.org/wp-content/uploads/2012/02/Звернення-до-КП-Служба-Замовника.jpg "Звернення до КП Служба Замовника")](https://mpz.brovary.org/wp-content/uploads/2012/02/Звернення-до-КП-Служба-Замовника.jpg)

Звернення було надіслано 23.12.2011, а вже 30.12.2011 юристами КП "Служба замовника" було підготовано відповідь, у якій вони повідомляють, що **довідка від 04.10.2011 року за № 01-3333 про відсутність зелених насаджень на земельній ділянці площею 0,07 га в парку "Перемога" є помилковою**.

[![](https://mpz.brovary.org/wp-content/uploads/2012/02/Відповідь-КП-Служба-Замовника.jpg "Відповідь КП Служба Замовника")](https://mpz.brovary.org/wp-content/uploads/2012/02/Відповідь-КП-Служба-Замовника.jpg)

> Ось такі "помилки" трапляються у нашому місті, особливо коли справа стосується земельних ділянок та дуже-дуже впливових депутатів з "Партії Регіонів".

**P.S.** Цікавий факт: відповідь КП "Служба замовника" було підготовано 30.12.2011, але ми її так і не дочекалися - довелось особисто відвідати підприємство і розшукувати відповідь в архіві. Пошта "схибила"? Забули надіслати? Чи, можливо, хотіли затягнути час?

Нагадаю, що обурена нахабством "регіоналів" громадськість 29 грудня [вийшла на акцію протесту](https://mpz.brovary.org/u-brovarah-did-moroz-prosit-deputativ-ne-chipaty-park-peremoga/ "У Броварах Дід Мороз просить депутатів не чіпати парк “Перемога”"), щоб захистити парк "Перемога". Земельну ділянку депутати все ж [передали ПП "Феско"](https://mpz.brovary.org/yak-brovarski-regionali-parkovu-zonu-zahopluvali/ "Як броварські регіонали паркову зону захоплювали"), але лише в оренду на 5 років. Питання про продаж земельної ділянки на сесію поки що не виносилось.

В даний момент захисниками парку подано 2 позови до суду: один - на оскарження рішення міської ради про надання дозволу на розробку документаціі, другий - на оскарження рішення про затвердження договору оренди. Боротьба продовжується!

_Сергій Іллюхін_
