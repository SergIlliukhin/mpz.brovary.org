---
title: "Звіт за 180 днів, або півроку роботи"
date: 2016-06-16
author: 
  username: "cherepejnik"
  display_name: "Леонід Черепейнік"
categories: 
  - "kolonka-avtora"
coverImage: "wp-content/uploads/2016/06/2-5.jpg"
---

Я, **Черепейнік Леонід Володимирович**, обраний депутатом Броварської міської ради Київської області VII скликання.

За півроку роботи, як депутат, взяв участь у 32 сесіях, засіданнях комісій та тендерів. Являюсь членом та регулярно приймаю участь у постійній комісії з питань земельних відносин, будівництва та архітектури Броварської міської ради. Крім того, за можливості, приймаю участь у засіданнях інших постійних комісій Броварської міської ради, зокрема, з питань бюджету та соціально-економічного розвитку та з питань комунальної власності, приватизації, житлово-комунального господарства та благоустрою. Також, я беру участь у засіданнях тимчасових (спеціально створених) комісіях, у випадках, якщо їх створення було ініційоване мною або за моїм зверненням. За необхідності, мною відвідуються наради, що проводяться членами виконкому Броварської міської ради, вносяться пропозиції щодо вирішення проблем та забезпечення нагальних потреб мешканців міста.

В силу своїх повноважень та можливостей намагаюся вирішувати проблеми мешканців міста. Так, щосереди та щоп’ятниці проводиться прийом громадян за адресою: **вул. Київська, 135 в м. Бровари**, а також здійснюється попередній запис за тел.: **(096) 651-18-35**.

Громадяни звертаються із різними питаннями.

Так, за час моєї роботи було:

1. Складено 28 (двадцять вісім) актів обстеження житлових умов;
2. Надано 7 (сім) характеристик;
3. Направлено 37 (тридцять сім) депутатських звернень,
4. Внесено _[депутатський запит](https://www.facebook.com/permalink.php?story_fbid=1652234861708583&id=1622812914650778)_ про розробку програми поводження з твердими побутовими відходами у м. Бровари з урахуванням роздільного збору ТПВ та будівництва  сортувальної станції. Отримано досить _[перспективну відповідь](https://www.facebook.com/permalink.php?story_fbid=1669420869989982&id=1622812914650778)_.

5. Проведено _[громадські слухання](https://www.facebook.com/permalink.php?story_fbid=1639038766361526&id=1622812914650778)_ з приводу перейменування вулиць Гвардійської та Матросова в м. Бровари.;

6. За зверненням мешканців проведено _[демонтаж «лежачих поліцейських»](https://www.facebook.com/permalink.php?story_fbid=1648469328751803&id=1622812914650778)_
7. Проведене _[громадське обговорення проблеми незадовільної роботи ТОВ «КОМУНТРАНС-БРОВАРИ»](https://www.facebook.com/permalink.php?story_fbid=1650033011928768&id=1622812914650778)_ із участю представника самого підприємства та посадових осіб Броварської міської ради.

8. Піднято питання можливості обговорення _[програми патрулювання міста громадськими формуваннями](https://brovary.net.ua/golovni-novyny/u-brovarah-z-velykodnya-pochynaye-diyaty-gromadskyj-avtomobilnyj-patrul/)_ «Правопорядок», «Руєвіт» та «Комкон».

9. Постійно приймається _[активна участь у обговореннях](https://www.facebook.com/permalink.php?story_fbid=1687939728138096&id=1622812914650778)_ проблемної забудови ІІ-го мікрорайону м. Бровари.

10. Зверненням _[ініційовано прибирання та облагородження земельних ділянок](https://www.facebook.com/1622812914650778/photos/a.1623097854622284.1073741828.1622812914650778/1669381813327221/?ENGINE=3)_ між домоволодіннями №№ 107 та 115 по вул. Київській.

11. З активними мешканцями округу ініційовано _роботи з облаштування майданчику_ перед дитячим дошкільним закладом «Віночок», що по вул. Київській, 64 в м. Бровари.

12. _[Ініційовано виділення коштів](https://www.facebook.com/1622812914650778/photos/a.1623097854622284.1073741828.1622812914650778/1668636696735066/?type=3)_ на розробку проекту ремонту та утеплення фасадних стін Броварської загальноосвітньої школи № 3, проекту ремонту переходу між навчальними ланками у будівлі школи №3, та подальшого їх ремонту.

13. Ініційовано внесення змін та доповнень до програми «Загальна середня освіта», які дають можливість _[фінансування капітального ремонту  стадіону](https://www.facebook.com/1622812914650778/photos/a.1623097854622284.1073741828.1622812914650778/1689552597976809/?type=3&theater)_, що розташований на території ЗОШ №3.

14. Особиста участь та фінансування роботи вантажної техніки під час громадського прибирання лісосмуги вздовж вул. Биківнянської (вул. Леваневського) м. Бровари.
15. Допомога у вирішення матеріально-технічних проблем у ЗОШ №3.

Найчастіше мешканцями мікрорайону «Старе місто» м. Бровари піднімаються **питання**:

\-        підтоплення вулиць, присадибних ділянок та будинків;

\-        демонтаж «лежачих поліцейських», ремонт та облаштування доріг, зокрема по вул. Івана Сірка,   пров. Філатова, вул. Івана Франка;

\-        облаштування зупинок громадського транспорту по вул. Київській м. Бровари павільйонами очікування, сміттєвими урнами;

\-        ремонт і утеплення фасаду Броварської ЗОШ № 3, а також ремонту переходу з частини в якій розміщуються початкові класи до власне основного приміщення школи;

\-        облаштування стадіону та дитячого ігрового майданчика перед дитячим дошкільним закладом «Віночок», який розташований в м. Бровари по вул. Київській, буд. 64.

\-        незадовільна робота ТОВ «Комунтранс-Бровари» з вивезення сміття в приватному секторі.

На жаль, частина відповідей, які я отримую від посадових осіб Броварської міської ради, як і раніше, мають формальний характер. Так, досить часто у відповідях не зазначаються чіткі строки вирішення проблеми та/або наданих виконавцям доручень, що призводить до необхідності повторного звернення вже з метою пояснення та/або уточнення відповіді.

Наразі отримано відповідь на депутатський запит, підтриманий на черговому засіданні Броварської міської ради, щодо розроблення управлінням житлово-комунального господарства програми поводження з твердими побутовими відходами в місті Бровари з урахуванням роздільного їх збору та будівництва сортувальної станції. У відповіді, зокрема, зазначено, що: «в м. Бровари до липня 2015 року здійснювався роздільний збір побутових відходів шляхом встановлення на прибудинкових територіях багатоквартирної забудови окремих контейнерів». Надалі з відповіді випливає, що внаслідок сукупності причин вказана ініціатива не знайшла підтримки серед мешканців міста та працівників ЖЕКів і була згорнута. Щодо розробки і впровадження програми поводження з твердими побутовими відходами в місті Бровари з урахуванням роздільного їх збору та будівництва сортувальної станції, у відповіді зазначено, що наразі розробляється загальна схема санітарної очистки Київської області та, станом на 25.03.2016, вказана схема знаходилась на коригуванні в управлінням житлово-комунального господарства Броварської міської ради. З метою уточнення даної відповіді, а саме чи розробляється управлінням житлово-комунального господарства програма поводження з твердими побутовими відходами в місті Бровари з урахуванням роздільного їх збору та будівництва сортувальної станції направлено депутатське звернення.

З метою інформування про свою діяльність – постійно оновлюється інформація на сторінці депутата Черепейніка Леоніда Володимировича у _[соціальній мережі «FACEBOOK»](https://www.facebook.com/%D0%A7%D0%B5%D1%80%D0%B5%D0%BF%D0%B5%D0%B9%D0%BD%D1%96%D0%BA-%D0%9B%D0%B5%D0%BE%D0%BD%D1%96%D0%B4-%D0%92%D0%BE%D0%BB%D0%BE%D0%B4%D0%B8%D0%BC%D0%B8%D1%80%D0%BE%D0%B2%D0%B8%D1%87-1622812914650778/?fref=nf)_.
