---
title: "АНОНС: Завтра у Броварах продовжиться сесія міськради, а також засідатимуть Громадські ради"
date: 2015-12-21
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "2-sesiya"
  - "brovary"
  - "gromadska-rada"
  - "novini"
---

**Завтра, 22 грудня, відбудуться одразу два засідання Громадських рад у Броварах: при управлінні освіти та при поліції. Також продовжиться 2-га позачергова сесія, в засіданні якої було оголошено перерву до завтрашнього дня.**

О **10:00** у малій залі міськвиконкому (вул.Гагаріна, 15, 2-й поверх) продовжиться 2-га позачергова сесія, яка почалася в [четвер, 17 грудня](https://mpz.brovary.org/kryza-u-miskradi-zagostryuyetsya-deputaty-i-mer-uvijshly-v-zhorstkyj-klinch/), та тривала більше 5 годин. На засіданні депутати не прийняли важливих рішень, процес застряг на питанні обрання секратаря міської ради.

О **13:00** відбудеться засідання Громадської ради при управлінні освіти і науки Броварської міської ради. Адреса проведення: вул. Гагаріна, 18, зала на 3-му поверсі. Запрошуються усі небайдужі батьки. Нагадаємо, на останньому засіданні 24 листопада серед інших піднималося [питання фінансування закладів освіти на наступний рік](https://mpz.brovary.org/gromadska-rada-elektronna-cherga-v-sadochky-batkivski-vnesky-byudzhetni-podannya/), а також активістами була проведена [інспекція](https://mpz.brovary.org/aktyvisty-pereviryly-shho-potribno-remontuvaty-u-brovarskyh-shkolah-ta-sadochkah/) деякими навчальними закладами.

У той же день о **17:00** пройде засідання Громадської ради при поліції за адресою: вул. Кірова, 24, зала на 2-му поверсі. Нагадаємо, на [останньому засіданні 1 грудня](https://mpz.brovary.org/gromadska-rada-pry-politsiyi-proekzamenuvala-novogo-t-v-o-nachalnyka-politsiyi-olega-yanchynskogo/) активісти знайомилися з новим тимчасовим очільником Броварської поліції Олегом Янчинським, розглядали поточні питання, особливу увагу приділили переатестації броварських міліціонерів.
