---
title: "Фальшиві борди у Броварах опозиціонери вирішили ліквідувати власноруч (доповнено)"
date: 2012-10-22
author: 
  username: "SergIlliukhin"
  display_name: "Сергій Іллюхін"
tags: 
  - "bilbordi"
  - "batyuk"
  - "brovary"
  - "vibir-redaktsiyi"
  - "vo-batkivshhina"
  - "kishhuk"
  - "novini"
  - "rizanenko"
  - "simutin"
  - "udar"
coverImage: "wp-content/uploads/2012/10/IMG_4248.jpg"
---

[![](https://mpz.brovary.org/wp-content/uploads/2012/10/IMG_4248.jpg)](https://mpz.brovary.org/wp-content/uploads/2012/10/IMG_4248.jpg)**Представники партії "УДАР" та ВО "Батьківщина" 21 жовтня вирішили власноруч ліквідувати [фальшиві борди](https://mpz.brovary.org/u-brovarah-z-yavilisya-falshivi-bigbordi-shho-svaryat-udar-i-batkivshhinu/ "У Броварах з’явилися фальшиві бігборди, що сварять УДАР і “Батьківщину”"), розміщені напередодні у Броварах.**

Борди було розміщено у ніч з 20 на 21 жовтня. Від імені ВО "Батьківщина" та особисто Олега Кищука невідомі закликали броварчан не голосувати за кандидата від партії "УДАР" Павла Різаненка, якого напередодні [було підтримано](https://mpz.brovary.org/batkivshhina-znyala-kandidata-olega-kishhuka-na-korist-udarivtsya-pavla-rizanenka/ "“Батьківщина” зняла кандидата Олега Кищука на користь “ударівця” Павла Різаненка") з'їздом ВО "Батьківщина".

Першими активісти ліквідували 2 борди, розміщені на розі вулиць Кірова та Грушевського

[![](https://mpz.brovary.org/wp-content/uploads/2012/10/IMG_4229.jpg)](https://mpz.brovary.org/wp-content/uploads/2012/10/IMG_4229.jpg)

[![](https://mpz.brovary.org/wp-content/uploads/2012/10/IMG_4282.jpg)](https://mpz.brovary.org/wp-content/uploads/2012/10/IMG_4282.jpg)

Уповноважена особа ВО "Батьківщина" у 97 окрузі **Сергій Батюк**, коментуючи дану ситуацію, запевнив, що ВО "Батьківщина" жодного відношення до розміщення цих білбордів не має. На його думку, це спланована провокація влади з метою ввести виборців в оману.

<iframe src="http://www.youtube.com/embed/EhBTj-DiLXg" frameborder="0" width="560" height="315"></iframe>

**Роман Сімутін**\- уповноважена особа кандидата Павла Різаненка висловив переконання, що це брудна технологія партії влади, яка знаходиться в агонії після того, як ВО "Батьківщина" зняла свого кандидата Олега Кищуку на користь Павла Різаненка

<iframe src="http://www.youtube.com/embed/zMUKJn8PLBE" frameborder="0" width="560" height="315"></iframe>

Під час ліквідації білбордів до опозиціонерів підійшов **Олександр Грицай**, який очолював броварську територіальну виборчу комісію під час виборів 2010 року, а зараз є членом окружної виборчої комісії і бере активну участь у протизаконних рішеннях провладної більшості. Саме його [вважають "сірим кардиналом"](https://mpz.brovary.org/ni-zaborona-sudu-ni-raptova-zametil-n/ "Ні заборона суду, ні раптова заметіль не стала на заваді акції протесту проти брехливої преси в Броварах") та одним з основних організаторів брудних передвиборчих технологій партії влади у Броварах. Олександр Валерійович, жартуючи,  відзначив, що шелені кошти хтось витрачає на цих виборах на чорний піар.

[![](https://mpz.brovary.org/wp-content/uploads/2012/10/IMG_4294.jpg)](https://mpz.brovary.org/wp-content/uploads/2012/10/IMG_4294.jpg)

Як повідомили активісти "Громадського захисту Київщини", всього у Броварах та Броварському районі за день було ліквідовано 8 таких бордів та зірвано близько 1,5 тис фальшивих плакатів.

ДОПОВНЕНО У інтерв'ю для 5-го каналу Олег Кищук особисто спростував будь-яку свою причетність до виготовлення бордів та листівок:

<iframe width="480" height="360" src="http://www.youtube.com/embed/zoMmt1-G2ic" frameborder="0" allowfullscreen></iframe>
