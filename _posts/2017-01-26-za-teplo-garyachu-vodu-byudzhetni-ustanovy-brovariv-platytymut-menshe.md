---
title: "За тепло і гарячу воду бюджетні установи Броварів платитимуть менше"
date: 2017-01-26
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "byudzhetni-ustanovy"
  - "garyacha-vodi"
  - "komunalka"
  - "novini"
  - "tarifi"
  - "teplo"
coverImage: "wp-content/uploads/2017/01/taryf-teplo-batareya-regulyuvannya-ruska.jpg"
---

**Бюджетні установи, які обслуговує комунальне підприємство «Броваритепловодоенергія», платитимуть менше за послуги централізованого постачання гарячої води та теплової енергії. Про це йдеться в передноворічних [постановах](https://brovteplo.com.ua/node/241) Національної комісії, що здійснює державне регулювання у сферах енергетики та комунальних послуг.**

Відповідно до попередніх постанов державного органу, із 30 квітня 2015 року бюджетні заклади сплачували **71,31 грн/м****3** гарячої води. Тепер ця послуга коштуватиме **62,72 грн/м****3**.

З того самого часу тариф на теплову енергію становив **1270,23 грн/Гкал** (зокрема, **1223,02 грн/Гкал** за виробництво енергії). Відтепер бюджетні установи сплачуватимуть за тарифом у **1160,90 грн/Гкал** (в тому числі **1114,81 грн/Гкал** за виробництво енергії).

У зазначених постановах ідеться, що вказані вище тарифи прописані без урахування податку на додану вартість.

Як розповіли у плановому відділі «Броваритепловодоенергія», нові тарифи вже діють із початку цього року. Комунальники також вказують, що останнім часом тарифи для споживання тепла та гарячої води для населення не змінювались.
