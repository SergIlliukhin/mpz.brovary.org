---
title: "День Захисника в Броварах: пафосні промови і без особливих розваг - ФОТО"
date: 2016-10-15
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "voyiny-ato"
  - "den-zahysnyka-ukrayiny"
  - "den-kozatskoyi-slavy"
  - "novini"
  - "park-peremoga"
  - "svyatkuvannya"
  - "urochistosti"
---

**Вчора у Броварах відсвяткували День захисника України та Українського козацтва. Святкування було не таке яскраве та видовищне як [минулого року](https://mpz.brovary.org/dni-kozatskoyi-slavy-u-brovarah-kozaky-lytsari-koni-i-kulish/). Може тому, що тоді була передвиборча компанія і, як це зазвичай буває перед виборами, влада людям організувала феєрічне та незабутнє свято. В цьому ж році програма була «класична» - урочиста хода воїнів АТО, «живий» коридор та розважально-культурні заходи в парку Перемога від броварського відділу культури.**

День захисника в Броварах розпочався святковим богослужінням у Храмі Покрови Пресвятої Богородиці УПЦ КП, де зібралося багато воїнів АТО та представники влади. Молитвою згадували тих, хто зараз на передовій продовжує захищати нашу державу, а також тих, хто загинув.

[![den-zahysnyka-1](https://mpz.brovary.org/wp-content/uploads/2016/10/Den-zahysnyka-1.jpg)](https://mpz.brovary.org/wp-content/uploads/2016/10/Den-zahysnyka-1.jpg)

Згодом від Храму Покрови вирушила урочиста хода броварських воїнів АТО через «живий» коридор, який створили старшокласники броварських шкіл. Лунали вітання та дарувалися квіти. Все це трохи нагадувало заходи з радянських часів.

[![den-zahysnyka-3](https://mpz.brovary.org/wp-content/uploads/2016/10/Den-zahysnyka-3.jpg)](https://mpz.brovary.org/wp-content/uploads/2016/10/Den-zahysnyka-3.jpg)

[![den-zahysnyka-5](https://mpz.brovary.org/wp-content/uploads/2016/10/Den-zahysnyka-5.jpg)](https://mpz.brovary.org/wp-content/uploads/2016/10/Den-zahysnyka-5.jpg)

Після ходи, із запізненням ніж було анонсовано у програмі, розпочався мітинг, присвячений Дню захисника України та Дню Українського козацтва. Броварських воїнів із святом привітали представники УПЦ Київського Патріархату, параолімпійські броварські спортсмени-чемпіони, заступник КОДА **Андрій Янченко**, заступник головної обласної районної ради **Анна Гоголіна** та голова міста Броварів **Ігор Сапожко**. Під час мітингу звучав гімн України, потім - хвилина мовчання за загиблими в АТО, і зрештою - урочисті промови,  нагородження броварських захисників України, волонтерів та ветеранів Другої світової війни грамотами, медалями та відзнаками.

[![den-zahysnyka-10](https://mpz.brovary.org/wp-content/uploads/2016/10/Den-zahysnyka-10.jpg)](https://mpz.brovary.org/wp-content/uploads/2016/10/Den-zahysnyka-10.jpg)

[![den-zahysnyka-8](https://mpz.brovary.org/wp-content/uploads/2016/10/Den-zahysnyka-8.jpg)](https://mpz.brovary.org/wp-content/uploads/2016/10/Den-zahysnyka-8.jpg)

[![den-zahysnyka-11](https://mpz.brovary.org/wp-content/uploads/2016/10/Den-zahysnyka-11.jpg)](https://mpz.brovary.org/wp-content/uploads/2016/10/Den-zahysnyka-11.jpg)

Тим часом свято тривало і в парку Перемога. На алеї біля поштамту людей зустрічав невеличкий ярмарок від Благодійного фонду допомоги онкохворим «Інна». Тут можна було придбати вже багатьом відомі товари власного виробництва: мило, смаколики, прикраси, сувеніри та багато іншого.

[![den-zahysnyka-13](https://mpz.brovary.org/wp-content/uploads/2016/10/Den-zahysnyka-13.jpg)](https://mpz.brovary.org/wp-content/uploads/2016/10/Den-zahysnyka-13.jpg)

[![den-zahysnyka-14](https://mpz.brovary.org/wp-content/uploads/2016/10/Den-zahysnyka-14.jpg)](https://mpz.brovary.org/wp-content/uploads/2016/10/Den-zahysnyka-14.jpg)

У зв’язку з реконструкцією парк людей зустрічав не дуже привабливо: розібрані доріжки та багнюка не придавали заходам святковості, а лише нагадували про мільйонні витрати з бюджету міста.

[![den-zahysnyka-15](https://mpz.brovary.org/wp-content/uploads/2016/10/Den-zahysnyka-15.jpg)](https://mpz.brovary.org/wp-content/uploads/2016/10/Den-zahysnyka-15.jpg)

В парку була помічена яскрава зелена локація, яка не була задіяна у програмі святкування. Її створили активісти, що виступають [проти забудови лісової зони](https://mpz.brovary.org/aktyvisty-prodovzhuyut-borotbu-za-zberezhennya-zelenoyi-zony-u-brovarah/) на розі вулиць Симоненка-Чорновола. Вони закликали людей приєднуватися до них і ставати на захист дерев та сприяти створенню нового парку в Броварах замість будівництва чергових багатоповерхівок.

[![den-zahysnyka-7](https://mpz.brovary.org/wp-content/uploads/2016/10/Den-zahysnyka-7.jpg)](https://mpz.brovary.org/wp-content/uploads/2016/10/Den-zahysnyka-7.jpg)

[![den-zahysnyka-17](https://mpz.brovary.org/wp-content/uploads/2016/10/Den-zahysnyka-17.jpg)](https://mpz.brovary.org/wp-content/uploads/2016/10/Den-zahysnyka-17.jpg)

[![den-zahysnyka-18](https://mpz.brovary.org/wp-content/uploads/2016/10/Den-zahysnyka-18.jpg)](https://mpz.brovary.org/wp-content/uploads/2016/10/Den-zahysnyka-18.jpg)

Обіцяних майстер-класів для дітей не було помітно. Але малеча не сумувала: захопливо роздивлялася виставку мотоциклів від байкерського клубу. На «залізному коні» дозволялося не тільки посидіти, а й зробити фото на пам’ять.

[![den-zahysnyka-19](https://mpz.brovary.org/wp-content/uploads/2016/10/Den-zahysnyka-19.jpg)](https://mpz.brovary.org/wp-content/uploads/2016/10/Den-zahysnyka-19.jpg)

А на виставці військової техніки дітям можна було залізти у бронетранспортер та все роздивитися, також - одягнути на себе військове спорядження та ознайомитися із зброєю.

[![den-zahysnyka-21](https://mpz.brovary.org/wp-content/uploads/2016/10/Den-zahysnyka-21.jpg)](https://mpz.brovary.org/wp-content/uploads/2016/10/Den-zahysnyka-21.jpg)

[![den-zahysnyka-23](https://mpz.brovary.org/wp-content/uploads/2016/10/Den-zahysnyka-23.jpg)](https://mpz.brovary.org/wp-content/uploads/2016/10/Den-zahysnyka-23.jpg)

[![den-zahysnyka-22](https://mpz.brovary.org/wp-content/uploads/2016/10/Den-zahysnyka-22.jpg)](https://mpz.brovary.org/wp-content/uploads/2016/10/Den-zahysnyka-22.jpg)

На великому екрані, який був розташований в парку, транслювалися світлини бійців. Поряд була фотовиставка воїнів АТО та виставка дитячих малюнків, присвячених Дню захисника.

[![den-zahysnyka-24](https://mpz.brovary.org/wp-content/uploads/2016/10/Den-zahysnyka-24.jpg)](https://mpz.brovary.org/wp-content/uploads/2016/10/Den-zahysnyka-24.jpg)

[![den-zahysnyka-26](https://mpz.brovary.org/wp-content/uploads/2016/10/Den-zahysnyka-26.jpg)](https://mpz.brovary.org/wp-content/uploads/2016/10/Den-zahysnyka-26.jpg)

На головній сцені у парку виступали театральні студії, вокалісти та хореографічні колективи. Поряд проводили показові змагання спортивні клуби «Сокіл» та «Хортинг». Цікавим та вражаючим були дитячі виступи: під штучні вибухи та димову завісу діти відтворювали картину бою.

[![den-zahysnyka-29](https://mpz.brovary.org/wp-content/uploads/2016/10/Den-zahysnyka-29.jpg)](https://mpz.brovary.org/wp-content/uploads/2016/10/Den-zahysnyka-29.jpg)

[![den-zahysnyka-30](https://mpz.brovary.org/wp-content/uploads/2016/10/Den-zahysnyka-30.jpg)](https://mpz.brovary.org/wp-content/uploads/2016/10/Den-zahysnyka-30.jpg)

[![den-zahysnyka-31](https://mpz.brovary.org/wp-content/uploads/2016/10/Den-zahysnyka-31.jpg)](https://mpz.brovary.org/wp-content/uploads/2016/10/Den-zahysnyka-31.jpg)

За традицією всіх гостей, що прийшли на свято, пригощали смачним козацьким кулішем та чаєм зі смаколиками.

[![den-zahysnyka-34](https://mpz.brovary.org/wp-content/uploads/2016/10/Den-zahysnyka-34.jpg)](https://mpz.brovary.org/wp-content/uploads/2016/10/Den-zahysnyka-34.jpg)

Як коментували броварські бійці, з якими ми поспілкувалися, цьогорічне свято було звичайним, у той же час пафосним, із затяжними промовами. Скромним свято називали і пересічні містяни: люди підкреслювали, що так вже звикли за останній рік до видовищних фестивальних форматів, що цьогоріч свято виглядало бліднуватим на фоні попередніх.

За словами одного з воїнів на ім'я **Сергій**, в Броварах існує багато батальйонів, які виконували на передовій свою задачу на 120%, але їх мало згадували. Було б добре, щоб на наступний рік в парку були ознайомчі стенди кожного батальйону, вважає боєць. _"Люди повинні бачити, що батальйонів не два чи три, а більше. А саме святкування зробити більш сімейним. Прийти в парк і побачити, заради чого і кого ми воюємо та кого захищаємо, а не просто наїстися шашлику чи випити чарку",_ \- додав Сергій.

**Фото - Світлана Яцив**
