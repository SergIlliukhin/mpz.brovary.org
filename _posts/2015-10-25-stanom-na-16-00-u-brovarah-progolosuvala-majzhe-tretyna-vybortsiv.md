---
title: "Станом на 16:00 у Броварах проголосувала майже третина виборців"
date: 2015-10-25
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "golosuvannya"
  - "mistsevi-vybory-2015"
  - "novini"
  - "suprun"
  - "tvk"
  - "yavka"
---

**Протягом перших 8-ми годин волевиявлення на броварські дільниці прийшла та проголосувала 25 671 людина, що становить 32,33% виборців. Про це журналістам "Маєш право знати" повідомив call-центр одого з виборчих штабів.**

За інформацією того ж call-центру, сьогодні зранку - об 11:00 - явка становила всього 7,87% виборців - 6263 осіб. А вже о 12:00, за даними територіальної виборчої комісії, зросла до 15,6% - 12 416 виборців.

Голова броварського ТВК **Андрій Супрун** [оцінив](https://mpz.brovary.org/golova-tvk-suprun-rozpoviv-pro-perebig-vyboriv-u-brovarah-hromadskebro-tv/) таку "відвідуваність" дільниць як "не дуже високу", але висловив сподівання, що до вечора результат буде кращим.

Станом на 14:00 явка становила вже 24.87% - 19 742 людей. Варто зазначити, що рік тому, на парламентських виборах, станом на 15:00 у Броварах проголосували 29 580 осіб, тобто 37,2% виборців.

Сьогодні голосування триває до **20:00**, після чого виборчі дільниці закриють і почнуть підрахунок результатів.

> Нагадаємо, що протягом дня "Маєш право знати" спільно з телеканалом "Громадське Бровари" проводять **[онлайн-марафон](https://mpz.brovary.org/vyborchyj-onlajn-marafon/)** у соцмережах, завдяки якому користувачі Фейсбуку та Вконтакту можуть оперативно дізнаватися про найсвіжіші новини з "виборчих фронтів" у Броварах.
