---
title: "Депутати парламентської коаліції вимагають у Сапожка не ухвалювати новий Генплан Броварів"
date: 2015-03-04
author: 
  username: "kachor"
  display_name: "Андрій Качор"
tags: 
  - "vibir-redaktsiyi"
  - "vru"
  - "generalniy-deriban"
  - "genplan"
  - "gerashhenko"
  - "zvernennya"
  - "kishkar"
  - "koalitsiya"
  - "kostenko"
  - "krulko"
  - "linko"
  - "miskrada"
  - "novini"
  - "piketuvannya"
  - "protest"
  - "rizanenko"
  - "sapozhko"
  - "sesiya"
---

**[![im578x383-1](https://mpz.brovary.org/wp-content/uploads/2015/03/im578x383-1.jpg)](https://mpz.brovary.org/wp-content/uploads/2015/03/im578x383-1.jpg)Представники всіх депутатських фракцій, які входять до коаліції у Верховній Раді України, підписали звернення до міського голови Броварів Ігоря Сапожка та депутатів Броварської міської ради з закликом не виносити на розгляд сесії міської ради питання про ухвалення Генерального плану міста Бровари.**

Окрім того, депутати парламенту вказують на численні недоліки даного проекту Генплану та вказують на необхідність проведення громадських слухань перед його ухваленням міською радою.

Звернення до мера Броварів Ігоря Сапожка зокрема підписали народний депутат України від Блоку Петра Порошенка **Павло Різаненко**, члени фракції «Самопоміч» **Павло Кишкар** та **Павло Костенко**, депутат від «Батьківщини» **Іван Крулько**, народний депутат від «Народного Фронту», радник міністра внутрішніх справ **Антон Геращенко**, член фракції Радикальної партії, народний депутат **Дмитро Лінько**. Таким чином звернення підтримали народні депутати від усіх фракцій, які входять до провладної коаліції у Верховній Раді України. Про це "Маєш право знати" повідомив народний депутат України **Павло Різаненко.** 

[![фото 2](https://mpz.brovary.org/wp-content/uploads/2015/03/foto-2.jpg)](https://mpz.brovary.org/wp-content/uploads/2015/03/foto-2.jpg)

[![фото 2 (2)](https://mpz.brovary.org/wp-content/uploads/2015/03/foto-2-2.jpg)](https://mpz.brovary.org/wp-content/uploads/2015/03/foto-2-2.jpg)

Нагадаємо, що на розгляд сесії броварської міської ради, яка відбудеться вже завтра, **5 березня**, депутати планують винести питання про ухвалення нового Генерального плану м. Бровари. Це рішення міської влади викликало обурення в міської громади, позаяк Генплан планують ухвалити без передбаченого законодавством належного громадського обговорення. У відповідь на такі плани міської влади активісти розпочали протестну кампанію [**«Зупинимо Генеральний дерибан!»**](https://mpz.brovary.org/brovarchani-protestuvatimut-proti-generalnogo-deribanu-mista/): зараз триває [збір підписів під зверненням броварчан до міської влади](https://www.change.org/p/%D1%83%D0%BA%D1%80%D0%B0%D0%B8%D0%BD%D0%B0-ukraine-%D1%83%D0%BA%D1%80%D0%B0%D1%97%D0%BD%D0%B0-%D0%B1%D1%80%D0%BE%D0%B2%D0%B0%D1%80%D0%B8-brovary-brovary-%D0%B1%D1%80%D0%BE%D0%B2%D0%B0%D1%80%D1%8B-%D0%B7%D1%83%D0%BF%D0%B8%D0%BD%D0%B8%D0%BC%D0%BE-%D0%B3%D0%B5%D0%BD%D0%B5%D1%80%D0%B0%D0%BB%D1%8C%D0%BD%D0%B8%D0%B9-%D0%B4%D0%B5%D1%80%D0%B8%D0%B1%D0%B0%D0%BD-%D0%B1%D1%80%D0%BE%D0%B2%D0%B0%D1%80%D1%96%D0%B2) з вимогою зняти питання ухвалення такого Генерального плану на найближчі сесії. Мешканці звертають увагу на те, що наявним проектом генерального плану **передбачається вирубка зелених зон у нових житлових масивах, будівництво шкідливих підприємств у центральній частині міста, проектування соціальної інфраструктури (дитсадків, шкіл, лікарень) в недоцільних для цього місцях**, зокрема на територіях, які постійно підтоплюються.

> Броварчани пов’язують намагання місцевої влади будь-якою ціною «протягнути» новий Генеральний план вже на найближчій сесії через тиск великих забудовників на мерію та міську раду. Йдеться про низку будівельних компаній, котрі вже [потрапляли в корупційні скандали](https://www.youtube.com/watch?v=Q-d4t_zF92M), пов’язані із земельними оборудками у Броварах. Зокрема йдеться про структури, пов’язані з бізнесменом **Віктором Поліщуком** – власником ТРЦ «Гулівер» та мережі супермаркетів «Елдьорадо». Поліщук має великі інтереси у Броварах щодо забудови нових мікрорайонів та вважається «спонсором» нинішньої місцевої влади Броварів. Водночас місцеві мешканці вказують на його [родинні зв’язки з прем’єром РФ **Дмитром Мєдвєдєвим**](http://forbes.ua/news/1352542-tainstvennyj-biznesmen-viktor-polishchuk-pokazal-svoyu-biografiyu) та побоюються, що бізнес найбільшого забудовника Броварів контролюється з території Росії.

**Під час пікетування сесії міської ради, яке відбудеться завтра, 5 березня о 9:30 на Гагаріна, 15,** протестувальники вимагатимуть зняття з порядку денного питання про ухвалення нового Генерального плану та наполягатимуть на проведенні передбачених законо громадських слухань з цього питання, позаяк на їхнє переконання, більшість мешканців Броварів взагалі не ознайомлені із ситуацією та не знаю, як саме депутати планують «перекроїти» усе місто.
