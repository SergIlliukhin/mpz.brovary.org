---
title: "Різаненко розчарований Верховною Радою та шукає способи наповнити бюджет Броварів"
date: 2013-09-26
author: 
  username: "aleechka"
  display_name: "Аліна Дяченко"
tags: 
  - "brovary"
  - "vibir-redaktsiyi"
  - "deputat"
  - "zvit"
  - "zvituvannya"
  - "narodniy-deputat"
  - "novini"
  - "rizanenko"
coverImage: "wp-content/uploads/2013/09/Zvituvannya-Rizanenka-15.jpg"
---

**[![Звітування Різаненка 02+](https://mpz.brovary.org/wp-content/uploads/2013/09/Zvituvannya-Rizanenka-02-.jpg)](https://mpz.brovary.org/wp-content/uploads/2013/09/Zvituvannya-Rizanenka-02-.jpg)Вчора в актовій залі 7 школи було не дуже велелюдно. На [звітування народного депутата Павла Різаненка](https://mpz.brovary.org/25-veresnya-narodniy-deputat-pavlo-rizanenko-zvituvatime-pered-brovarchanami/) прийшли його найвідданіші прихильники, журналісти та ті броварчани, кому пощастило дізнатись про зустріч. Офіційне оголошення про звіт нардепа згідно із законом мали опублікувати у комунальній «Броварській панорамі», проте редакція «випадково» забула його розмістити. Врятували листівки та оголошення на під’їздах, а також Інтернет. Зрештою у тих, хто прийшов, вистачило запитань та звернень, щоб зустріч протривала майже дві години.**

Різаненко розпочав свій звіт з розповіді про те, як йому уже майже рік працюється у Верховній Раді: «_Як і обіцяв, я вступив до фракції партії «УДАР», яка висунула мене на виборах. У фракції нас 42 депутата, 34 з яких пройшли за партійним списком, 6 – перемогли на мажоритарних округах. Враховуючи мою освіту та досвід, мене «делегували» до Комітету з питань бюджету, також я є заступником голови Спеціальної контрольної комісії Верховної Ради України з питань приватизації. При цьому, я входжу до експертної ради «УДАРу», яка здійснює аналіз та оцінку законопроектів, що виносяться на розгляд. Крім мене, до цієї ради входить ще 4 нардепа та 5 науковців_».

[![Звітування Різаненка 03](https://mpz.brovary.org/wp-content/uploads/2013/09/Zvituvannya-Rizanenka-03.jpg)](https://mpz.brovary.org/wp-content/uploads/2013/09/Zvituvannya-Rizanenka-03.jpg)

[![Звітування Різаненка 01](https://mpz.brovary.org/wp-content/uploads/2013/09/Zvituvannya-Rizanenka-01.jpg)](https://mpz.brovary.org/wp-content/uploads/2013/09/Zvituvannya-Rizanenka-01.jpg)

«_Я був дуже розчарований тим, що побачив у парламенті. Я був певен, що у найвищому законодавчому органі країни мають бути кращі з кращих, проте більшість з моїх «колег» прийшли до Верховної Ради зовсім не для того, щоб розвивати країну. Вони не пропонують важливих економічних чи соціальних законопроектів, вони протягують те, що їм вигідно. За таких умов завданням опозиції в парламенті є контроль за більшістю. Ми розпочали з простих процедур – особистого голосування. І ми змусили нардепів-регіоналів ходити на пленарні засідання_».

 [![Звітування Різаненка 18](https://mpz.brovary.org/wp-content/uploads/2013/09/Zvituvannya-Rizanenka-18.jpg)](https://mpz.brovary.org/wp-content/uploads/2013/09/Zvituvannya-Rizanenka-18.jpg)

[![Звітування Різаненка 08](https://mpz.brovary.org/wp-content/uploads/2013/09/Zvituvannya-Rizanenka-08.jpg)](https://mpz.brovary.org/wp-content/uploads/2013/09/Zvituvannya-Rizanenka-08.jpg)

[![Звітування Різаненка 12](https://mpz.brovary.org/wp-content/uploads/2013/09/Zvituvannya-Rizanenka-12.jpg)](https://mpz.brovary.org/wp-content/uploads/2013/09/Zvituvannya-Rizanenka-12.jpg)

«_Роль народного депутата полягає у тому, щоб вирішувати ті питання, які потребують змін на законодавчому рівні. За час роботи у ВР я подав 8 законопроектів. Серед них, наприклад, ініціатива зараховувати ПДФО за місцем проживання фізичних осіб, що дуже актуально для таких міст як наше. Чимало наших мешканців працює в Києві, відповідно їх податок іде до столичного бюджету м. Києва. Але ж вони проживають у Броварах, користуються місцевою інфраструктурою, садочками, школами, логічно, що відсоток з їх доходів має йти на розвиток нашого міста, тобто у бюджет Броварів. Інший мій законопроект стосується зменшення та відміни пільг народних депутатів. Зрозуміло, що йдеться не так про економію, бо якихось надто великих коштів від цього не вивільниться, проте це необхідно зробити з морально-етичної точки зору. Коли у країні відбувається те, що зараз, депутати не мають права розкошувати_».

 [![Звітування Різаненка 19](https://mpz.brovary.org/wp-content/uploads/2013/09/Zvituvannya-Rizanenka-19.jpg)](https://mpz.brovary.org/wp-content/uploads/2013/09/Zvituvannya-Rizanenka-19.jpg)

[![Звітування Різаненка 16](https://mpz.brovary.org/wp-content/uploads/2013/09/Zvituvannya-Rizanenka-16.jpg)](https://mpz.brovary.org/wp-content/uploads/2013/09/Zvituvannya-Rizanenka-16.jpg)

«_Трохи статистики. Я регулярно веду особистий прийом громадян, у Броварах також постійно працює моя приймальня. За півроку я отримав 345 звернень, з них 305 усних і 40 письмових. Заявники отримали близько 200 консультацій, також я направив 64 депутатських звернення на підставі заяв мешканців. З них 50 було вирішено позитивно, 14 – обіцяно вирішити. 50 % звернень стосуються діяльності органу місцевого самоврядування, в тому числі й питань ЖКГ. 20 % людей звертаються зі скаргами на правоохоронні органи – міліцію, прокуратуру, дії судів. За кожним зверненням – ціла історія, проблема, інколи навіть трагедія. Я намагаюсь робити все, що від мене залежить, що у моїх повноваженням, щоб вирішити їх_».

[![Звітування Різаненка 10](https://mpz.brovary.org/wp-content/uploads/2013/09/Zvituvannya-Rizanenka-10.jpg)](https://mpz.brovary.org/wp-content/uploads/2013/09/Zvituvannya-Rizanenka-10.jpg)

Врешті, після порівняної короткої доповіді народного депутата, перешли до запитань-відповідей. Присутніх цікавило дуже широке коло питань – починаючи від позиції Різаненка щодо євроінтеграції, звільнення Тимошенко та скасування пенсійної реформи і закінчуючи суто локальними та навіть особистими проблемами.

[![Звітування Різаненка 04](https://mpz.brovary.org/wp-content/uploads/2013/09/Zvituvannya-Rizanenka-04.jpg)](https://mpz.brovary.org/wp-content/uploads/2013/09/Zvituvannya-Rizanenka-04.jpg)

[![Звітування Різаненка 09](https://mpz.brovary.org/wp-content/uploads/2013/09/Zvituvannya-Rizanenka-09.jpg)](https://mpz.brovary.org/wp-content/uploads/2013/09/Zvituvannya-Rizanenka-09.jpg)

Люди піднімали і питання витоку каналізаційних стоків на вул. Димитрова, говорили про необхідність облаштування «лежачих поліцейських» на вул. Кокінакі, обурювались будівництвом газової заправки впритул до старого кладовища, цікавились, коли запрацює «Купава» та чи не перейде вона у приватну власність Федоренка, а також просили пояснити, чи є новостворені ЖЕКи правонаступниками «Служби замовника».

 [![Звітування Різаненка 07](https://mpz.brovary.org/wp-content/uploads/2013/09/Zvituvannya-Rizanenka-07.jpg)](https://mpz.brovary.org/wp-content/uploads/2013/09/Zvituvannya-Rizanenka-07.jpg)

[![Звітування Різаненка 05](https://mpz.brovary.org/wp-content/uploads/2013/09/Zvituvannya-Rizanenka-05.jpg)](https://mpz.brovary.org/wp-content/uploads/2013/09/Zvituvannya-Rizanenka-05.jpg)

Стосовно локальних питань Різаненко радив звертатись до органів місцевого самоврядування, адже їх вирішення вони належать до їх компетенції. При чому – у письмовій формі, а не усно чи телефоном. А якщо проблема так і не буде вирішена, рекомендував звертатись до своєї приймальні. Реформу ЖКГ, що вже майже рік триває у Броварах, нардеп, який був депутатом Броварської міської ради розкритикував: «_Вся суть реформи звелась до підвищення квартплати, а не якісних змін. З тарифу просто вилучили частину послуг. При цьому на ринку комунальних послуг – монополія ЖЕКів. При цьому мешканці зобов’язані утримувати свої будинки у належному стані, от тільки у них немає вибору щодо обслуговуючих організацій_».

 [![Звітування Різаненка 13](https://mpz.brovary.org/wp-content/uploads/2013/09/Zvituvannya-Rizanenka-13.jpg)](https://mpz.brovary.org/wp-content/uploads/2013/09/Zvituvannya-Rizanenka-13.jpg)

[![Звітування Різаненка 11](https://mpz.brovary.org/wp-content/uploads/2013/09/Zvituvannya-Rizanenka-11.jpg)](https://mpz.brovary.org/wp-content/uploads/2013/09/Zvituvannya-Rizanenka-11.jpg)

[![Звітування Різаненка 17](https://mpz.brovary.org/wp-content/uploads/2013/09/Zvituvannya-Rizanenka-17.jpg)](https://mpz.brovary.org/wp-content/uploads/2013/09/Zvituvannya-Rizanenka-17.jpg)

На запитання, чи виконує він усі пункти своєї передвиборчої програми, народний обранець зазначив, що вона повністю базувалась на програмі партії «УДАР», бо «_ВР – це командна гра_», тому він нині працює над тими пунктами, у яких компетентний: «Я напрацьовую законопроекти щодо бюджетних питань. У нашій країні порушується принцип субсидіарності, коли вирішення проблеми має бути максимально наближене до неї географічно. І на це у місцевих бюджетах повинні бути кошти. Потрібна бюджетна децентралізація. Проти нинішня влада зацікавлена у протилежному – централізації, так легше керувати усім у «ручному режимі». Тому змінити щось ми зможемо лише у 2015 році, коли зміниться влада».

[![Звітування Різаненка 14](https://mpz.brovary.org/wp-content/uploads/2013/09/Zvituvannya-Rizanenka-14.jpg)](https://mpz.brovary.org/wp-content/uploads/2013/09/Zvituvannya-Rizanenka-14.jpg)

[![Звітування Різаненка 15](https://mpz.brovary.org/wp-content/uploads/2013/09/Zvituvannya-Rizanenka-15.jpg)](https://mpz.brovary.org/wp-content/uploads/2013/09/Zvituvannya-Rizanenka-15.jpg)

Журналістка «Маєш право знати» поцікалась у Різаненка, яка доля численних порушень, які мали місце під час минулих парламентських виборів, чи був хтось притягнутий до відповідальності за скоєне. Нардеп, який свого часу увійшов до тимчасової слідчої комісії з розслідування зловживань  на парламентських виборах 2012 року, зазначив, що у нашому – 97-му – окрузі були ще не найгірші порушення: «Те, що коїлось у багатьох округах, було ще більш кричущим та брутальним. Та все ж я подав низку заяв про злочин та депутатських звернень по порушеннях у Броварах. І що? Було відкрито кримінальні провадження, але до відповідальності так нікого і не притягли. То ж писатиму повторно. Бо у цій справі дуже важливо, щоб люди несли відповідальність за скоєне. Лише так можна це припинити у майбутньому».

 [![Звітування Різаненка 06](https://mpz.brovary.org/wp-content/uploads/2013/09/Zvituvannya-Rizanenka-06.jpg)](https://mpz.brovary.org/wp-content/uploads/2013/09/Zvituvannya-Rizanenka-06.jpg)

[![Звітування Різаненка 20](https://mpz.brovary.org/wp-content/uploads/2013/09/Zvituvannya-Rizanenka-20.jpg)](https://mpz.brovary.org/wp-content/uploads/2013/09/Zvituvannya-Rizanenka-20.jpg)

На останок у народного депутата, який балотувався від «УДАРу», запитали, чи співпрацює він з броварським міським осередком партії. «_Коли я був депутатом міської ради, я був незадоволений тим, як поводився «УДАР» у раді, що робила фракція та як працював осередок. Та нині в організації відбулись суттєві зміни: переформатувалась фракція, переобрали керівництво місцевої організації. Тепер багато що залежатиме від дій як депутатів, так і інших активістів_», - завершив свій звіт Павло Різаненко.

_**Фото - Миколи Кожемяко**_
