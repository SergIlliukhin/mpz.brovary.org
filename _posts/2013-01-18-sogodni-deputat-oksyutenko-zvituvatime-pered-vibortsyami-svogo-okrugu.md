---
title: "Сьогодні депутат Оксютенко звітуватиме перед виборцями свого округу"
date: 2013-01-18
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "deputat"
  - "deputati"
  - "zvituvannya"
  - "oksyutenko"
coverImage: "wp-content/uploads/2013/01/Oksyutenko2.gif"
---

**[![](https://mpz.brovary.org/wp-content/uploads/2013/01/Oksyutenko-616x1024.gif "Оксютенко")](https://mpz.brovary.org/wp-content/uploads/2013/01/Oksyutenko.gif)Сьогодні, 18 січня, о 18:00 депутат Броварської міської ради Володимир Оксютенко, обраний по мажоритарному виборчому округу № 15, звітуватиме перед виборцями. Зустріч проходитиме в актовій залі ЗОШ № 3 (вул. Леніна, 81).**

Нагадаємо, цього року лише 3 з 41 депутата Броварської міської ради [повідомили, що планують звітувати перед виборцями](https://mpz.brovary.org/zvituvati-pered-vibortsyami-za-drugiy-rik-roboti-planuye-lishe-3-deputati-miskradi/). Хоча закон «Про статус депутатів місцевих рад» передбачає обов’язкове звітування для кожного депутата, без винятків. Крім **Володимира Оксютенка** про свій намір зустрітись з виборцями заявили також депутати **Роман Сімутін** (час звітування – 23 січня 2013 року о 19:30, місце зустрічі – актова зала 7 школи) та **Олег Іваненко**  (час звітування – 25 січня 2012 року о 18:00, місце зустрічі – актова зала 3 школи). Ці три депутата подали до апарату ради повідомлення про час та дату своїх звітувань і тим самим виконали рішення Броварської міської ради № [819-27-06](http://docs.pravo-znaty.org.ua/p6418/20.12.2012/819-27-06). Решта їхніх «колег» своє власне рішення проігнорували.

> До **виборчого округу № 15** входять наступні вулиці та будинки: вул. Білодібровна; вул. Боженка; вул. Гвардійська; вул. Геологів; вул. Горького; вул. Єсеніна;вул. Івана Сірка; вул. Івана Франка; вул. Київська: 3/1, 3, 5, 7,9, 11А, 11, 13/1, 13,15, 17-21, 32/2-25, 27/1,27,29,31-35,37, 41-43, 45, 47/2,49-51, 53, 57, 59, 61, 63/1-65,67-69,71, 73, 75,77, 79, 85, 87, 99, 101, 103, 105, 107, 109, 111,113, 115, 117,119; вул. Коцюбинського; вул.Леніна 1-122; вул. Лесі Українки; вул. Ломоносова; вул. Макаренка; вул. Матросова; вул. Некрасова; вул. Полярників; вул. Пушкіна 1/1 -55; вул. Ремонтників; вул. Фрунзе; вул. Чапаєва 14-63; вул. Челюскіна 1, 3, 5, 9, 13, 15, 19, 21, 25, 27, 29, 31, 33, 35, 37, 39,41, 43, 45А, 45,47, 49А, 49Б, 49, 51А, 51Б, 51, 53, 57, 59/2, 59, 61, 63, 65,67, 69Б, 69, 71, 73, 75, 77, 79, 81, 83, 85,87; вул. 1-гоТравня; пров. Дем’яна Бєдного; пров. Єсеніна; пров. К. Заслонова; пров. Парковий; пров. Партизанський; пров. Піонерський; пров. Піщаний; пров. Сергія Лазо; пров. Ульянових; пров. Філатова.

_**Дізнатись, хто є депутатом вашого виборчого округу, можна за [цим посиланням](https://mpz.brovary.org/brovarski-deputati-planuyut-vidzvituvati-pered-vibortsyami-na-novorichni-svyata/), здійснивши пошук на сторінці за назвою вашої вулиці та номера будинку**._
