---
title: "Напередодні Дня Конституції броварчанам розкажуть, як \"змінити майбутнє\""
date: 2014-06-25
categories: 
  - "announce"
tags: 
  - "alina-dyachenko"
  - "andrusiv"
  - "brovary"
  - "viktor-andrusiv"
  - "vibir-redaktsiyi"
  - "demalyans"
  - "demokratichniy-alyans"
  - "dyachenko"
  - "kniga"
  - "novini"
  - "prezentatsiya-knigi"
---

**[![andrusiv](https://mpz.brovary.org/wp-content/uploads/2014/06/andrusiv.jpg)](https://mpz.brovary.org/wp-content/uploads/2014/06/andrusiv.jpg)Цієї п'ятниці, 27 червня, о 19:00 у Броварах презентують книгу відомого українського політолога та одного з лідерів "[Демократичного Альянсу](http://www.dem-alliance.org/)" Віктора Андрусіва під назвою "Змінити майбутнє". У такий спосіб активісти броварського осередку партії планують розпочати новий етап у своїй діяльності та задекларувати цінності й спосіб мислення політиків нової генерації. Захід відбудеться за адресою: вул. Гагаріна, 16, оф. 39 (офісний центр "Ліза" навпроти центрального ринку).**

Художня книга кандидата політичних наук - це футурологічна розвідка, в якій змодельовано альтернативну реальність нашої держави, це свого роду спогади Президента України з майбутнього, у якому наша країна стала надзвичайно розвинутою та досягла неабиякого успіху.

> "Кризова політична ситуація призводить до появи нового лідера – Президента, якого без вагань можна порівняти із одним із творців «економічного дива», прем’єр-міністром Сінгапуру Лі Куан Ю. Новий український гарант не хоче керуватися настановами попередників та повторювати їхні помилки. Впроваджуючи інновацію за інновацією, він вирішує низку задавнених українських проблем: ліквідує енергетичну залежність від Росії, успішно долає питання корупції та розробляє схеми погашення зовнішніх боргів, трансформує освітню систему до невпізнання, пропонуючи українцям якісні та ефективні знання" **З анотації до книги "[Змінити майбутнє](http://nashformat.ua/e_content/elektronni-knygy/publitsystyka/elektronna-knyga-_quot_zminyty-majbutne_quot_-viktor-andrusiv/)"**

[![Андрусів 4](https://mpz.brovary.org/wp-content/uploads/2014/06/Andrusiv-4.jpg)](https://mpz.brovary.org/wp-content/uploads/2014/06/Andrusiv-4.jpg)

Під час презентації у Броварах застуник голови партії "Демократичний Альянс" **Віктор Андрусів** розповість, що спонукало його написати подібну книгу, на чому базуються його гіпотези та прогнози та чи вплинула Революція Гідності на зміст його твору.

"_Під час цієї презентації для нас надвзичайно важливо не лише розповісти про саму книгу, а й продемонструвати, що пропонують сучасному суспільству молоді політичні сили, як ми мислимо, чого прагнемо, на які знання спираємось, у що віримо_", - підкреслює нова голова броварського осередку "Демократичного Альянсу" **Аліна Дяченко**, і додає: "_Крім того, ми переконані, що діяльність політичних партій - це не лише агітація перед виборами, це насамперед системне та постійне поширення свого світогляду, своїх цінностей та ідеалів, своїх підходів до вирішення непростих завдань, бо лише так, на наше глибоке переконання, справді можна досгяти суспільних змін - незалежно від того, при владі твоя партія чі ні_".

> **[![Андрусів 2](https://mpz.brovary.org/wp-content/uploads/2014/06/Andrusiv-2.jpg)](https://mpz.brovary.org/wp-content/uploads/2014/06/Andrusiv-2.jpg)Віктор Андрусів** - кандидат політичних наук, директор Інституту ДемАльянсу ім. Р. Шумана. Народився 25 липня 1983 року у м. Львові У 2005 році закінчив факультет міжнародних відносин ЛНУ ім. І. Франка з відзнакою. У 2008 році закінчив аспірантуру Національного інституту стратегічних досліджень. У 2010 році захистив дисертацію в національному інституті проблем міжнародної безпеки. З 2007 року і до сьогодні очолює Інститут ДемАльянсу ім. Р. Шумана. Автор понад 50 публіцистичних та наукових публікацій на теми політичної системи, реформ, Конституції тощо. Співорганізатор протестних кампаній «Рік без молоді», Театр політичної драми. **Довідка з сайту "[Новий громадянин](http://newcitizen.org.ua/content/%D0%B2%D1%96%D0%BA%D1%82%D0%BE%D1%80-%D0%B0%D0%BD%D0%B4%D1%80%D1%83%D1%81%D1%96%D0%B2)"**
