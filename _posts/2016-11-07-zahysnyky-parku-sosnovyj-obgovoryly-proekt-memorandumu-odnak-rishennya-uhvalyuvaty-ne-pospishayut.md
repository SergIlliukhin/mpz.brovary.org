---
title: "Захисники Парку Сосновий обговорили проект меморандуму, однак рішення ухвалювати не поспішають"
date: 2016-11-07
author: 
  username: "pravoznaty"
  display_name: "Маєш право знати"
categories: 
  - "hromada"
  - "novyny"
tags: 
  - "igor-sapozhko"
  - "alyans-novobud"
  - "brovary"
  - "vibir-redaktsiyi"
  - "memorandum"
  - "novini"
  - "park-sosnovyj"
  - "stop-budivnytstvu-na-symonenka-chornovola"
coverImage: "wp-content/uploads/2016/11/mem-head.png"
---

**Захисники Парку Сосновий обговорили проект меморандуму із забудовником та внесли свої пропозиції до документу. Однак рішуче наполягають, що рішення може ухвалюватись виключно на громадських слуханнях.** **Міський голова і забудовники пропонують спростити процедуру і уникнути загальноміського резонансу.**

У п’ятницю, **4 листопада**, близько півсотні активістів зібрались на робочу зустріч у міського голови щодо обговорення [проекту меморандуму](https://save.brovary.org/memorandum-pro-kapitulyatsiyu-shho-zbyrayutsya-nav-yazaty-gromadi/), запропонованого забудовником. Проект було розіслано депутатам напередодні засідання, однак широкого розповсюдження він не набув, оскільки документ містив вимоги щодо конфіденційності змісту. Згодом і активісти, і міський голова погодились, що така норма не має жодного сенсу у контексті меморандуму.

Захисники лісових насаджень одразу зазначили, що готові до обговорення запропонованого проекту, однак затверджений він може бути виключно на громадських слуханнях, які напередодні [були ініційовані](https://mpz.brovary.org/gromadski-sluhannya-shhodo-parku-sosnovyj-vidbudutsya-u-lystopadi-dokument/) депутатами. Від імені ініціативної групи активістка **Ірина Нікітчина** озвучила завчасно напрацьовані пропозиції, зокрема:

- Внесення змін в детальні плани територій в частині території по вул. Василя Симоненка приблизною площею 4,5 га зі зміною функціонального призначення на рекреаційне;
- Парк, площею 4,5 га будується Альянс Новобудом в одну чергу і строком до 31.08.2017 року, не зараховується до інвестиційного внеску;
- Знизити поверховість запланованого будівництва;
- До проектування парку узгодити його концепцію з громадськістю шляхом громадських обговорень;
- Провести проектування та будівництво школи та садочку за рахунок коштів забудовника, згідно потреб, визначеними наявною містобудівною ситуацією;
- Прибрати пункт меморандуму про конфіденційність.

Директор ТОВ “Алекса Груп” **Юрій Мавродієв** пропозиції вислухав і пообіцяв обдумати, на які поступки забудовники можуть погодитись. Сторони домовились, що на наступне засідання буде підготовлено оновлений текст меморандуму, який, серед іншого, міститиме концептуальне креслення майбутнього парку 4,5 га.

\[caption id="attachment\_62544" align="aligncenter" width="448"\][![Юрій Мавродієв](https://mpz.brovary.org/wp-content/uploads/2016/11/mem-mavrod.jpg)](https://mpz.brovary.org/wp-content/uploads/2016/11/mem-mavrod.jpg) Юрій Мавродієв\[/caption\]

Броварський міський голова **Ігор Сапожко**, в свою чергу, категорично відхилив пропозицію активістів щодо пункту про внесення змін до детальних планів територій та зміни цільового призначення земель майбутнього парку на рекреаційне, мотивуючи це складністю процесу і недоцільністю вказувати цей пункт у меморандумі.

\[caption id="attachment\_62546" align="aligncenter" width="446"\][![Ігор Сапожко](https://mpz.brovary.org/wp-content/uploads/2016/11/mem-sapozhko.jpg)](https://mpz.brovary.org/wp-content/uploads/2016/11/mem-sapozhko.jpg) Ігор Сапожко\[/caption\]

Також Ігор Сапожко поставив під сумнів необхідність проведення громадських зборів для затвердження меморандуму. Натомість міський голова пропонує шляхом збору підписів визначити уповноважених представників від навколишніх будинків, які узгодять та підпишуть меморандум. Захисники лісу, навпаки, рішуче налаштовані розглядати меморандум виключно на громадських слуханнях, які пропонують провести у суботу - 3 або 10 грудня.

\[caption id="attachment\_62547" align="aligncenter" width="451"\][![Представники Зеленого Кварталу](https://mpz.brovary.org/wp-content/uploads/2016/11/mem-meshkantsi.jpg)](https://mpz.brovary.org/wp-content/uploads/2016/11/mem-meshkantsi.jpg) Представники Зеленого Кварталу\[/caption\]

Після тривалої дискусії, до якої долучились міські депутати **Андрій Василенко, Сергій Батюк, Леонід Черепейнік, Андрій Саук,** було вирішено зібратись для обговорення оновленого тексту меморандуму в середині наступного тижня (середа-четвер) у вечірній час. Дату буде оголошено пізніше.

<iframe src="https://www.youtube.com/embed/D9XElXjGIIw" width="560" height="315" frameborder="0" allowfullscreen="allowfullscreen"></iframe>
