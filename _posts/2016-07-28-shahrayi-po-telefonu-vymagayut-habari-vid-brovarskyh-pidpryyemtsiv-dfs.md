---
title: "Шахраї по телефону вимагають хабарі від броварських підприємців, - ДФС"
date: 2016-07-28
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "novini"
  - "pdipryyemtsi"
  - "podatkova-inspektsiya"
  - "telefonni-shahrayi"
  - "habar"
coverImage: "wp-content/uploads/2016/07/7059.jpg"
---

**Головне управління Державної фіскальної служби України на своєму [офіційному  сайті](http://kyivobl.sfs.gov.ua/media-ark/news-ark/260163.html) звернулось до громадян із попередженням про неодноразові спроби телефонних шахраїв отримати від фізичних осіб-підприємців м.Бровари неправомірну вигоду. В разі виникнення такої ситуації співробітники Броварської ОДПІ ГУ ДФСу просять негайно надавати їм таку інформацію для вжиття відповідних заходів.**

Як вчора повідомило Головне управління ДФС України в Київській області, останнім часом в Броварах, а також загалом по Київській області, були зафіксовані випадки телефонного шахрайства: невстановлені особи з мобільних телефонів **(099) 780-85-77** та **(095) 380-51-77** телефонували від імені посадових осіб, а також керівництва Броварської об’єднаної державної податкової інспекції ГУ ДФС. Шахраї  неправомірно вимагали хабарі за нібито невжиття перевірочних заходів. Співробітники Броварської податкової інспекції припускають, що шахраями можуть використовуватись і інші номери телефонів.

У зверненні йдеться також про необхідність, особливо фізичним особам-підприємцям, бути обережними та не піддаватись на провокаціі, не потрапляти на гачок телефонних аферистів. У разі, якщо буде підозра на те, що вам телефонує аферист, фіскали просять не замовчувати такі факти, а негайно повідомляти про них компетентні органи.

Оприлюднюємо надані телефони, за якими можна звернутись для попередження фактів телефонного шахрайства:

- підрозділи Національної поліції ГУ НП у Київській області,  **тел. 102**;
- управління внутрішньої безпеки ГУ ДФС у Київській області,  **тел. 246-23-55**;
- чергова частина податкової міліції ГУ ДФС у Київській області,  **тел. 246-22-44**.
