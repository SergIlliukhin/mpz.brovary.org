---
title: "Активісти, які захищали броварський парк, два місяці сидітимуть під домашнім арештом"
date: 2013-06-14
author: 
  username: "trydence"
  display_name: "Дмитро Карпій"
tags: 
  - "apelyatsiya"
  - "bondar"
  - "vibir-redaktsiyi"
  - "dobash"
  - "dyachenko"
  - "kizin"
  - "kriminal"
  - "militsiya"
  - "mihiyenkova"
  - "novini"
  - "simutin"
  - "smirnov"
  - "sud"
  - "taran"
  - "tkachenko"
  - "huliganstvo"
coverImage: "wp-content/uploads/2013/06/2683_01.jpg"
---

**[![2683_01](https://mpz.brovary.org/wp-content/uploads/2013/06/2683_01.jpg)](https://mpz.brovary.org/wp-content/uploads/2013/06/2683_01.jpg)Броварський міськрайонний суд виніс трьом учасникам [суботника](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/) 25 травня у парку «Перемога» запобіжний захід у вигляді домашнього арешту. Члени Броварського районного осередку ВО «Свобода» Микола Смірнов, Руслан Ткаченко та голова осередку Олег Шевчук, яких підозрюють у хуліганстві, вчиненому групою осіб, змушені тепер по два місяці сидіти вдома, втративши змогу займатися громадською та політичною діяльністю. Більше того, чоловіки також не можуть працювати, щоб прогодувати себе та свої сім’ї.  Вчора, 13 червня, апеляційна інстанція підтвердила запобіжний захід Смірнову та Ткаченку.**

_Нагадаємо, що 25 травня активісти броварських осередків політичних партій «УДАР» та ВО «Свобода» провели суботник, метою якого було демонтувати незаконно встановлений будівельний паркан, що загороджував ділянку парку, на яку претендує фірма «регіонала» Сергія Федоренка ПП «Феско». Через провокації, вчинені невідомими та пізніше встановленими молодиками спортивної тілобудови, міліція затримала двох «свободівців» – Миколу Смірнова та Руслана Ткаченка. Водночас, провокатори досі не притягнуті до жодної відповідальності, зокрема й «спортсмен», що побив журналіста Андрія Качора._

Судові засідання над **Миколою Смірновим** та **Русланом Ткаченком** відбулися 25-го та 30-го травня – щодо адміністративного правопорушення. Однак згодом справу перекваліфікували у [кримінальну](https://mpz.brovary.org/militsiya-zvinuvachuye-zahisnikiv-parku-peremoga-u-kriminali/). 5 червня суд виніс запобіжні заходи хлопцям – домашній арешт на строк до 4 серпня 2013 року.

_Ухвала щодо Руслана Ткаченка від 5 червня 2013 року:_

[![Домашн_й арешт Ткаченка 1 - Копія](https://mpz.brovary.org/wp-content/uploads/2013/06/Domashn_y-aresht-Tkachenka-1-Kopiya.jpg)](https://mpz.brovary.org/wp-content/uploads/2013/06/Domashn_y-aresht-Tkachenka-1-Kopiya.jpg)  [![Домашн_й арешт Ткаченка 2](https://mpz.brovary.org/wp-content/uploads/2013/06/Domashn_y-aresht-Tkachenka-2.jpg)](https://mpz.brovary.org/wp-content/uploads/2013/06/Domashn_y-aresht-Tkachenka-2.jpg)  [![Домашн_й арешт Ткаченка 3 - Копія](https://mpz.brovary.org/wp-content/uploads/2013/06/Domashn_y-aresht-Tkachenka-3-Kopiya.jpg)](https://mpz.brovary.org/wp-content/uploads/2013/06/Domashn_y-aresht-Tkachenka-3-Kopiya.jpg)  [![Домашн_й арешт Ткаченка 4](https://mpz.brovary.org/wp-content/uploads/2013/06/Domashn_y-aresht-Tkachenka-4.jpg)](https://mpz.brovary.org/wp-content/uploads/2013/06/Domashn_y-aresht-Tkachenka-4.jpg)

Суд по кримінальній справі над **Олегом Шевчуком** відбувся 7 червня – одразу після акції «[Геть політичний терор!](https://mpz.brovary.org/ponad-sotnya-lyudey-viyshla-na-protest-proti-myentovskogo-byespryedyela-u-brovarah-foto/)», проведеної опозиційними партіями на підтримку «арештантів» та проти політичних  переслідувань. Суддя так само винесла запобіжний захід «домашній арешт» – до 5 серпня 2013 року.

_Ухвала щодо Олега Шевчука від 7 червня 2013 року:_

[![photo - Копія](https://mpz.brovary.org/wp-content/uploads/2013/06/photo-Kopiya.jpg)](https://mpz.brovary.org/wp-content/uploads/2013/06/photo-Kopiya.jpg)  [![photo_1 - Копія](https://mpz.brovary.org/wp-content/uploads/2013/06/photo_1-Kopiya.jpg)](https://mpz.brovary.org/wp-content/uploads/2013/06/photo_1-Kopiya.jpg)  [![photo_2 - Копія](https://mpz.brovary.org/wp-content/uploads/2013/06/photo_2-Kopiya.jpg)](https://mpz.brovary.org/wp-content/uploads/2013/06/photo_2-Kopiya.jpg)

В ухвалах, написаних «як під копірку», усім трьом «свободівцям» інкримінують порушення **ч. 2 ст. 296 Кримінального кодексу України** – «хуліганство, вчинене групою осіб».

Слідчий суддя по справі **Тетяна Міхієнкова**, посилаючись на клопотання слідчих СВ Броварського МВ ГУ МВС України в Київській області за погодженням з прокурором Броварської міжрайонної прокуратури Київської області, зазначає, що під час масового заходу кожен з активістів «_грубо порушив громадський порядок, який супроводжувався особливою зухвалістю, що виразилась у заклику інших учасників зібрання демонтувати паркан навколо орендованої земельної ділянки ПП «Феско» на території парку «Перемога» в м. Бровари та одним із перших кинувся через заслін працівників міліції демонтувати дерев’яний паркан, пошкодивши частину огорожі, нанісши удари ногами та ламаючи руками паркан, тим самим підбуривши виконувати аналогічні дії інших присутніх осіб._» Суддя також зазначає, що цими діями підозрювані пошкодили майно ПП «Феско».

\[caption id="attachment\_18587" align="aligncenter" width="540"\][![s640x480](https://mpz.brovary.org/wp-content/uploads/2013/06/s640x480.jpg)](https://mpz.brovary.org/wp-content/uploads/2013/06/s640x480.jpg) Слідчий суддя Тамара Міхієнкова\[/caption\]

Як доказ вчиненого правопорушення Смірновим та Ткаченком в ухвалі наводяться покази трьох свідків – **Бондаря В. В.,** **Аксеніна В. С.** та **Добаша М. О.** За словами підозрюваних, перші двоє є звичайними робітниками на будівництві ПП «Феско», у той час як Добаш – практикант у броварській міліції. За словами **Романа Сімутіна**, колишнього захисника по справі Смірнова та Ткаченка, усі троє не можуть фігурувати як свідки, оскільки є зацікавленими чи заангажованими особами.

Слід зазначити, що свідок Бондар розповідає, що під час подій 25 травня 5-ро людей повалили на землю підполковника міліції та били його. Учасники акції не пригадують, щоб такі події взагалі відбувалися під час проведення суботника. Водночас, є фото- та відеодокази зворотнього – 5-ро міліціонерів повалили Миколу Смірнова на землю та довго утримували його.

[![_DSC8985](https://mpz.brovary.org/wp-content/uploads/2013/05/DSC8985.jpg)](https://mpz.brovary.org/wp-content/uploads/2013/05/DSC8985.jpg)

Щодо Олега Шевчука в ухвалі в якості доказу «порушення громадського порядку» та «ламання паркану» наведені свідчення лише одного свідка – дільничого міліціонера **Дяченка О. С.**, що проводив затримання активістів.

Державне звинувачення, яке представляла прокурор Броварської міжрайонної прокуратури **Людмила Таран**, зазначило, що підсудні Смірнов та Ткаченко підозрюються у вчиненні тяжкого злочину, а Шевчук - у вчиненні злочину середньої тяжкості. На думку прокурора, є підстави вважати, що «свободівці» можуть вчиняти незаконний вплив на свідків у вказаному кримінальному провадженні, можуть вчинити інше кримінальне правопорушення чи перешкоджати кримінальному провадженню іншим способом, що обґрунтовується тим, що під час акції на зауваження працівників міліції чоловіки не реагували, чинили непокору. Посилаючись на **ст. 177 КПК**, прокурор просила вжити до підозрюваних запобіжний захід «домашній арешт»,  що у результаті і задовільнив броварський суд.

\[caption id="attachment\_18588" align="aligncenter" width="560"\][![IMG_9421](https://mpz.brovary.org/wp-content/uploads/2013/06/IMG_9421.jpg)](https://mpz.brovary.org/wp-content/uploads/2013/06/IMG_9421.jpg) Прокурор Людмила Таран\[/caption\]

Слід зазначити, що Смірнов та Ткаченко фактично були [позбавлені](https://mpz.brovary.org/deputat-simutin-obitsyaye-prityagti-militsioneriv-do-vidpovidalnosti-za-svoye-nezakonne-zatrimannya-sogodni/) професійного захисту під час розгляду клопотання про запобіжний захід. Адвоката Романа Сімутіна у день суду, 5 червня, перекваліфікували у свідка, а також двічі затримувала міліція. Пізніше стало відомо,  що вже наступного дня Київський апеляційний адміністративний суд [позбавив](https://mpz.brovary.org/deputata-simutina-oshtrafuvali-za-nepokoru-militsiyi-ta-pozbavili-advokatskogo-posvidchennya/) депутата права на адвокатську діяльність з виключенням з Єдиного реєстру адвокатів України.

\[caption id="attachment\_18237" align="aligncenter" width="559"\][![Сімутін](https://mpz.brovary.org/wp-content/uploads/2013/06/Simutin.jpg)](https://mpz.brovary.org/wp-content/uploads/2013/06/Simutin.jpg) Адвокат Роман Сімутін\[/caption\]

Під час засідання по справі щодо Олега Шевчука суддя не дозволила проведення відеознімання, з чим погодилась прокурор, але не погодився захист. Адвокат «свободівця» **Сидір Кізін** основну аргументацію, з-поміж іншого, вибудував на тому, що клопотання слідчого міліції про вжиття запобіжного захисту складене непрофесійно, зокрема не надано доказів провини підозрюваного, передбачених **п. 3 ст. 184 КПК.**

\[caption id="attachment\_18592" align="aligncenter" width="539"\][![1341926183_000](https://mpz.brovary.org/wp-content/uploads/2013/06/1341926183_000.jpg)](https://mpz.brovary.org/wp-content/uploads/2013/06/1341926183_000.jpg) Адвокат Сидір Кізін\[/caption\]

Незважаючи на вищевикладене, слідчий суддя Тамара Міхієнкова повністю задовольнила всі три державні звинувачення. Варто зауважити, що, за словами «арештантів», у всіх трьох активістів на утриманні є малолітні діти, яких тепер буде проблематично прогодувати, оскільки чоловіки протягом двох місяців не можуть виходити з власних помешкань, а тому не мають змоги працювати.

Вчора, 13 червня, у Київському апеляційному суді розглянули апеляційні скарги Смірнова та Ткаченка щодо неправомірності рішень, прийнятих судом першої інстанції. За словами Миколи Смірнова, суд щодо обох активістів лише виправив деякі помилки броварського суду, однак лишив запобіжний захід «домашній арешт» у силі.

Микола Смірнов, Руслан Ткаченко й Олег Шевчук не визнають себе винними та вважають, що влада, зокрема через судову систему та правоохоронні органи, хоче позбутися активних громадян у Броварах, що не миряться із беззаконням, яке коїться у місті. Останні події активісти розцінюють як тиск та політичні переслідування.

_Микола Смірнов, Руслан Ткаченко, Олег Шевчук:_

[![dsc_9074](https://mpz.brovary.org/wp-content/uploads/2013/06/dsc_9074.jpg)](https://mpz.brovary.org/wp-content/uploads/2013/06/dsc_9074.jpg)  [![z_180b931b](https://mpz.brovary.org/wp-content/uploads/2013/06/z_180b931b.jpg)](https://mpz.brovary.org/wp-content/uploads/2013/06/z_180b931b.jpg)  [![7j2DMpJg_AE](https://mpz.brovary.org/wp-content/uploads/2013/06/7j2DMpJg_AE.jpg)](https://mpz.brovary.org/wp-content/uploads/2013/06/7j2DMpJg_AE.jpg)

> _Про розвиток подальших подій щодо кримінального переслідування активістів читайте у наступних публікаціях на «Маєш право знати»._

**UPD**. 14 червня відбувся розгляд апеляційної скарги Олега Шевчука щодо запобіжного заходу "домашній арешт", вжитого щодо активіста Броварським міськрайонним судом. Колегія суддів, незважаючи на докази захисту, за аналогією лишила голову районного осередку "вдома". Адвокат Сидір Кізін під час процесу перш за все вказував на недоведеність скоєного підзахисним правопорушення. Зокрема, відео, на яке спочатку посилався слідчий міліції у своєму клопотанні, і яке врахував суд першої інстанції, відсутнє у матеріалах справи. Захист підозрює, що відео відсутнє взагалі або на ньому не зафіксовано ніяких доказів щодо Шевчука. Водночас, державне звинувачення наголосило, що наразі ведеться слідство, через що цей доказ не був доданий у матеріали справи.
