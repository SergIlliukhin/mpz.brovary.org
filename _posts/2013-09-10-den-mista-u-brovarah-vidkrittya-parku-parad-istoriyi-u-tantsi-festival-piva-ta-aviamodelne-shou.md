---
title: "День міста у Броварах: відкриття парку, парад історії у танці, фестиваль пива та авіамодельне шоу"
date: 2013-09-10
author: 
  username: "pravoznaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "den-mista"
  - "novini"
  - "park-shevchenka"
  - "programa-svyatkuvannya"
  - "yarmarok"
coverImage: "wp-content/uploads/2013/09/Programa-svyatkuvannya-dnya-mista2.jpg"
---

**Щойно на офіційному веб-сайті Броварської міської ради було оприлюднено [Програму святкування дня міста](http://docs.brovary.org/p8985/10.09.2013), яке відбудеться цими вихідними - 14 та 15 вересня 2013 року. Родзинкою цьогорічних урочистостей мають стати відкриття парку ім. Шевченка після реставрації, перший Броварський фестиваль пива та авіамодельне шоу. Також традиційно з нагоди свята буде організовано ярмарок сільгосппродукції, урочисту реєстрацію шлюбів, парад історії міста, конкурс краси «Міс Бровари», виставку собак та народні гуляння у парку "Перемога".  У вечір суботи на броварчан чекатиме святкова програма «Зоряне шоу» та феєверк о 22:00.**

[![Програма святкування дня міста](https://mpz.brovary.org/wp-content/uploads/2013/09/Programa-svyatkuvannya-dnya-mista.jpg)](https://mpz.brovary.org/wp-content/uploads/2013/09/Programa-svyatkuvannya-dnya-mista.jpg)

Також влада [попереджає](http://brovary.kiev.ua/perekrittya-vulits-mіsta-12-15-veresnya-2013-roku), що у зв'язку з підготовкою та проведенням святкування Дня міста буде перекрито рух автотранспорту:

_**12 вересня  2013  року:**_ вул. Гагаріна: від міжквартального проїзду вздовж бульв. Незалежності до перетину з  вул. Лагунової Марії - з 15:00 до 17:00 (проведення генеральної репетиції);

_**13 - 15 вересня  2013  року :**_ бульвар  Незалежності: від заїзду в двір міськвиконкому до перетину з вул. Гагаріна -   з 09:00 13 вересня до 09:00 15 вересня (встановлення головної сцени);

_**14 вересня 2013 року :**_ бульвар  Незалежності:  від перетину з вул. Короленка до перетину з вул. Гагаріна – з 06:00 до 15:00 (проведення святкового ярмарку); вул. Гагаріна: від міжквартального проїзду вздовж бульв. Незалежності до перехрестя з вул. Возз”єднання – з 10:00  до 12:00 (початок святкування). від міжквартального проїзду вздовж бульв. Незалежності до перетину з  вул. Лагунової Марії – з 12:00 до 14:00  (проведення параду історії); від міжквартального проїзду вздовж бульв. Незалежності до перехрестя з вул. Возз”єднання – з 14:00 до 24:00(продовження святкування).

Відповідно рух громадського автотранспорту буде здійснюватись: **12 вересня 2013 року** \- по вул. Кирпоноса, Дімітрова, Кірова,  Грушевського, Київській, Лагунової, Короленка ; **13 вересня 2013 року** - по вул. Кирпоноса, Дімітрова, Кірова,  Грушевського, Возз”єднання, Київській, Лагунової, Короленка ; **14 вересня 2013 року** \- по вул. Кирпоноса, Дімітрова, Кірова,  Грушевського, Київській, Лагунової, Короленка.
