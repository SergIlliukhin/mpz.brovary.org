---
title: "Броварчани та «ударівці» розчистили від снігу всі міські бювети"
date: 2013-03-25
author: 
  username: "udar"
  display_name: "УДАР"
categories: 
  - "kolonka-avtora"
---

[![IMG_2348](https://mpz.brovary.org/wp-content/uploads/2013/03/IMG_2348.jpg)](https://mpz.brovary.org/wp-content/uploads/2013/03/IMG_2348.jpg)_**За кілька годин силами кількох чоловіків, однієї жінки та дитини вдалося звільнити від снігових заметів усі броварські бювети.**_

Після атаки стихії джерела чистої води опинились практично недоступними для мешканців Броварів, а особливо для літніх людей. Відтак з самого ранку неділі, 24 березня, активісти місцевого осередку «УДАРУ» поширили в соціальних мережах заклики до містян брати лопати в руки та приєднуватись до звільнення бюветів зі снігового полону.

На заклик відгукнулась група чоловіків та маленький хлопчик, до яких пізніше приєдналась ще й представниця прекрасної статі. Буквально за кілька годин за допомогою лопат, кирок та гарного настрою вдалося повністю звільнити від снігу та криги усі місцеві бювети та одну колонку. Почавши з вулиці Возз’єднання, «ударівці» дістались бюветів на Незалежності та Короленка, а вже звідти попрямували на Торгмаш і вулицю Марії Лагунової, де ще влітку «Громадський захист Київщини» відновив одну з найпопулярніших в Броварах колонок, котра довгий час лишалась зламаною.

[![IMG_2283](https://mpz.brovary.org/wp-content/uploads/2013/03/IMG_22831.jpg)](https://mpz.brovary.org/wp-content/uploads/2013/03/IMG_22831.jpg) [![IMG_2316](https://mpz.brovary.org/wp-content/uploads/2013/03/IMG_23161.jpg)](https://mpz.brovary.org/wp-content/uploads/2013/03/IMG_23161.jpg) [![IMG_2348](https://mpz.brovary.org/wp-content/uploads/2013/03/IMG_23482.jpg)](https://mpz.brovary.org/wp-content/uploads/2013/03/IMG_23482.jpg) [![IMG_2359](https://mpz.brovary.org/wp-content/uploads/2013/03/IMG_23591.jpg)](https://mpz.brovary.org/wp-content/uploads/2013/03/IMG_23591.jpg) [![IMG_2370](https://mpz.brovary.org/wp-content/uploads/2013/03/IMG_23701.jpg)](https://mpz.brovary.org/wp-content/uploads/2013/03/IMG_23701.jpg) [![IMG_2407](https://mpz.brovary.org/wp-content/uploads/2013/03/IMG_24071.jpg)](https://mpz.brovary.org/wp-content/uploads/2013/03/IMG_24071.jpg) [![IMG_2415](https://mpz.brovary.org/wp-content/uploads/2013/03/IMG_24151.jpg)](https://mpz.brovary.org/wp-content/uploads/2013/03/IMG_24151.jpg) [![IMG_2504](https://mpz.brovary.org/wp-content/uploads/2013/03/IMG_25041.jpg)](https://mpz.brovary.org/wp-content/uploads/2013/03/IMG_25041.jpg)

У особливо енергійних «рятівників бюветів» раз-по-раз виходили з ладу лопати, проте прямо на місці народні умільці їх ремонтували. Серед броварчан, котрі взялись самотужки звільняти місто від снігової навали, вдалося помітити депутатів міськради Романа Сімутіна та Юрія Чередника, журналіста «МПЗ» Андрія Качора, активіста «Наступу» Миколу, а також групу помічників народного депутата Павла Різаненка.

**P.S.** 

_Вже за два дні після акції УДАР зі здивуванням довідався про [заяву](http://www.pravda.com.ua/news/2013/03/25/6986399/), розповсюджену Партією регіонів. У ній представники президентської політичної сили звинуватили "ударівців" у "постановочному піар-шоу", начебто активісти розчищали вже попередньо звільнені комунальниками від снігу ділянки вулиць. У свою чергу ми пропонуємо "регіоналам" ще раз переглянути фото вище та виконати настанови свого партійного шефа Миколи Азарова і "взяти в руки лопати", замість того, щоб з теплих кабінетів розповсюджувати безглузді заяви._
