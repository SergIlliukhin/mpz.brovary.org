---
title: "Броварчани не хочуть подарунків від «злого Діда Мороза» у вигляді зростання тарифів"
date: 2013-01-15
categories: 
  - "aktsiyi-zahodi"
tags: 
  - "aktsiya"
  - "aktsiya-protestu"
  - "brovary"
  - "vibir-redaktsiyi"
  - "vnutrishnobudinkove-obslugovuvannya"
  - "groza"
  - "gromadskiy-zahist-kiyivshhini"
  - "zhkg"
  - "novini"
  - "simutin"
  - "sapozhko"
  - "tarif"
---

[![](https://mpz.brovary.org/wp-content/uploads/2013/01/Miting_tarifi_9.jpg "Мітинг_тарифи_9")](https://mpz.brovary.org/wp-content/uploads/2013/01/Miting_tarifi_9.jpg)У святкову атмосферу Майдану Свободи, де височіє центральна новорічна ялинка Броварів, минулої п’ятниці увірвався дух протесту. Броварчани вийшли на центральну площу зі словами обурення проти небажаного подарунку, який зробив їм «злий та хитрий Дід мороз» в особі міської влади, призначивши на період новорічно-різдвяних свят [громадське обговорення підвищення одного з житлово-комунальних тарифів майже в три рази](https://mpz.brovary.org/brovarski-posadovtsi-planuyut-zbilshiti-tarif-na-obslugovuvannya-vodo-ta-teplomerezh-mayzhe-v-tri-razi/). Висловивши публічно всі свої зауваження до розрахунку нового тарифу, мітингувальники рушили до міського голови, і той несподівано запропонував громаді поспілкуватись та запросив до малої зали виконкому…

Ініціатива провести протестну акцію належить депутату Броварської міської ради **Роману Сімутіну**, який разом з юристами громадської організації «**Прозоре суспільство**» та активістами «**Громадського захисту Київщини**» проаналізував «розрахунок економічно обґрунтованих витрат та нових тарифів на технічне обслуговування внутрішньобудинкових систем водопроводу, каналізації, центрального опалення та гарячого водопостачання», опублікований 26 грудня 2012 року на офіційному веб-сайті броварської міськради.

[![](https://mpz.brovary.org/wp-content/uploads/2013/01/Miting_tarifi_1.jpg "Мітинг_тарифи_1")](https://mpz.brovary.org/wp-content/uploads/2013/01/Miting_tarifi_1.jpg)

[![](https://mpz.brovary.org/wp-content/uploads/2013/01/Miting_tarifi_2.jpg "Мітинг_тарифи_2")](https://mpz.brovary.org/wp-content/uploads/2013/01/Miting_tarifi_2.jpg)

[![](https://mpz.brovary.org/wp-content/uploads/2013/01/Miting_tarifi_3.jpg "Мітинг_тарифи_3")](https://mpz.brovary.org/wp-content/uploads/2013/01/Miting_tarifi_3.jpg)

В обрахунках, які було винесено на громадське обговорення, громадські активісти та депутат знайшли чимало «цікавинок» та свідомих завищень ціни. Наприклад, у новому тарифі закладено по **800 грн**. на ліквідацію аварій по кожному будинку щомісяця, незалежно від стану будинку та його тепло- та водопровідних систем. При цьому цифру 800 грн ніяк не обґрунтовано, тобто по суті взято «зі стелі», стверджують активісти.

Здивував громадських аналітиків й обрахунок планової потреби матеріалів на 1 робітника – **майже 435 грн**. Усе б нічого, проте потреба у «гайках та шурупах» чомусь розрахована і на операторів диспетчерської служби, водіїв та керівний склад, загалом на 16 осіб, які навряд чи потребують такі матеріали.

Істотно завищеними виглядають й витрати, закладені на аварійно-диспетчерський автомобіль – майже 5000 грн. щомісяця, що при плановому проїзді 15 км. на добу означає: 1 км коштуватиме майже **15 грн**. «Дешевше їздити на таксі», - стверджують організатори акції та додають: «Сантехніки не повинні їздити на золотому автомобілі!»

Також громадськість вважає недоцільним витрачати майже **74 тис. грн** щомісяця на доставку квитанцій мешканцям, оскільки від КП «Броваритепловодоенергія» броварчани й так отримають вже дві квитанції. «То навіщо робити третю? Може, краще вписати цей платіж в існуючу й зекономити кошти громадян», - пропонують громадські активісти.

[![](https://mpz.brovary.org/wp-content/uploads/2013/01/Miting_tarifi_8.jpg "Мітинг_тарифи_8")](https://mpz.brovary.org/wp-content/uploads/2013/01/Miting_tarifi_8.jpg)

[![](https://mpz.brovary.org/wp-content/uploads/2013/01/Miting_tarifi_9.jpg "Мітинг_тарифи_9")](https://mpz.brovary.org/wp-content/uploads/2013/01/Miting_tarifi_9.jpg)

Усі свої зауваження та пропозиції Роман Сімутін та його однодумці виклали письмово на 4 сторінках та запропонували учасникам акції поставити свій підпис на їх підтримку:

[![](https://mpz.brovary.org/wp-content/uploads/2013/01/Propozitsiyi-Simutina_1.jpg "Пропозиції Сімутіна_1")](https://mpz.brovary.org/wp-content/uploads/2013/01/Propozitsiyi-Simutina_1.jpg)[![](https://mpz.brovary.org/wp-content/uploads/2013/01/Propozitsiyi-Simutina_2.jpg "Пропозиції Сімутіна_2")](https://mpz.brovary.org/wp-content/uploads/2013/01/Propozitsiyi-Simutina_2.jpg)[![](https://mpz.brovary.org/wp-content/uploads/2013/01/Propozitsiyi-Simutina_3.jpg "Пропозиції Сімутіна_3")](https://mpz.brovary.org/wp-content/uploads/2013/01/Propozitsiyi-Simutina_3.jpg)[![](https://mpz.brovary.org/wp-content/uploads/2013/01/Propozitsiyi-Simutina_4.jpg "Пропозиції Сімутіна_4")](https://mpz.brovary.org/wp-content/uploads/2013/01/Propozitsiyi-Simutina_4.jpg)

[![](https://mpz.brovary.org/wp-content/uploads/2013/01/Miting_tarifi_4.jpg "Мітинг_тарифи_4")](https://mpz.brovary.org/wp-content/uploads/2013/01/Miting_tarifi_4.jpg)

[![](https://mpz.brovary.org/wp-content/uploads/2013/01/Miting_tarifi_5.jpg "Мітинг_тарифи_5")](https://mpz.brovary.org/wp-content/uploads/2013/01/Miting_tarifi_5.jpg)

На початку акції депутат коротко перелічив ці зауваження та закликав владу не затверджувати цей тариф та провести розрахунки по кожному будинку, як того вимагає законодавство. Після цього він запросив до слова усіх бажаючих, які теж мали що сказати на тему зібрання. Люди по черзі брали мікрофон та розповідали свої історії боротьби за якісні комунальні послуги, обурювались тим, у якому стані нині перебувають їхні будинки тощо. Майже у кожному виступі звучали нарікання на **КП «Служба замовника»**, яка донедавна відповідала за утримання будинків та прибудинкових територій броварчан та пропозиції її ліквідувати та повернути ЖЕКи.

[![](https://mpz.brovary.org/wp-content/uploads/2013/01/Miting_tarifi_7.jpg "Мітинг_тарифи_7")](https://mpz.brovary.org/wp-content/uploads/2013/01/Miting_tarifi_7.jpg)

[![](https://mpz.brovary.org/wp-content/uploads/2013/01/Miting_tarifi_10.jpg "Мітинг_тарифи_10")](https://mpz.brovary.org/wp-content/uploads/2013/01/Miting_tarifi_10.jpg)

[![](https://mpz.brovary.org/wp-content/uploads/2013/01/Miting_tarifi_11.jpg "Мітинг_тарифи_11")](https://mpz.brovary.org/wp-content/uploads/2013/01/Miting_tarifi_11.jpg)

[![](https://mpz.brovary.org/wp-content/uploads/2013/01/Miting_tarifi_12.jpg "Мітинг_тарифи_12")](https://mpz.brovary.org/wp-content/uploads/2013/01/Miting_tarifi_12.jpg)

[![](https://mpz.brovary.org/wp-content/uploads/2013/01/Miting_tarifi_13.jpg "Мітинг_тарифи_13")](https://mpz.brovary.org/wp-content/uploads/2013/01/Miting_tarifi_13.jpg)

Ще на початку мітингу люди уповноважили Сергія Батюка сходити до міського голови та запросити того вийти до людей. Невдовзі громадський активіст повернувся з невтішними новинами: міський голова зараз на нараді і вийти до людей не зможе, проте сказав, що на акції присутній його представник – начальник управління житлово-комунального господарства **Костянтин Вознюк**. Дійсно пан Вознюк був на акції з самого початку та чув усі виступи людей. То ж його запросили до слова і присутні стали засипати запитаннями та претензіями. До честі пана Костянтина, слід сказати, що він поводився спокійно та врівноважено та пробував пояснити, чим викликана потреба у підвищенні тарифу, проте його аргументи звучали для людей непереконливо, і вони продовжували нарікати.

[![](https://mpz.brovary.org/wp-content/uploads/2013/01/Miting_tarifi_13-.jpg "Мітинг_тарифи_13+")](https://mpz.brovary.org/wp-content/uploads/2013/01/Miting_tarifi_13-.jpg)

[![Костянтин Вознюк](https://mpz.brovary.org/wp-content/uploads/2013/01/Miting_tarifi_14.jpg "Мітинг_тарифи_14")](https://mpz.brovary.org/wp-content/uploads/2013/01/Miting_tarifi_14.jpg)

[![](https://mpz.brovary.org/wp-content/uploads/2013/01/Miting_tarifi_15.jpg "Мітинг_тарифи_15")](https://mpz.brovary.org/wp-content/uploads/2013/01/Miting_tarifi_15.jpg)

Зрештою мікрофон було передано іншому виступаючому, а невдовзі Сімутін запропонував громаді піти до мера **Сапожка** особисто передати текст пропозицій та зауважень з підписами броварчан, яких на цей час вдалось зібрати вже кілька сотень.

[![](https://mpz.brovary.org/wp-content/uploads/2013/01/Miting_tarifi_16.jpg "Мітинг_тарифи_16")](https://mpz.brovary.org/wp-content/uploads/2013/01/Miting_tarifi_16.jpg)

Близько 20 учасників акції у супроводі журналістів рушили до будівлі навпроти, де на другому поверсі розташований кабінет міського голови. Секретарка повідомила, що в «Ігоря Васильовича досі триває нарада», проте вже за кілька хвилин мер сам вийшов зі свого кабінету до людей. Сапожко охоче взяв пропозиції з підписами та… запропонував поспілкуватись. «Проходьте до малої зали, я зараз прийду», – здивував міський очільник громаду неочікуваною пропозицією.

[![](https://mpz.brovary.org/wp-content/uploads/2013/01/Miting_tarifi_17.jpg "Мітинг_тарифи_17")](https://mpz.brovary.org/wp-content/uploads/2013/01/Miting_tarifi_17.jpg)

 [![](https://mpz.brovary.org/wp-content/uploads/2013/01/Miting_tarifi_18.jpg "Мітинг_тарифи_18")](https://mpz.brovary.org/wp-content/uploads/2013/01/Miting_tarifi_18.jpg)

[![](https://mpz.brovary.org/wp-content/uploads/2013/01/Miting_tarifi_19.jpg "Мітинг_тарифи_19")](https://mpz.brovary.org/wp-content/uploads/2013/01/Miting_tarifi_19.jpg)

Люди залюбки всілись на місця, де зазвичай депутати від їх імені ухвалюють рішення на сесіях. Вже за хвилину до зали зайшов мер, його заступник з житлово-комунальних питань **Григорій Голубовський** та керуючий справами виконкому **Костянтин Кузнєцов**. З перших же хвилин зустрічі з громадою Ігор Сапожко став розповідати, чому влада вирішила провести житлово-комунальну реформу у Броварах, нарікаючи на низьку якість комунальних послуг та на роботу КП «Служба замовника». Проте люди прийшли до мера з іншого приводу, і депутат Сімутін поспішив нагадати міському очільнику предмет зустрічі – підняття майже втричі тарифу на обслуговування внутрішньобудинкових мереж, яке має відбутись вже у лютому. Сапожко запевнив, що підняття буде не в три рази. «Різні комісії та фахівці ще багато аналізуватимуть ці цифри, і лише після цього буде затверджено тариф. Ось у вівторок буде засідати цінова комісія, і знову розглядатиме це питання», – запевнив мер присутніх. Чи дотримає міський голова свою обіцянку, побачимо вже на початку лютого, коли, якщо вірити офіційному оголошенню, новий тариф має вступити в дію.

[![](https://mpz.brovary.org/wp-content/uploads/2013/01/Miting_tarifi_20.jpg "Мітинг_тарифи_20")](https://mpz.brovary.org/wp-content/uploads/2013/01/Miting_tarifi_20.jpg)

[![](https://mpz.brovary.org/wp-content/uploads/2013/01/Miting_tarifi_22.jpg "Мітинг_тарифи_22")](https://mpz.brovary.org/wp-content/uploads/2013/01/Miting_tarifi_22.jpg)

[![](https://mpz.brovary.org/wp-content/uploads/2013/01/Miting_tarifi_23.jpg "Мітинг_тарифи_23")](https://mpz.brovary.org/wp-content/uploads/2013/01/Miting_tarifi_23.jpg)

> Як прокоментував «Маєш право знати» депутат Роман Сімутін, цією акцією та зустріччю з Сапожком нічого не закінчується, а навпаки – тільки починається. «_Процес формування нових тарифів, і не лише на ВБО, а й кварплати треба брати під пильний громадський контроль. Ми будемо аналізувати кожну цифру, ходити на комісії, подаватимемо свої пропозиції і зауваження, поки не будемо впевнені, що ціни на житлово-комунальні послуги справедливі та обґрунтовані. Також ми будемо вимагати звітування про їх витрачання – по кожному будинку. Люди мають знати, на що витрачаються їхні кошти_», - заявив Сімутін.
