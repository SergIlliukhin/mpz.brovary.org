---
title: "Битва за броварський парк \"Перемога\": як це було (хронологія подій)"
date: 2014-07-14
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "novini"
coverImage: "wp-content/uploads/2014/07/DSC2720.jpg"
---

**[![Збережемо-Перемогу](https://mpz.brovary.org/wp-content/uploads/2014/07/Zberezhemo-Peremogu.png)](https://mpz.brovary.org/wp-content/uploads/2014/07/Zberezhemo-Peremogu.png)**

_Нещодавно броварчани завершили кількарічну боротьбу за парк "Перемога", що його хотів "прихватизувати" головний броварський регіонал Сергій Федоренко. Ця боротьба, як і очікувалось, завершилась цілковитою перемогою громади. Останній випуск газети "Громадський захист Київщини" повністю присвячений тим буремним подіям. "Маєш право знати" передруковує хронологію тих подій, аби нагадати місту, як все відбувалось, а владі - що будь-яке зазіхання на інтереси народу завжди закінчиться для неї ганебною поразкою._

**20 жовтня 2011 року** відбулась сесія Броварської міської ради, на якій броварські депутати вперше заговорили про намір передати в оренду 7 соток земель парку «Перемога» фірмі **Сергія Федоренка** ПП «Феско». За результатами цієї сесії в Мережу вийшло резонансне відео «Не хочу в камеру!», завдяки якому тисячі броварчан дізналися про намір регіоналів відібрати в міста частину парку. Тоді ж комунальне підприємство «Служба замовника» дала висновок, що на ділянці відсутні дерева.

<iframe src="//www.youtube.com/embed/77lwLGI6AKQ" width="640" height="360" frameborder="0" allowfullscreen="allowfullscreen"></iframe>

**18 грудня 2011 року** було створено громадську ініціативу [«Збережемо «Перемогу»](https://mpz.brovary.org/peremoga/) - тоді сотня мешканців міста зібралась на земельній ділянці, аби взяти її під громадський захист і засвідчити, що на ній ростуть десятки дерев – це є парковою зоною, а не пустирем, як стверджувала влада.

[![DSC_1851](https://mpz.brovary.org/wp-content/uploads/2014/07/DSC_1851.jpg)](https://mpz.brovary.org/wp-content/uploads/2014/07/DSC_1851.jpg)

**29 грудня 2011 року** броварчани провели пікетування останньої того року сесії міської ради – саме на ній депутати мали намір остаточно передати землю парку в оренду Федоренку. Публічно проти такого рішення виступили лише два депутати – **Павло Різаненко та Роман Сімутін.** Водночас на сесію БМР завітало відразу кілька центральних телеканалів. Відтак того вечора Бровари заполонили прайм-тайм в телевізорі, а історія з парком «Перемога» стала відома всій країні.

<iframe src="//www.youtube.com/embed/mTef2v0K8fw" width="480" height="360" frameborder="0" allowfullscreen="allowfullscreen"></iframe>

**3 лютого 2012 року** на депутата Павла Різаненко [скоєно жорстокий напад](https://mpz.brovary.org/hto-mig-zamoviti-napad-na-rizanenka/) невідомими, в результаті якого він та його водій кілька тижнів змушені були провести на лікарняних ліжках. Різаненко пов'язав власне побиття зі своєю депутатською та правозахисною діяльністю.

<iframe src="//www.youtube.com/embed/RpWY3vMkYu4" width="480" height="360" frameborder="0" allowfullscreen="allowfullscreen"></iframe>

**12 квітня 2013 року** суддя Броварського суду [**Анатолій Телепенько**](https://mpz.brovary.org/suddya-telepenko-zaboroniv-videozyomku-sudu-proti-brovarskoyi-vladi-video/) відмовив у задоволенні судового позову **Сергію Іллюхіну**, який вимагав від міської влади оприлюднити інформацію щодо меж парку «Перемога». Таким чином броварчанам було заборонено знати, яка ділянка є парком, а яка – ні.

\[caption id="attachment\_27467" align="aligncenter" width="600"\][![Image00007](https://mpz.brovary.org/wp-content/uploads/2014/07/Image000071.jpg)](https://mpz.brovary.org/wp-content/uploads/2014/07/Image000071.jpg) Суддя Телепенько\[/caption\]

Увечері **21 травня 2013 року** навколо ділянки раптово виріс дерев’яний будівельний паркан. Активісти, які прийшли перевірити, на яких підставах він встановлений, виявили, що паркан охороняють тітушки під керівництвом сина Сергія Федоренка – **Юрія Федоренка.** Броварчани вирішили зібратись на цьому місці вже за 4 дні, аби провести «громадянський суботник» та очистити територію парку від незаконних парканів.

[![IMG_01231](https://mpz.brovary.org/wp-content/uploads/2014/07/IMG_01231.jpg)](https://mpz.brovary.org/wp-content/uploads/2014/07/IMG_01231.jpg)

**25 травня 2013 року** відбувся громадянський суботник – акція з прибирання частини території парку, в т.ч. від незаконних будівельних конструкцій. Кільком десяткам броварчан протистояли приблизно така ж кількість міліціонерів, посилених загоном «тітушок» - боксерам, що стояли неподалік. Щойно громада спробувала демонтувати паркан, як міліція відразу почала «в'язати» всіх незгідних з Партією регіонів, а з тилу били «тітушки». [Суботник перетворився на криваве побоїще](https://mpz.brovary.org/krivavi-sutichki-vidbulis-u-brovarah-mizh-meshkantsyami-ta-zabudovnikami-tsentralnogo-parku/), в результаті чого найбільше постраждав журналіст **Андрій Качор** – після нападу бойовика у Качора діагностували струс мозку та закриту ЧМТ.  Кількох активістів міліціонерам вдалось затримати та вивезти в міськвідділок, куди вже прибували народні депутати від УДАРу та «Свободи». Бровари знову «прогриміли» на всю Україну – резонансні події в парку висвітлило більшість центральних ЗМІ.

<iframe src="//www.youtube.com/embed/rLQr4Tka_JE" width="640" height="360" frameborder="0" allowfullscreen="allowfullscreen"></iframe>

Увечері того ж дня, завдяки інформації небайдужих броварчан та особистому втручанню депутата Різаненка нападника на журналіста Качора було затримано – ним виявився двічі судимий рецидивіст **Сергій Стягов.**

<iframe src="//www.youtube.com/embed/JEbQlxfDTPM" width="640" height="360" frameborder="0" allowfullscreen="allowfullscreen"></iframe>

**5 червня 2013 року** суддя **Батюк В.В.** на основі протоколу броварського слідчого **Олексія Дяченка** визнав винним в «злісній непокорі міліції» під час події навколо парку «Перемога» лідера броварського УДАРу та адвоката затриманих «свободівців» **Романа Сімутіна.**

<iframe src="//www.youtube.com/embed/wZsDQNZ1qOg" width="480" height="360" frameborder="0" allowfullscreen="allowfullscreen"></iframe>

**7 червня 2013 року** Романа Сімутіна, який виступав захисником **Олега Шевчука, Руслана Ткаченка та Миколи Смірнова** в суді позбавляють права займатися адвокатською діяльністю.

Під час судових засідань **5-го та 7-го червня 2013 року** суддя **Тамара Міхієнкова** вирішує арештувати раніше затриманих захисників парку **Олега Шевчука, Руслана Ткаченка та Миколу Смірнова.** Хлопців беруть під домашній арешт на 5 місяців. З боку обвинувачення виступала представниця прокуратури **Людмила Таран.**

\[caption id="attachment\_27469" align="aligncenter" width="600"\][![s640x480](https://mpz.brovary.org/wp-content/uploads/2014/07/s640x480.jpg)](https://mpz.brovary.org/wp-content/uploads/2014/07/s640x480.jpg) Суддя Міхієнкова\[/caption\]

Близько 4 ранку **9 червня 2013 року** лідеру броварського УДАРу Роману Сімутіну невідомі спалюють автомобіль. В результаті підпалу постраждало ще кілька припаркованих поруч автомобілів. Сімутін пов’язує даний випадок з його діяльністю щодо захисту парку «Перемога», слідчі броварської міліції роблять висновок, що авто спалахнуло внаслідок самовозгорання.

<iframe src="//www.youtube.com/embed/nbxqhaZ8W5c" width="480" height="360" frameborder="0" allowfullscreen="allowfullscreen"></iframe>

25 червня 2013 року постраждалому внаслідок нападу «тітушки» журналісту Андрію Качору вручили обвинувальний акт, в якому зазначено, що бойовик Сергій Стягов напав на журналіста «внаслідок раптово виниклих неприязних відносин». До такого висновку прийшов слідчий **Олег Громадський,** аби пом’якшити можливе покарання для «тітушки». Акт затвердила прокурор **Тетяна Блінова.**

\[caption id="attachment\_27470" align="aligncenter" width="568"\][![Слідчий Громадський](https://mpz.brovary.org/wp-content/uploads/2014/07/XFlFwY2hUw0.jpg)](https://mpz.brovary.org/wp-content/uploads/2014/07/XFlFwY2hUw0.jpg) Слідчий Громадський\[/caption\]

**8 липня 2013 року** захисників парку «Перемога» звільняє з під домашнього арешту суддя **Олена Кічинська.** Протягом наступних кількох місяців відбулись десятки судових слухань у справі щодо захисників парку, кожне з яких могло стати вирішальним. Шевчуку, Ткаченку та Смірнову інкримінувалась ч.2 ст 296, (хуліганство, вчинене групою осіб), що передбачало покарання у вигляді позбавлення волі на строк від 2 до 5 років. Справу проти «свободівців» остаточно закрили лише після перемоги Революції Гідності – на останньому судовому засіданні представник ПП «Феско» **Павлючков** відмовився від претензій.

\[caption id="attachment\_27471" align="aligncenter" width="600"\][![svobodivtsi_sud5](https://mpz.brovary.org/wp-content/uploads/2014/07/svobodivtsi_sud5.jpg)](https://mpz.brovary.org/wp-content/uploads/2014/07/svobodivtsi_sud5.jpg) "Свободівці" Шевчук, Ткаченко та Смірнов\[/caption\]

**3 вересня 2013 року** Апеляційний суд Київської області скасовує ухвалу броварського судді Батюка, за якою Романа Сімутіна було визнано винним в злісній непокорі працівникам міліції.

**23 жовтня 2013 року** на зустріч з броварчанами прибуває **Віталій Кличко.** Візит політика до нашого міста пов'язаний, передусім, з репресіями міської влади проти місцевих активістів. Перед цим Кличко з трибуни парламенту заявив, що в Броварах відбувається бандитський тиск влади на активну громаду.

\[caption id="attachment\_27472" align="aligncenter" width="600"\][![Візит Кличка до Броварів](https://mpz.brovary.org/wp-content/uploads/2014/07/Vizit-Klichko-21.jpg)](https://mpz.brovary.org/wp-content/uploads/2014/07/Vizit-Klichko-21.jpg) Візит Кличка до Броварів\[/caption\]

**18 грудня 2013 року** завершилась судова епопея у справі нападу Сергія Стягова на журналіста Андрія Качора. Нападник повністю визнав свою вину, виплатив постраждалому компенсацію та, за словами Качора, виконав частину вимог щодо інформації про замовників провокацій 25 травня.

<iframe src="//www.youtube.com/embed/h6kUNFyM-g8" width="480" height="360" frameborder="0" allowfullscreen="allowfullscreen"></iframe>

**22 травня 2014 року** тривала та виснажлива боротьба броварчан за свій парк нарешті закінчується цілковитою перемогою народу: рішенням міської ради припинено право користування даною земельною ділянкою ПП «Феско» «у зв’язку з «добровільною відмовою».
