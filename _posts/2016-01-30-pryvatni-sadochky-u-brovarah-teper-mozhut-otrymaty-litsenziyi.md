---
title: "Приватні садочки у Броварах тепер можуть отримати ліцензії"
date: 2016-01-30
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "dytyachi-sadochky"
  - "litsenziyi"
  - "litsenzuvannya"
  - "novini"
  - "osvita"
  - "pryvatni-zaklady"
---

**На останньому засіданні Громадської ради при броварському управлінні освіти заступник голови ГР Надія Лещик наголосила на законодавчих новововеденнях в сфері освіти, зокрема щодо ліцензування приватних дошкільних закладів.**

_"Ліцензування навчальних закладів відтепер здійснюється згідно Постанови Кабінету міністрів [«Про затвердження Ліцензійних умов провадження освітньої діяльності закладів освіти»](http://www.kmu.gov.ua/control/uk/cardnpd?docid=248779880) № 1187 від 30.12.2015,_ \- повідомила пані Лещик. _- Закликаємо батьків, чиї діти відвідують приватні навчальні заклади м. Бровари, звертати увагу на наявність ліцензії щодо провадження освітньої діяльності._ _В разі її відсутності, відповідальність за життя і здоров'я дітей, які перебувають в такому закладі, повністю покладається на батьків! Ніхто офіційно не здійснює контроль за медичним оглядом працівників, харчуванням, безпекою дітей. Неодноразово після отруєнь чи нещасних випадків приватні дитячі заклади закривались, а діти відправлялись по домівках. Знайти відповідальних не було можливим»._

До цього приватні заклади працювали здебільшого без ліцензій, тому що в нормативно-правовій базі не було врегульовано це питання. Відтепер же вони мають можливість оформити ліцензію і працювати в правовому полі.

Також Надія Лещик зазначила, що на сайті Міністерства охорони здоров'я в розділі "Громадське обговорення" знаходиться [проект рішення](http://www.moz.gov.ua/ua/portal/dn_20151224_0.html) щодо санітарного регламенту у ДНЗ. Колишні санітарні норми вважаються наразі неактуальними, а новий санрегламент передбачає зменшення зарегульованості, скорочення цих норм і приведення їх до сучасних европейских вимог. У разі якщо документ приймуть, це полегшить відкриття приватних дошкільних закладів.
