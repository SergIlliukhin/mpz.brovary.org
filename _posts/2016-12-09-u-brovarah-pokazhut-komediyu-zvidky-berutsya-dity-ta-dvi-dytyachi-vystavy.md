---
title: "АНОНС: У Броварах знову покажуть комедію «Звідки беруться діти» та ще дві дитячі вистави"
date: 2016-12-09
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "sotka"
  - "brovary"
  - "vystava"
  - "kiyiv"
  - "novini"
  - "teatr"
  - "torgmash"
coverImage: "wp-content/uploads/2016/12/teatr-kyyiv-rusanivka-krakiv.jpg"
---

**17 грудня філія театру «Київ» знову продемонструє комедію «Звідки беруться діти». Окрім того, цього ж дня покажуть музичну казку для дітей «Теремок». А до кінця грудня ставитимуть казку «Прийди, весно», за мотивами казки «Морозко». Про це у Фейсбуку [повідомляє](https://www.facebook.com/groups/brovary/permalink/1452202194809742/) режисер театру Валерій Невєдров.**

Як зазначає керівник трупи, виставу «Звідки беруться діти» за **Анатолієм Кримом** продемонструють вдруге – через побажання мешканців Броварів. Показ відбудеться наступної суботи, **17 грудня, о 19:00** в культурному центрі «Сотка» по **вул. Сергія Москаленка, 14**, що на Торгмаші.

[![](https://mpz.brovary.org/wp-content/uploads/2016/12/teatr-kyyiv-rusanivka-krakiv-zvidky-berutsya-dity.jpg)](https://mpz.brovary.org/wp-content/uploads/2016/12/teatr-kyyiv-rusanivka-krakiv-zvidky-berutsya-dity.jpg)

Цього ж дня, о **12:00**, для дітей актори театру зіграють музичну казку «Теремок». Окрім того, із **20** по **30 грудня** о **10:00** та о **12:00** філія театру «Київ» демонструватиме казку «Прийди, весно» за мотивами казки «Морозко».

Нагадаємо, вперше виставу «Звідки беруться діти» в Броварах театр [показав 1 грудня](https://mpz.brovary.org/anons-filiya-teatru-kyyiv-v-brovarah-pokazhe-komediyu-zvidky-berutsya-dity/). Як зазначають у колективі, трупа виступає проти театру як музею, сповідуючи живий театр. Такий, що відчуває біль та радість свого народу, дихає з ним в унісон, розуміє свій час, його ритм і неповторність. Тому в репертуарі пріоритетною стала саме сучасна українська драматургія, яка, - кажуть у трупі, - зазвичай займає так мало місця в інших театрах.

**Фото - Юрій Лагутов**
