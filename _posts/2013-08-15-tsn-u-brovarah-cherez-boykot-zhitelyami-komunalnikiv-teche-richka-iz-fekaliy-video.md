---
title: "ТСН: ﻿У Броварах через бойкот жителями комунальників тече річка із фекалій - ВІДЕО"
date: 2013-08-15
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "brovary"
  - "brovariteplovodoenergiya"
  - "vibir-redaktsiyi"
  - "vodokanal"
  - "komunalniki"
  - "novini"
  - "tsn"
  - "fekaliyi"
---

**[![Річка-смердючка](https://mpz.brovary.org/wp-content/uploads/2013/08/Richka-smerdyuchka.png)](https://mpz.brovary.org/wp-content/uploads/2013/08/Richka-smerdyuchka.png)У Броварах вода із фекаліями тече по одній із центральних вулиць міста і має специфічний запах. Мешканці двоповерхівки відмовляються платити за чищення вигрібних ям, тому каналізаційні стоки течуть поміж житлових будинків та магазинів. У відкритої каналізації вже з'явилася перша жертва, - йдеться в сюжеті [ТСН](http://tsn.ua/ukrayina/u-brovarah-teche-richka-iz-fekaliy-cherez-boykot-zhitelyami-komunalnikiv-306763.html "ТСН").**

Із прихованої труби на дорогу тече смердюча рідина жовто-коричневого кольору, трасу заливає фекаліями. Мешканці цієї двоповерхівки не приховують, що смердить через них, бо комунальники за воду та чищення вигрібних ям виставили захмарний тариф.

Мешканці дому оголосили комунальникам бойкот. Місцевий водоканал теж став у позу і усі вигрібні ями у дворі не чистять уже другий місяць. Те, що не тоне, вже випирає з-під каналізаційних люків. Винахідливі мешканці підєднали трубу і провели фекалії на дорогу, мовляв, нехай смердить усім.

Мешканці смердючого будинку обіцяють ходити до туалету частіше, аби дотекло і до мерії. Заплатити за очищення вигрібних ям обіцяє місцева влада. Там розробляють процедуру компенсації тарифу.

Проте у конфлікту вже з'явилися перші жертви: авто збило 68-річного велосипедиста, який намагався об'їхати калюжу із запахом, чоловік у тяжкому стані знаходиться в реанімації.

**Джерело: [ТСН](http://tsn.ua/ukrayina/u-brovarah-teche-richka-iz-fekaliy-cherez-boykot-zhitelyami-komunalnikiv-306763.html)**
