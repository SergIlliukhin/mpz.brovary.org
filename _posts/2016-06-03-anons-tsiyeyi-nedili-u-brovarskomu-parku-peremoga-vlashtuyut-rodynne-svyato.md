---
title: "АНОНС: Цієї неділі у броварському парку «Перемога» влаштують родинне свято"
date: 2016-06-03
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "anons"
  - "brovary"
  - "dity"
  - "novini"
  - "peremoga"
  - "rodina"
  - "svyato"
  - "festival"
---

**5 червня у центральному парку міста відбудеться родинне свято «Діти – квіти!» Учасникам обіцяють різноманітні майстер-класи, ярмарки, квести, лекції для батьків тощо. Про це повідомили у студії «Ойка», які виступають організаторами заходу.**

Як зазначають ініціатори дійства, захід відбудеться **із 11:00 до 15:00** в різних зонах парку «Перемога». З 12:00 до 13:00 триватиме квіткове дефіле дівчаток. 17-ро конкурсанток, які самі створювали свої костюми, вже готуються до показу.

[![qJiDuUMm1q4](https://mpz.brovary.org/wp-content/uploads/2016/06/qJiDuUMm1q4.jpg)](https://mpz.brovary.org/wp-content/uploads/2016/06/qJiDuUMm1q4.jpg)

Окрім іншого, у програмі заходу передбачили шоу мильних бульбашок, квест із мультигероями та квітковий флешмоб. Для батьків обіцяють тематичні лекції. Організатори сподіваються, що зможуть влаштувати також кінопокази для дітей.

Нагадаємо, що учора у парку «Перемога» організатори «Baby Boom Fest» [влаштували](https://mpz.brovary.org/anons-1-chervnya-u-brovarah-vdruge-provedut-dytyachyj-festyval-baby-boom-fest/) свято «Найкраще дітям». Захід приурочили до Дня захисту дітей.
