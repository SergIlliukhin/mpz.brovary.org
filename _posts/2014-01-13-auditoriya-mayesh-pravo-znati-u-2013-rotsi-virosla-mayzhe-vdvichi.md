---
title: "Аудиторія «Маєш право знати» у 2013 році виросла майже вдвічі"
date: 2014-01-13
author: 
  username: "pravoZnaty"
  display_name: "Маєш право знати"
tags: 
  - "brovary"
  - "vibir-redaktsiyi"
  - "mayesh-pravo-znati"
  - "novini"
  - "pidsumki-2013"
  - "pidsumki-roku"
  - "statistika"
---

**[![Статистика МПЗ 2013+](https://mpz.brovary.org/wp-content/uploads/2014/01/Statistika-MPZ-2013-.jpg)](https://mpz.brovary.org/wp-content/uploads/2014/01/Statistika-MPZ-2013-.jpg)2013 рік став другим роком повноцінної журналістської роботи Інтернет-видання «Маєш право знати». Понад рік тому ми вже [публікували підсумкову статистику за перший рік діяльності.](https://mpz.brovary.org/mayesh-pravo-znati-2012-pidsumki-roboti-u-podiyah-ta-tsifrah/) Цього разу наша команда вирішила знову оприлюднити показники відвідуваності нашого сайту та порівняти їх з минулорічними.**

**Статистика відвідуваності**

За даними _Google Analytics,_ протягом 2013 року на сайт «Маєш право знати» зайшло **93 333** унікальних користувача, що на **83 %** більше, ніж було у 2012 році (51 130 користувачів). Загалом же заходів на сайт протягом минулого року було здійснено **218 265,** що на **59 %** більше, ніж у 2012-му (було 136 962 заходи). Зросла й кількість сторінок, які переглянули наші читачі – з **367 155 до** **509 493**, що на **39 %** більше.

[![Статистика МПЗ 2013](https://mpz.brovary.org/wp-content/uploads/2014/01/Statistika-MPZ-2013.jpg)](https://mpz.brovary.org/wp-content/uploads/2014/01/Statistika-MPZ-2013.jpg)

**_Кількість унікальних відвідувачів по місяцях_** \[table\]

| Січень 2013 | 6 245 |
| --- | --- |
| Лютий 2013 | 5 935 |
| Березень 2013 | 9 465 |
| Квітень 2013 | 8 255 |
| Травень 2013 | 8 255 |
| Червень 2013 | 9 555 |
| Липень 2013 | 7 655 |
| Серпень 2013 | 8 385 |
| Вересень 2013 | 11 952 |
| Жовтень 2013 | 14 815 |
| Листопад 2013 | 10 774 |
| Грудень 2013 | 12 154 |

\[/table\] **Найпопулярніші публікації**

Загалом протягом минулого року на сайті «Маєш право знати» було опубліковано **539** матеріалів. З них найбільший резонанс у 2013 році викликали публікації про скандал з Міс-Бровари-2013, яка потрапила в передачу «Дурнєв+1». Також тисячі переглядів переглядів набрали: громадський реєстр  броварських «спортсменів-бойовиків», стаття про напад на жінку 8 березня у кафе «Мюзік Хол», матеріал про пожежу на вул. Київській, фото броварської слідчої Тетяни Герасименко, репортажі зі святкування Дня міста та з подій 25 травня у парку «Перемога», а також розслідування про те, як земля біля кафе «Оазис» опинилась у приватних руках.

**_Топ-10 статей 2013 року_**

\[table\]

| 1) | «Сапожко   – мільярдер!» – страшна правда від Міс Бровари 2013 | 5745   переглядів |
| --- | --- | --- |
| 2) | Міс   Бровари Таня Лучко: «Я не казала, що мер Сапожко – мільярдер» | 4194   перегляди |
| 3) | Створюємо   реєстр броварських «спортсменів»-бойовиків, які нападають на журналістів та   активістів | 3679   переглядів |
| 4) | 8   березня охоронці «Мюзік Холу» «привітали» клієнтку подвійним переломом. ВІДЕО | 3177   переглядів |
| 5) | Герасименко   – Т.П. Що ще додати? | 2842   перегляди |
| 6) | Бровари   у вогні: охоплена полум’ям п’ятиповерхівка продовжила серію резонансних   міських пожеж. Фото, Відео. | 2723   перегляди |
| 7) | Як   забезпечити своє законне право на тишу та приборкати шумних сусідів? | 2649   переглядів |
| 8) | День   міста у Броварах: відкриття парку, парад історії у танці, фестиваль пива та   авіамодельне шоу | 2564   перегляди |
| 9) | Криваві   сутички відбулись у Броварах між мешканцями та забудовниками парку | 2247   переглядів |
| 10) | Хто   забрав у броварчан шматок землі у центрі парку “Перемога”? | 2128   переглядів |

\[/table\] **Прихильники у соцмережах**

Чималий приріст читачів «Маєш право знати» отримало й через свої сторінки у соціальних мережах. Кількість підписників нашого представництва «[ВКонтакті](http://vk.com/pravo.znaty.brovary)» за минулий рік виросло майже у три рази – з 747 до **2230** осіб. Число наших прихильників у соціальній мережі «[Фейсбук](http://www.facebook.com/pravo.znaty.brovary)» також майже потроїлось – з 350 до **980** чоловік.

> Загалом ми задоволені отриманими результатами та статистичними підсумками 2013 року. Проте у 2014 році ми хочемо ще й якісних змін на краще: насамперед за рахунок більш резонансних та цікавих публікацій від наших журналістів, але також і завдяки активності наших читачів. Цього року ми плануємо поглибити взаємодію з нашими постійними відвідувачами та більш активно залучити їх до творення контенту нашого Інтернет-видання, а також дещо змінити наші тематичні акценти. Читайте вже зовсім незабаром про наші плани та цілі проекту «Маєш право знати» на 2014 рік!
