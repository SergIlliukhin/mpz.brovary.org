---
title: "Сезон суботників відкрито: мешканці Торгмашу прибрали територію закинутої поліклініки"
date: 2015-03-10
categories: 
  - "aktsiyi-zahodi"
tags: 
  - "aktivisti"
  - "brovary"
  - "vibir-redaktsiyi"
  - "novini"
  - "pribirannya"
  - "smittya"
  - "subotnik"
  - "tetyana-krilova"
  - "torgmash"
---

**[![суботник торгмаш 1](https://mpz.brovary.org/wp-content/uploads/2015/03/07D_3184.jpg)](https://mpz.brovary.org/wp-content/uploads/2015/03/07D_3184.jpg)Щойно весна постукала до наших домівок, як активні жителі Броварів взялися приводити до ладу свої подвір’****я. «До Європи нам ще далеко» - топовий вислів, який чуєш мало не щодня. І не дивно: надзвичайно неприємно бачити сміття, бруд й таке недбале ставлення до міста, в якому ти живеш. Розраховувати на допомогу ЖЕКів можна, але іноді легше самоорганізуватися й провести прибирання біля свого дому самостійно. Відкривачами сезону суботників у Броварах стали мешканці району Торгмаш, які виявили ініціативу прибрати територію колишньої дитячої поліклініки.**

Знову, як і у більшості випадків, відправною точкою у скликанні суботнику стала фейсбук-спільнота «Бровари». Ініціаторка суботника  - **Тетяна Крилова** - запропонувала в мережі всім охочим приєднатися до прибирання колишньої дитячої поліклініки на Торгмаші.

[![суботник торгмаш 11](https://mpz.brovary.org/wp-content/uploads/2015/03/yiva.png)](https://mpz.brovary.org/wp-content/uploads/2015/03/yiva.png)

Збір запланували на 8 ранку, адже попереду свято й у багатьох домашні клопоти. Зібралося ні багато ні мало 9 небайдужих людей. _«В суботу ранком нема чим зайнятися, от молоді люди, яким теж не подобається цей безлад,  вирішили долучитися»_, - каже **Дмитро Крилов****.**

[![суботник торгмаш 7](https://mpz.brovary.org/wp-content/uploads/2015/03/IMG_0478.jpg)](https://mpz.brovary.org/wp-content/uploads/2015/03/IMG_0478.jpg)

Закинута будівля колишньої дитячої поліклініки перебуває у дуже занедбаному стані. Мешканці жаліються, що всередині живуть собаки, цілі виводки, які не дають проходу перехожим. Дехто навіть готовий заплатити власні кошти, аби якось вплинути на ситуацію. _«Н_аше подвір__’__я чисте, тому що у нас ОСББ_. А ми вирішили прибрати цю будівлю, бо нею ніхто не займається__. Голова нашого ОСББ, до речі, нам дуже допомогла з  інструментами: дала граблі, пакети», -_ каже організаторка суботника.

[![суботник торгмаш 5](https://mpz.brovary.org/wp-content/uploads/2015/03/07D_3213.jpg)](https://mpz.brovary.org/wp-content/uploads/2015/03/07D_3213.jpg)

[![суботник торгмаш 12](https://mpz.brovary.org/wp-content/uploads/2015/03/07D_3207.jpg)](https://mpz.brovary.org/wp-content/uploads/2015/03/07D_3207.jpg)

[![суботник торгмаш 8](https://mpz.brovary.org/wp-content/uploads/2015/03/IMG_0480.jpg)](https://mpz.brovary.org/wp-content/uploads/2015/03/IMG_0480.jpg)

Будинок і справді небезпечний, окрім того, що він перетворився на звалище, тут ще й популярне місце для наркоманів. Навколо будівлі розкидані шприци, при тому, що поряд розташований дитячий майданчик.

[![IMG_0463](https://mpz.brovary.org/wp-content/uploads/2015/03/IMG_0463.jpg)](https://mpz.brovary.org/wp-content/uploads/2015/03/IMG_0463.jpg)

«_Неофіційно будівлю вже комусь передали, тут можна було і дитячий садок, і будинок творчості якийсь зробити, до того ж територія велика, тут і сквер би вийшов непоганий_, - каже **Тетяна Крилова**, - _зараз від цієї будівлі одні проблеми, про неї  писали у відповідні служби, що тут і бомжатник, і собаки розвелись – реакції ніякої_».

[![суботник торгмаш 6](https://mpz.brovary.org/wp-content/uploads/2015/03/IMG_0470.jpg)](https://mpz.brovary.org/wp-content/uploads/2015/03/IMG_0470.jpg)

Активні активісти думають, що доцільніше на цьому місці зробити сквер, через те, що зараз навряд чи побудується дитячий садок: _«Територія за поліклінікою велика, ніхто на неї не звертає увагу, а роботи тут небагато. Єдине, що треба провести підготовчу роботу, зясувати юридичні питання. Ми плануємо вносити свою пропозицію на громадському обговоренню Генплану»,  -_ кажуть організатори суботника.

[![суботник торгмаш 4](https://mpz.brovary.org/wp-content/uploads/2015/03/07D_3203.jpg)](https://mpz.brovary.org/wp-content/uploads/2015/03/07D_3203.jpg)

Здавалося, територію можна швидко прибрати, проте роботи виявилося дуже багато: близько 3 годин броварчани невтомно працювали. Зібрали близько десяти 200-літрових сміттєвих пакетів, загребли листя на території.

[![суботник торгмаш 2](https://mpz.brovary.org/wp-content/uploads/2015/03/07D_3188.jpg)](https://mpz.brovary.org/wp-content/uploads/2015/03/07D_3188.jpg)

[![суботник торгмаш 9](https://mpz.brovary.org/wp-content/uploads/2015/03/IMG_0490.jpg)](https://mpz.brovary.org/wp-content/uploads/2015/03/IMG_0490.jpg)

Цей суботник фактично відкрив сезон громадського прибирання у Броварах й наочно показав, як група активістів, що виділила кілька годин свого часу у вихідний день, здатна активно змінювати навколишній світ й наводити лад у своєму місті, роблячи його чистішим. Тепер черга за мешканцями інших мікрорайонів - їх ініціативністю, здатністю самоорганізуватись та вмінням робити корисні справи.

[![суботник торгмаш 10](https://mpz.brovary.org/wp-content/uploads/2015/03/IMG_0493.jpg)](https://mpz.brovary.org/wp-content/uploads/2015/03/IMG_0493.jpg)

 **Фото - Світлани Яцив**
