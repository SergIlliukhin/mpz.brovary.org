---
title: "Склад Броварської Народної ради почнуть формувати за круглим столом 12 лютого"
date: 2014-02-11
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "brovarska-narodna-rada"
  - "vibir-redaktsiyi"
  - "krugliy-stil"
  - "narodna-rada"
  - "novini"
---

**[![Народна рада](https://mpz.brovary.org/wp-content/uploads/2014/02/Narodna-rada.jpg)](https://mpz.brovary.org/wp-content/uploads/2014/02/Narodna-rada.jpg)Цієї середи, 12 лютого, відбудеться круглий стіл по формуванню Броварської Народної Ради – громадського органу місцевого самоврядування. Як зазначають ініціатори – місцеві осередки опозиційних партій, -  Народна Рада візьме на себе функції «революційного комітету» та «альтернативної міськради». Необхідність у такому органі, на думку ініціативної групи, викликана подіями, що тривають в країні уже третій місяць, однак місцева влада досі не висловила підтримку вимогам Майдану.**

До участі у круглому столі запрошуються всі активні броварчани. На заході передбачається вільний дискусійний формат. Під час зустрічі ініціатори представлять своє бачення структури Броварської Народної Ради, її функцій, основних завдань та форм діяльності. Планується, що Броварська Народна Рада координуватиме широкий спектр процесів: від створення місцевих загонів народної самооборони та кампанії з бойкоту «регіоналівського» бізнесу до розробки пропозицій щодо стратегічного розвитку міста та створення нових правил взаємодії влади і громади.

_**Круглий стіл розпочнеться о 19:00 за адресою: вул. Гагаріна, 16, каб. 39, офісний центр «Ліза». Попередній запис за тел.: 068 125 30 81.**_
