---
title: "Е-декларації «Єдності»: чиновниці-«екс-регіоналки», колишній міліціонер та син відомого комуніста"
date: 2017-05-23
author: 
  username: "pravoZnaty"
  display_name: "Маєш право знати"
categories: 
  - "rozsliduvannya"
  - "vlada"
tags: 
  - "yednist"
  - "biznes"
  - "brovary"
  - "vantazhivky"
  - "vibir-redaktsiyi"
  - "vlada"
  - "e-deklaratsiyi"
  - "e-deklaruvannya"
  - "mayno"
  - "novini"
---

**Друга за чисельністю депутатів фракція Броварської міської ради – УП «Єдність» - демонструє контрасти статків і доходів. Згідно із деклараціями, ніхто, крім лідера списку Володимира Оксютенка, не причетний до приватного бізнесу. «Маєш право знати» продовжує знайомити читачів із е-деклараціями депутатів Броварської міської ради. Раніше ми розповіли про доходи і статки осередків фракцій «**[**Радикальної партії Ляшка**](https://mpz.brovary.org/e-deklaruvannya-blysk-zlydni-brovarskoyi-fraktsiyi-radykalna-partiya-lyashka/)**», «[Демальянсу](https://mpz.brovary.org/e-deklaruvannya-shho-zaroblyayut-brovarski-demalyansivtsi/)»,** [**БПП «Солідарності»**](https://mpz.brovary.org/e-deklaratsiyi-fraktsiyi-bpp-uspishni-pidpryyemtsi-ta-nebagati-pensionery/)**, «**[**Самопомочі**](https://mpz.brovary.org/e-deklaruvannya-brovarska-fraktsiya-samopomich-obyednala-pidpryyemtsiv/)**», «**[**Укропу**](https://mpz.brovary.org/e-deklaratsiyi-brovarskogo-ukropu-torgivlya-palnym-avtoperevezennya-budivnytstvo/)**» та** [**ВО «Батьківщини»**](https://mpz.brovary.org/brovarska-vo-batkivshhyna-nebagati-bagati-sabotazh-e-deklaruvannya/)**.**

Загалом, особливістю обранців від партії «Єдність» є їхня стабільна промерська позиція, яка виражається у низці голосувань за проекти рішень міської ради. Принаймні двоє депутаток раніше перебували в «Партії регіонів». Вони ж сьогодні очолюють управління Броварської міської ради – пенсійного фонду та освіти і науки. Іще двоє обранок перебувають на керівних посадах у бюджетних установах міста. Водночас, «Єдність» не пасе задніх у сучасних тенденціях гендерної рівності: фракція стала єдиною, де жінок більше за чоловіків.

\[caption id="attachment\_70376" align="aligncenter" width="600"\][![](https://mpz.brovary.org/wp-content/uploads/2017/05/1-sesiya-1.jpg)](https://mpz.brovary.org/wp-content/uploads/2017/05/1-sesiya-1.jpg) Лідія Сенько, Людмила Темченко, Оксана Мельник, Тетяна Тоцька\[/caption\]

Очільник осередку «Єдності» у Броварах **Володимир Оксютенко** раніше брав участь у виборах міського голови. Депутат не приховує, що колись працював у міліції та у [Комуністичній партії України](https://mpz.brovary.org/chesno-eks-regional-sformuvav-u-brovarah-bilshist-zavdyaky-opozytsioneram/), а сьогодні, як [зазначено](http://brovary-rada.gov.ua/content/deputatskiy-korpus.html) в офіційних джерелах, є директором броварського підприємства **ТОВ «Гонта-Сервіс»**. У [декларації](https://public.nazk.gov.ua/declaration/90d65ec7-b96d-41eb-910b-2076df24553f) як місце роботи обранець не вказує це підприємство, однак зазначає право власності на компанію (щоправда, із назвою «ТОВ Гонта») своєї дружини та партнера.

\[caption id="attachment\_70369" align="aligncenter" width="600"\][![](https://mpz.brovary.org/wp-content/uploads/2017/05/oksyutenko.jpg)](https://mpz.brovary.org/wp-content/uploads/2017/05/oksyutenko.jpg) Володимир Оксютенко\[/caption\]

Половиною товариства володіє жінка директора, **Олена Оксютенко**. Іншою половиною – **Анатолій Сачавський**, партнер по бізнесу та [депутат](http://www.cvk.gov.ua/pls/vm2010/WM02815?PID112=30&PID102=1554&PF7691=1554) від «Партії регіонів» попереднього скликання Броварської міської ради. Згідно з інформацією у єдиному державному реєстрі юридичних і фізичних осіб, фірма працює із вантажним транспортом: технічним обслуговуванням і ремонтом транспортних засобів, неспеціалізованою оптовою торгівлею тощо. Також дружині політика належить 50% компанії **«Т****ОВ Маг»**, яка так само займається автотранспортом - технічним обслуговуванням і торгівлею.

Головним джерелом доходів Володимира Оксютенка у 2016 році стала зарплатня за основним місцем роботи – у згаданому «ТОВ Гонта» - лише **32 111 грн.** Водночас, депутат отримав пенсії у сумі **94 581 грн** та ще **5 102 грн** гонорарів або інших виплат. Дружина обранця як зарплатню на фірмі «ТОВ Гонта» отримала **46 351 грн**, а також ще **64 689 грн** – як дохід від зайняття підприємницькою діяльністю.

Серед нерухомості в родини Володимира Оксютенка у Броварах **4** квартири (**112,6, 71,3, 49,9, 44,1 кв. м**), житловий будинок (**89,1 кв. м**), **2** магазини або кафе (**94,3 та 179,9 кв. м**) і гараж (**27 кв. м**). Також родина володіє **9** земельними ділянками, майже всі з яких на Броварщині: одна у Літочках (**5000 кв. м**); по дві в Погребах (**783** і **720 кв. м**), Рожнах (**1200** і **5000 кв. м**) і Броварах (**274** і **190 кв. м**). Окрім того, депутат володіє ділянкою в курортному Шаяні, що в Хустському районі на Закарпатті (**750 кв. м**). А дружина має землю на межі із Білоруссю, у відлюдному селі Кам’янка Ріпкинського району на Чернігівщині (**2500 кв. м**).

\[caption id="attachment\_42431" align="aligncenter" width="600"\][![](https://mpz.brovary.org/wp-content/uploads/2015/07/sesiya-56-27.jpg)](https://mpz.brovary.org/wp-content/uploads/2015/07/sesiya-56-27.jpg) Володимир Оксютенко\[/caption\]

З-поміж рухомого майна в Оксютенків **5** легкових автомобілів. Серед них новенький **Toyota** **Avalon** 2016 року випуску. На ринку такі автівки, які вже поїздили на українських дорогах, можна знайти за **800 тис-1 млн грн.** Решта транспорту родини має старший вік. У власності сім'ї два автомобілі **Ford Escort** і **Ford Escort 1,3** (1997 та 1996 років відповідно), мікроавтобус **Fiat Ducato** (1994 року), а також саморобний причіп (2002 року). У «колекції» відносно недешевий **Mercedes-Benz B 200** (2006 року), а також уже раритетний легковик **Mercedes-Benz 230** (1979 року).

Володимир Оксютенко не декларує жодних грошових заощаджень і фінансових зобов’язань, інших матеріальних чи нематеріальних статків. Єдине, що іще вказує: депутат належить до наглядових органів громадського формування «Добровільна народна дружина Броварів».

З-поміж інших представників фракції «Єдності» помітно вирізняється **Лідія Сенько**, яка вже не вперше обрана депутаткою Броварської міської ради. У минулій каденції пані [входила](http://www.cvk.gov.ua/pls/vm2010/WM02815?PID112=30&PID102=1554&PF7691=1554) до складу «Партії регіонів». Вже тривалий час вона очолює Броварське об'єднане управління Пенсійного фонду України Київської області. Згідно з [декларацією](https://public.nazk.gov.ua/declaration/00f8cfb7-f946-458b-8d79-07d0b3f00cec), родина чиновниці не має власного бізнесу. Однак Лідія Сенько має аж **9** земельних ділянок. Примітно, що 5 із них (загалом – майже **3,5 Га**), а також житловий будинок (**50,6 кв. м**), депутатка набула у власність в один день – 13 березня 2015 року. Усі об’єкти розташовані в невеличкому селі Бурімка Ічнянського району, що на Чернігівщині.

\[caption id="attachment\_64384" align="aligncenter" width="600"\][![](https://mpz.brovary.org/wp-content/uploads/2016/12/IMG_9827.jpg)](https://mpz.brovary.org/wp-content/uploads/2016/12/IMG_9827.jpg) Лідія Сенько\[/caption\]

Окрім того, Лідія Сенько має у власності земельні ділянки на Броварщині: по одній у Рожнах (**1600 кв. м**), Гоголеві (**1200 кв. м**) та Броварах (**1000 кв. м**). Так само у Броварах в обраниці є недобудована садиба (**202,99 кв. м**). Ще одну ділянку жінка має в кримському місті Саки (**500 кв. м**). Неподалік, у селі Митяєве, на чиновницю зареєстрований дачний будинок (**52,4 кв. м**). Згідно з декларацією, нерухоме майно в Криму Лідія Сенько набула за декілька років до окупації півострова.

Крім нерухомості, жодної іншої власності депутатка не декларує. У неї нема ані автівок, ані грошових збережень, ані інших матеріальних чи нематеріальних заощаджень. З-поміж доходів за 2016 рік Лідія Сенько вказує **132 928 грн** зарплатні в управлінні пенсійного фонду, **51 358 грн** пенсії, **4 484 грн** коштів від орендної платні, а також подарунок у негрошовій формі від Київської обласної ради вартістю **617 грн.**

Іще однією чиновницею у лавах фракції «Єдності» є **Оксана Мельник**, очільниця управління освіти і науки Броварської міської ради, колишня директорка 2-ї школи. У 2013 році обранка вже висувалась у депутати Броварської міської ради від «Єдності» на довиборах на Торгмаші, де [здобула перемогу](https://mpz.brovary.org/vibori-na-torgmashi-vigrala-direktorka-shkoli-2-oksana-melnik/). Однак одразу після інавгурації [приєдналась](https://mpz.brovary.org/direktorka-2-shkoli-v-pershiy-den-svogo-deputatstva-priyednalas-do-regionaliv/) до «Партії регіонів».

\[caption id="attachment\_70342" align="aligncenter" width="600"\][![](https://mpz.brovary.org/wp-content/uploads/2017/05/DSC_9193.jpg)](https://mpz.brovary.org/wp-content/uploads/2017/05/DSC_9193.jpg) Оксана Мельник\[/caption\]

Оксана Мельник [декларує](https://public.nazk.gov.ua/declaration/abbed2b8-5c4d-49f1-84b6-5911c1de681e) небагато майна та доходів. У її володінні третина квартири у Броварах (загальна площа - **61,6 кв. м**), а також житловий будинок (**229,9 кв. м**) і дві земельні ділянки (**1410 і 1320 кв. м**) у селі Красилівці, що за містом. Окрім того, депутатка вказала у своїй декларації легковий автомобіль **Peugeot 206** (2001 року випуску). Але його власником є громадянин на ім'я **Андрій Мельник**. Ким доводиться цей чоловік пані Оксані, чиновниця не зазначає.

З-поміж грошових доходів у 2016 році Оксана Мельник вказує **106 454 грн** зарплатні в управлінні освіти і науки, а також **7 435 грн** за викладацьку діяльність, якою вона продовжує займатися у 2-й школі. Іншої власності чи матеріальних збережень депутатка не декларує.

\[caption id="attachment\_70370" align="aligncenter" width="600"\][![](https://mpz.brovary.org/wp-content/uploads/2017/05/melnyk.jpg)](https://mpz.brovary.org/wp-content/uploads/2017/05/melnyk.jpg) Оксана Мельник\[/caption\]

Не виглядає «багатою» і [декларація](https://public.nazk.gov.ua/declaration/b6398ca2-588c-4fa9-a574-fd511cb50fd8) **Валерія Лемпіцького**, сина відомого броварського комуніста та почесного громадянина міста. Родина депутата володіє трьома земельними ділянками на Броварщині: двома в Броварах (**446 і 109 кв. м**) і однією в Гоголеві (**1200 кв. м**). У власності обранця також гараж у Броварах (**47,9 кв. м**), а в його сина і дружини – по третині квартири у місті (**39,6 кв. м**).

\[caption id="attachment\_70371" align="aligncenter" width="600"\][![](https://mpz.brovary.org/wp-content/uploads/2017/05/lempitskyj.jpg)](https://mpz.brovary.org/wp-content/uploads/2017/05/lempitskyj.jpg) Валерій Лемпіцький\[/caption\]

Компанія, у якій працює Валерій Лемпіцький як головний інженер – **ТОВ «Вагма Трейд»**, – згідно з інформацією у єдиному державному реєстрі юридичних і фізичних осіб, веде різнопланову діяльність: від дистиляції та ректифікації спиртних напоїв до торгівлі вантажівками і нерухомістю. За 2016 рік на цій посаді чоловік заробив **25 760 грн** (2146 грн у місяць). Тим часом його дружина отримала **63 247 грн** зарплатні (ймовірно, на [роботі](https://public.nazk.gov.ua/declaration/9fa65707-6456-47b5-bccf-e5154e68f518) в районному відділенні Державної міграційної служби України). Інших доходів і збережень сім’я не декларує.

\[caption id="attachment\_70372" align="aligncenter" width="600"\][![](https://mpz.brovary.org/wp-content/uploads/2017/05/lempitskyj1.jpg)](https://mpz.brovary.org/wp-content/uploads/2017/05/lempitskyj1.jpg) Валерій Лемпіцький\[/caption\]

Згідно із [декларацією](https://public.nazk.gov.ua/declaration/81033475-8889-4a2a-b048-ffe8e5e5547a), дещо більші доходи має родина депутатки і завідувачки КЗ БМР «Броварський міський центр первинної медико-санітарної допомоги» **Людмили Темченко**. На своїй посаді у 2016 році пані заробила **128 655 грн.** А її чоловік Микола – **149 880 грн.** Водночас, сім’я має фінансове зобов’язання перед ЖК «Лісовий квартал» на суму у **120 000 грн.** У цьому броварському житловому комплексі подружжя очікує на завершення будівництва своєї квартири (**41,12 кв. м**).

\[caption id="attachment\_70373" align="aligncenter" width="600"\][![](https://mpz.brovary.org/wp-content/uploads/2017/05/temchenko.jpg)](https://mpz.brovary.org/wp-content/uploads/2017/05/temchenko.jpg) Людмила Темченко\[/caption\]

Серед іншої нерухомості в родини є лише одна квартира у Броварах (**90,2 кв. м**). Нема в Людмили та Миколи Темченків ані автомобілів, ані корпоративних прав чи цінних паперів, ані грошових або інших матеріальних збережень.

\[caption id="attachment\_70374" align="aligncenter" width="600"\][![](https://mpz.brovary.org/wp-content/uploads/2017/05/temchenok-totska.jpg)](https://mpz.brovary.org/wp-content/uploads/2017/05/temchenok-totska.jpg) Людмила Темченко та Тетяна Тоцька\[/caption\]

[Декларація](https://public.nazk.gov.ua/declaration/cb737a97-5714-40fb-8866-7e302802456d) депутатки **Тетяни Тоцької**, завідувачки дитячого садка «Ялинка» у парку «Приозерному», також не вражає величезними статками. У власності обранки в Броварах перебуває тільки квартира (**31 кв. м**), земельна ділянка (**1329 кв. м**) і житловий будинок (**70 кв. м**). Так само нема в документі автотранспорту чи інших збережень.

\[caption id="attachment\_64385" align="aligncenter" width="600"\][![](https://mpz.brovary.org/wp-content/uploads/2016/12/IMG_9744.jpg)](https://mpz.brovary.org/wp-content/uploads/2016/12/IMG_9744.jpg) Тетяна Тоцька\[/caption\]

Серед доходів за 2016 рік у Тетяни Тоцької **163 830 грн** зарплатні за роботу в «Ялинці», **72 904 грн** державної і соціальної матеріальної допомоги та **38 420 грн** пенсії. Окрім того, депутатка декларує загалом **3 483 грн** за отримані роялті, гонорари, кошти від продаж одягу та медалей тощо.
