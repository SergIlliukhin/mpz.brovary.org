---
title: "Суд арештував київський хмарочос головного забудовника Броварів"
date: 2016-11-14
categories: 
  - "brovary"
  - "novyny"
tags: 
  - "aresht"
  - "brovary"
  - "guliver"
  - "novini"
  - "polishhuk"
  - "sud"
  - "hmarochos"
---

**Шевченківський районний суд Києва наклав арешт на майновий комплекс «Гулівер» - один із найвідоміших хмарочосів столиці. Про це на своїй сторінці у Фейсбуку [повідомив](https://www.facebook.com/LlutsenkoYuri/posts/590587347807111) генеральний прокурор України Юрій Луценко. Як зазначено в оприлюдненій чиновником ухвалі суду, арешт пов’язаний зі справою про доведення до неплатоспроможності банку «Михайлівського».**

У ході розслідування розкрадання банку «Михайлівський» встановлено, що власником банку є ТОВ «Екосіпан», 92,5% якого є власністю **Віктора Поліщука**, - зазначає **Юрій Луценко**. Як зазначено в судовій ухвалі, із банком «Михайлівським» і ТОВ «Екосіпан» пов’язане ТОВ «ТРИ О». Саме цій компанії належить київський хмарочос «Гулівер».

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/HHXJIuq3fP0nA1" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Феміда зазначає, що вказане нерухоме майно може бути використане з метою відшкодування збитків, завданих внаслідок кримінального правопорушення, або стягнення отриманої неправомірної вигоди. Отож, воно підлягає арешту задля запобігання його пошкодження, псування, знищення, перетворення, відчуження тощо.

Нагадаємо, що до бізнесу Віктора Поліщука належать низка будівельних компаній, які споруджують житлові будинки у Броварах. Серед них - «Альянс Новобуд», «Інтер-Профіт», «Алекса Групп». Влітку ці компанії звинуватили в участі у [махінаціях](https://mpz.brovary.org/biznes-struktury-viktora-polishhuka-fiktyvno-pogasyly-svoyi-kredytni-zobov-yazannya-minfin/) із кредитними зобов’язаннями перед «Банком Михайлівським». Окрім того, структури Віктора Поліщука причетні до схеми із [розкрадання](https://mpz.brovary.org/brovari-proti-gulivera-bitva-za-misto-na-poli-boyu-ploshheyu-95-gektariv/) 95 Га земель державного Радіопередавального центру.
