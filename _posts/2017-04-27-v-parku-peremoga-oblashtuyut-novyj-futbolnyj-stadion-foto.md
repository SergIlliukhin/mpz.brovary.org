---
title: "У парку \"Перемога\" облаштують новий футбольний стадіон - ФОТО"
date: 2017-04-27
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "dmitro-rozhkov"
  - "novini"
  - "stadion"
  - "futbolne-pole"
---

**У Броварах облаштують новий футбольний стадіон за всіма стандартами. І хоча в нашому місті є стадіон «Спартак», однак він, як і манеж,** **понад** **15 років належить Київській облдержадміністрації**, **я****ка останніми роками його не фінансує, що стало причиною поступового руйнування та занепаду спортивної споруди. Наші журналісти дізнавалися, яким же буде новий стадіон і навіщо знищувати значну кількість дерев, коли облаштовуватимуть його на місці запасного футбольного поля в парку?**

Про те, що в місті може з’явитися нова спортивна споруда, броварські чиновники [вперше заговорили](https://mpz.brovary.org/sapozhko-zayaviv-shho-u-brovarah-zbuduyut-noviy-stadion-za-koshti-uyefa/) на сесії міськради ще в 2015 році. Навіть визначилися з його розташуванням: у парку «Перемога», на запасному полі, що між  стадіоном «Спартак» та єврейським  кладовищем. Очікувалося, що кошти на його будівництво виділить УЄФА, але це питання так і не вирішилося. Тоді мер обіцяв, що майбутнє будівництво не торкнеться місця захоронення євреїв, адже параметри дозволяють звести новий спортивний об’єкт строго на вказаній ділянці парку.

\[caption id="attachment\_69637" align="aligncenter" width="600"\][![](https://mpz.brovary.org/wp-content/uploads/2017/04/1-6.jpg)](https://mpz.brovary.org/wp-content/uploads/2017/04/1-6.jpg) Запасне футбольне поле\[/caption\]

[![](https://mpz.brovary.org/wp-content/uploads/2017/04/6-4.jpg)](https://mpz.brovary.org/wp-content/uploads/2017/04/6-4.jpg)

Та коли створювався проект, стало зрозуміло, що місця запасного поля для втілення задумки замало. «_Запасне поле має трапецієвидну форму, розміри якої далекі від стандартів_, - розповідає начальник відділу фізкультури і спорту **Дмитро Рожков**. - _Зараз запасне поле має розміри 70 на 50 та 60 метрів. При чому  ширина поля  зі сторони вулиці Кірова (Ярослава Мудрого) – вужча, ніж зі сторони парку чи не на 10 метрів»._ Тому футбольне поле під час проектних робіт і «здвинули» в сторону парку, щоб не зачепити території єврейського кладовища, каже начальник. Саме для цього в парку «Перемога» вирішили зрізати **25** дерев: виконком вже [затвердив](https://mpz.brovary.org/vykonkom-nadav-dozvil-na-zrizannya-derev-pid-budivnytstvo-futbolnogo-stadionu-ta-shkoly/) відповідний документ. 6 березня комісія підписала акт обстеження на зрізування 1 верби, 1 берези, 4 акацій, 8 білих тополь та 11 кленів. За висновками комісії, **11** дерев мають «не задовільний» стан, а **14** - «задовільний».

\[caption id="attachment\_69644" align="aligncenter" width="600"\][![](https://mpz.brovary.org/wp-content/uploads/2017/04/8-4.jpg)](https://mpz.brovary.org/wp-content/uploads/2017/04/8-4.jpg) Дерева, які підлягають під видалення. Вид на запасне поле\[/caption\]

\[caption id="attachment\_69640" align="aligncenter" width="600"\][![](https://mpz.brovary.org/wp-content/uploads/2017/04/3-5.jpg)](https://mpz.brovary.org/wp-content/uploads/2017/04/3-5.jpg) Ці дерева спиляють. Вид на парк "Перемога"\[/caption\]

Окрім цього, розміри футбольного поля довелося коригували, каже начальниця відділу капітального будівництва **Людмила Павлик.** _«Спочатку поле планували розмірами 110 на 65 метрів, а після обговорення з футболістами, для економії коштів, його розміри трішки зменшили. Тепер воно стало 100 на 55 метрів», -_  розповідає начальниця.

[![](https://mpz.brovary.org/wp-content/uploads/2017/04/stadion.jpg)](https://mpz.brovary.org/wp-content/uploads/2017/04/stadion.jpg)

\[caption id="attachment\_69647" align="aligncenter" width="450"\][![](https://mpz.brovary.org/wp-content/uploads/2017/04/GP-stadion-Brovary-park-Model.jpg)](https://mpz.brovary.org/wp-content/uploads/2017/04/GP-stadion-Brovary-park-Model.jpg) Схема майбутнього стадіону\[/caption\]

За інформацією Людмили Павлик, новий стадіон буде зі штучним покриттям, трибунами, огорожею, освітленням, допоміжними будівлями, де розмістяться роздягальні та душові. На реалізацію проекту у лютому цього року з бюджету міста депутати [виділили](http://brovary-rada.gov.ua/documents/26709.html) **6,836** **млн грн**. Однак на остаточну цифру вартості будівництва нової спортивної споруди, каже Людмила Павлик, вплинуть результати державної [експертизи](http://brovary-rada.gov.ua/news/14855.html), яку наразі й проходить проектно-кошторисна [документація](http://brovary-rada.gov.ua/news/15077.html). Сам проект нового футбольного стадіону, який розробили спеціалісти **ТОВ «МТК «Інтера»**, обійшовся місту в **348 тис грн.** Хто втілюватиме в життя проект нового стадіону - поки що невідомо: тендерні  торги на проведення будівельних робіт оголосять лише  після позитивних висновків експертів.

\[caption id="attachment\_69645" align="aligncenter" width="600"\][![](https://mpz.brovary.org/wp-content/uploads/2017/04/9-4.jpg)](https://mpz.brovary.org/wp-content/uploads/2017/04/9-4.jpg) На запасному полі тренуються вихованці відділення футболу ДЮСШ...\[/caption\]

\[caption id="attachment\_69643" align="aligncenter" width="600"\][![](https://mpz.brovary.org/wp-content/uploads/2017/04/7-5.jpg)](https://mpz.brovary.org/wp-content/uploads/2017/04/7-5.jpg) ...і  одночасно броварчани вигулюють тварин\[/caption\]

_«Багато років підряд як відділ фізкультури і спорту, так і депутати міськради зверталися в Київську облдержадміністрацію, щоб стадіон «Спартак» передали на баланс нашого міста_, - каже Дмитро Рожков. - _Це не наша власність, тому ремонтувати його не можемо. А стадіон потребує  і коштів, і рук»._ Так на футбольному полі, що має трав’яне покриття, згідно з нормами, не можна проводити тренувань більше, ніж 2 години на день, пояснює начальник відділу. Однак практично щоденно потребують тренувань кілька груп відділення футболу ДЮСШ. Штучне покриття на новому полі надасть можливість проводити необмежену кількість занять. До всього, його стандарти дозволять проводити не лише чемпіонати міста та області, а й змагання всеукраїнського рівня, запевняє Дмитро Рожков.

**Фото - автора та із сайту міськради**
