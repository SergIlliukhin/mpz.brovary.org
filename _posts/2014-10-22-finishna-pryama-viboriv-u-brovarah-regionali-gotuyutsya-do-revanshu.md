---
title: "Фінішна пряма виборів у Броварах: регіонали готуються до реваншу"
date: 2014-10-22
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "brovary"
  - "vibir-redaktsiyi"
  - "vibori"
  - "parlamentski-vibori-2014"
coverImage: "wp-content/uploads/2014/10/1897927_746342808771900_6971246062717449250_n1.jpg"
---

**[![1897927_746342808771900_6971246062717449250_n](https://mpz.brovary.org/wp-content/uploads/2014/10/1897927_746342808771900_6971246062717449250_n1.jpg)](https://mpz.brovary.org/wp-content/uploads/2014/10/1897927_746342808771900_6971246062717449250_n1.jpg)Оманливо спокійна парламентська кампанія 2014 у Броварах (до чого ми не звикли, хоч саме так і має бути в цивілізованих країнах) у фінальний тиждень перегонів починає розставляти всі крапки над «і».**

Сьогодні стає все більш зрозуміло: попередні два місяці були лише розминкою, «затишшям перед бурею», яка стрімко набирає сили у Броварах та вцілому по округу в останні кілька днів та ночей. Наразі виглядає так, що вибори 26 жовтня в рідному місті ми знову зустрінемо з усіма «принадами» брудної та небезпечної виборчої кампанії**.**

**Хвилі чорнухи**

Дивлячись [за бурлінням чорного піару](https://mpz.brovary.org/bandformuvannya-brovarskih-regionaliv-krishuyut-rozpovsyudzhennya-chornuhi-proti-rizanenka/), яке зараз відбувається по нашому округу, складається враження, що кандидати ледь-ледь стримувались увесь цей час, аби не пирснути брудом один в одного раніше. Але тримати в собі такі маси «чорнухи» вічно вони не могли, і ось – прорвало. Дрібні потічки дешевого та примітивного, нічим не підтвердженого компромату задзюрчали ще на початку минулого тижня, але в останні вихідні хлинули бурхливим потоком. Сьогодні штабісти різних кандидатів, а передусім – штабу Різаненка, проти якого розповсюджується чи не 90% від усього бруду, мало не щодня [звітують](https://mpz.brovary.org/bandformuvannya-brovarskih-regionaliv-krishuyut-rozpovsyudzhennya-chornuhi-proti-rizanenka/) про затримання організованих груп розповсюджувачів «чорного» по всьому Броварському району. Новинкою цієї кампанії стало те, що в таких схемах цього разу задіяні навіть працівники правоохоронних органів: так днями "на гарячому" у Великій Димерці було спіймано працівника броварського УДСО. Хто саме, з якого рівня керівництва МВС іде така вказівка (якщо витівка "удсошника" - не його власна ініціатива) – необхідно ще з’ясувати.

**«Бандформування «Самооборона»**

Новим словом в цьогорічній виборчій кампанії стала і своєрідна еволюція «бойових виборчих загонів», які сьогодні намагаються легалізуватись в громадські організації та спекулюють майданівським брендом «Самооборона». По факту ж такі «організації» більше схожі на кримінальні угрупування, завданням яких є  виконання замовлень силового характеру. На відміну від попередніх років, ці організовані групи не переховуються від правоохоронців, а цілком відкрито займають комунальні приміщення в центрі міста – з «благословення» міської влади та мера-регіонала Сапожка особисто. Вибори для цих структур стали справжнім «періодом жнив», адже замовлень від різноманітних кандидатів, яким потрібен силовий «дах» для «чорних» акцій сьогодні – хоч відбавляй.

[![DSC_0579](https://mpz.brovary.org/wp-content/uploads/2014/10/DSC_05791.jpg)](https://mpz.brovary.org/wp-content/uploads/2014/10/DSC_05791.jpg)

Маски були скинуті під час останньої сесії міської ради, коли кілька десятків невідомих [взяли в облогу по периметру будівлю броварського міськвиконкому.](https://mpz.brovary.org/bandformuvannya-brovarskih-regionaliv-krishuyut-rozpovsyudzhennya-chornuhi-proti-rizanenka/) Тоді автору цих рядків окремі учасники "самооборони" цілком відверто погрожували фізичною розправою за публікацію їхніх фото в Мережі. А за останні дні ними було здійснено кілька «кришувальних» виїздів, коли штабісти кандидатів ловили розповсюджувачів «чорнухи». Чим планують займатись ці «самооборонівці» в день виборів – можна лише здогадуватись.

**Адмінресурс – з усіх гармат, що лишились у регіоналів**

Хоч дехто і стверджує, що використання адмінресурсу на цих виборах якщо і можливе, то дуже обмежене, реальність підкидає свої сюрпризи. Місцеві регіонали адаптувались до нових умов і проявляють вигадливість у справі просування своїх кандидатів. Дісйно, використовувати міліцію і суди їм вже не по силам, тому в хід пішли більш витончені, і на перший погляд – менш помітні способи використання адміністравних важелів. Найбільш очевидним способом стало висування відразу кількох кандидатів від команди місцевих регіоналів: на цих вибори під різними личинами від них іде відразу кілька креатур. Серед них цілком очевидні типу Андрєєва та Багмут, менш явні на кшталт Фещуна та Кищука, і вже зовсім, на їхню думку, «зашифровані» - такі як Семеняка.

\[caption id="attachment\_30530" align="aligncenter" width="642"\][![1897927_746342808771900_6971246062717449250_n](https://mpz.brovary.org/wp-content/uploads/2014/10/1897927_746342808771900_6971246062717449250_n1.jpg)](https://mpz.brovary.org/wp-content/uploads/2014/10/1897927_746342808771900_6971246062717449250_n1.jpg) “Політичні конкуренти”: регіонал Василь Андрєєв та “народний фронтовик” Микола Семеняка на спільному фото з воїнами АТО і мером Броварів, регіоналом Ігорем Сапожком.\[/caption\]

Однак на фінішній прямій виборчої кампанії угрупування броварських регіоналів вирішило більше не перейматись «конспірацією» і майже у відкриту просуває «своїх»: чого варта лише «добровільна передача» усіх біл-бордів, де раніше усміхалось обличчя Андрєєва, під рекламу Семеняки. Зрештою, для спостережливої публіки це було не в новину, адже перед кандидатом від «Народного фронту» Семеняки, який з Броварами має спільного стільки ж, скільки й Нестор Шуфрич, «раптово» відкрились усі двері підконтрольних Сапожку офіційних заходів.

\[caption id="attachment\_30537" align="aligncenter" width="642"\][![10670199_735631043176410_8929747999441727115_n](https://mpz.brovary.org/wp-content/uploads/2014/10/10670199_735631043176410_8929747999441727115_n.jpg)](https://mpz.brovary.org/wp-content/uploads/2014/10/10670199_735631043176410_8929747999441727115_n.jpg) Семеняка в "Прометеї" на спільному заході разом із Сапожком, Андрєєвим та Багмут\[/caption\]

Дійшло до того, що броварська влада почала [«пхати» Семеняку навіть на шкільні збори](https://www.facebook.com/tatyana.pankratyeva/posts/586770684782821), чим викликала зрозуміле роздратування як вчителів, так і батьків учнів. І це вже не кажучи про те, що «фронтовик» практично [«прописався» у броварському міськвиконкомі](https://www.facebook.com/512442738828576/photos/pb.512442738828576.-2207520000.1413884789./746342795438568/?type=1), де проводить [спільні заходи з усією регіоналівською командою](https://www.facebook.com/permalink.php?story_fbid=747716138634567&id=512442738828576): за Семеняку сьогодні агітують регіонали Виноградова, Сапожко, і навіть його прямий «конкурент» на виборах – Василь Андрєєв. Те, що єдина комунальна газета – «Броварська панорама» - віднедавна відкрито розповсюджується разом зі вкладишами «чорнухи» проти інших кандидатів – дитячі забавки порівняно з таким нахабним застосуванням адмінресурсу.

**Виборча комісія – під контролем Партії регіонів та комуністів.**

Чомусь майже всі сторони процесу якось випустили з виду, що окружна виборча комісія округу №97 з центром у Броварах – єдина на Київщині, де головою є представник нещодавно забороненої Комуністичної партії України **Костянтин Кукоз.** Ще більшого «шарму» ситуації додає те, що секретарем комісії під головуванням комуніста Кукоза став… представник Партії регіонів, одіозний **Юрій Дідескул**, який встиг «відзначитись» на скандальних виборах в Обухові та під час рейдерського захоплення осередків «Батьківщини» в 2010-му році. Саме така комісія з таким керівним складом вирішуватиме долю виборів в нашому окрузі, а на додачу до всього – ще й без печаток ДВК, які [дивним чином «зникли»](https://mpz.brovary.org/u-viborchomu-okruzi-97-znikli-vsi-pechatki-dvk-chlen-okruzhnoyi-viborchoyi-komisiyi/) з нашого ОВК після напружених виборів 2012-го року. Політика-політикою, однак всі ми нещодавно були свідками і «професійності» комуністично-регіоналівського тандему в керівництві ОВК, коли ці двоє примудрились [«загубити» заяву про порушення виборчого законодавства](https://mpz.brovary.org/brovarskih-komunalnikiv-zmushuyut-agituvati-za-vasilya-andryeyeva/) з боку керівників комунальних підприємств.

<iframe src="//www.youtube.com/embed/Cfh4hKQpfKw" width="640" height="360" frameborder="0" allowfullscreen="allowfullscreen"></iframe>

Нагадаємо, що тоді двірник Ачкасов [стверджував](https://mpz.brovary.org/brovarskih-komunalnikiv-zmushuyut-agituvati-za-vasilya-andryeyeva/), що його безпосередній керівник – начальниця ЖЕКу №5 - примушує розповсюджувати агітацію за кандидата Андрєєва. Однак зі слів Кукоза і Дідескула, заява двірника «десь ділась»: «мабуть, прибиральниця забрала», - видав тоді секретар Дідескул. Куди в такої комісії можуть «дітись» і яка «прибиральниця» може «забрати» протоколи з результатами виборів – лишається тільки уявляти.

Показовою «дрібницею», яка дуже добре характеризує нинішній склад ОВК є і їхнє рішення щодо скандальної загорожі в приміщенні виборчої комісії, незаконно встановленої ще за Януковича. У 2012-му ця загорожа була головною зброєю регіоналів від спостерігачів та журналістів, які намагались не допустити фальсифікації виборів два роки тому.

**До чого призвела загорожа в 2012-му році. Понад 44 тисячі переглядів на Ютюб**

<iframe src="//www.youtube.com/embed/YUIxXpDZfbU" width="640" height="360" frameborder="0" allowfullscreen="allowfullscreen"></iframe>

Однак цього разу, попри протести громадськості, комісія [вирішила лишити цю загорожу на місці](https://oporaua.org/index.php?option=com_content&task=view&id=6356&Itemid=10), яку регіоналівсько-комуністичне ОВК обов’язково використає, раптом щось піде не за їхнім планом.

**Під прицілом – Інтернет**

Наївно не взявши до уваги силу Інтернету та соціальних мереж  (і фатально за це поплатившись у 2012-му році), цього разу регіоналівська братія вирішила врахувати свої помилки 2012 року. Позбавлені традиційних для себе способів пропаганди (комунальних газет і телебачення), регіонали почали активно опановувати соціальні мережі, однак як і раніше, роблять це з притаманною для себе топорністю. «Коником» регіоналівських активістів в броварському, баришівському та бережанському сегментах Мережі стало те ж саме розповсюдження чорнухи і «ботівської» накрутки голосів в опитуваннях на визначення найпопулярнішого кандидата. Наразі ними застосовуються технології кількарічної давнини, які могли бути частково ефективними в тому ж 2012-му, однак сьогодні мають переважно зворотній ефект, особливо серед досвідчених користувачів. Напевно, усвідомивши свої прорахунки і даремно витрачені кошти, окремі кандидати пішли «перевіреним» способом і з[амовили DDOS атаку на сайт «Маєш право знати».](https://www.facebook.com/pravo.znaty.brovary/photos/a.158079620966959.34424.156562511118670/672306109544305/?type=1&theater) Зрештою, за кілька годин атаку вдалось нейтралізувати і наразі ми з’ясовуємо, хто саме спробував «покласти» наш ресурс.

**P.S.**

Підсумовуючи вищезазначене, стає зрозуміло, що до подібних методів – від друкованої чорнухи до кібератак – зазвичай вдаються ті, хто сильно відстає від конкурентів і відчутно програє. Найстрашнішим є те, що загнані в глухий кут, такі персонажі розуміють: у випадку програшу «розплата» може прийти відразу з кількох боків, а відтак – втрачати вже особливо нічого. Тому небезпека над чесними та демократичними виборами в нашому окрузі стає тим більшою, чимдалі заходять в боротьбі один проти одного політичні опоненти. А відтак – як і два роки тому – розв'язка і останнє слово буде лише за виборцями. За кожним з нас, який має прийти на виборчі дільниці 26 жовтня і своїм голосом – не залежно від підтриманого кандидата - захистити демократію в нашому місті та в Україні.

**P.P.S.**

Якщо комусь може здатись, що все описане вище - перебільшення і наганяння страху, то раджу прочитати стрічку новин. В ній ви дізнаєтесь, що лише минулої ночі і лише на Київщині - в сусідніх з нами 93-му та 98-му округах, одного кандидата [підірвали вибухівкою](https://www.pravda.com.ua/news/2014/10/20/7041405/) біля власного підїзду (м. Бориспіль), в той час як агітаторам агітаторам іншого - [спалили дві автівки](https://www.facebook.com/bochkala/posts/822150231170701) (м. Кагарлик). Такі "вибори" можуть чекати і Бровари, якщо всі ми разом не мобілізуємось 26 жовтня.
