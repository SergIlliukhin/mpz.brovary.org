---
title: "Криваві сутички відбулись у Броварах між мешканцями та забудовниками парку"
date: 2013-05-25
author: 
  username: "pravoZnaty"
  display_name: "Маєш право знати"
categories: 
  - "aktsiyi-zahodi"
tags: 
  - "aktsiya-protestu"
  - "vibir-redaktsiyi"
  - "kachor"
  - "napad-na-zhurnalistiv"
  - "novini"
  - "park-peremoga"
  - "rizenenko"
  - "simutin"
  - "krivaviy-subotnik"
  - "fedorenko"
coverImage: "wp-content/uploads/2013/05/DSC8985.jpg"
---

[![_DSC8923](https://mpz.brovary.org/wp-content/uploads/2013/05/DSC89232.jpg)](https://mpz.brovary.org/wp-content/uploads/2013/05/DSC89232.jpg)**Побиттям журналістів та жорстокими сутичками мешканців міста з міліцією та «Братками» закінчилась мирна акція в Броварах на захист центрального міського парку «Перемога».**

Мешканці міста сьогодні вийшли на «громадянський суботник», під час якого планувалось демонтувати незаконно встановлений будівельний паркан в центральному міському парку. Паркан встановило ПП «Феско», котро належить голові місцевого осередку Партії регіонів **Сергію Федоренку,** більш відомому як масажист Азарова.

[![_DSC8891](https://mpz.brovary.org/wp-content/uploads/2013/05/DSC88911.jpg)](https://mpz.brovary.org/wp-content/uploads/2013/05/DSC88911.jpg)

По прибутті до паркану організатори акції проінформували присутніх правоохоронців, що даний паркан встановлено незаконно. Також було продемонстровано відповідні документи. Після цього активісти почали демонтувати паркан.

[![_DSC8923](https://mpz.brovary.org/wp-content/uploads/2013/05/DSC89231.jpg)](https://mpz.brovary.org/wp-content/uploads/2013/05/DSC89231.jpg)

[![_DSC8973](https://mpz.brovary.org/wp-content/uploads/2013/05/DSC89731.jpg)](https://mpz.brovary.org/wp-content/uploads/2013/05/DSC89731.jpg)

[![_DSC8985](https://mpz.brovary.org/wp-content/uploads/2013/05/DSC8985.jpg)](https://mpz.brovary.org/wp-content/uploads/2013/05/DSC8985.jpg)

[![_DSC9028](https://mpz.brovary.org/wp-content/uploads/2013/05/DSC9028.jpg)](https://mpz.brovary.org/wp-content/uploads/2013/05/DSC9028.jpg)

Міліція почала брутально затримувати учасників акції та надягати на них наручники, проте активісти продовжували зносити незаконний паркан. Через кілька хвилин до місця пригоди підтягнулись загони автоматників та молоді хлопці кримінальної зовнішності  Один зі «спортсменів» підбіг до журналіста «Маєш право знати» **Андрія Качора,** котрий в той момент знімав сутички на відео, та вдарив його кулаком по обличчю. Удар був такої сили, що журналіст на кілька хвилин втратив свідомість. Присутні поруч міліціонери "бойовиків" не затримали.

[![_DSC9010](https://mpz.brovary.org/wp-content/uploads/2013/05/DSC9010.jpg)](https://mpz.brovary.org/wp-content/uploads/2013/05/DSC9010.jpg)

В цей час правоохоронці почали садити затриманих активістів в автомобілі ДСО, щоб відвезти до відділку. У відповідь мешканці перегородили дорогу, аби не дозволити вивезти товаришів. Машина правоохоронців кілька разів врізалась в натовп, поки в справу на втрутився народний депутат від УДАРу **Павло Різаненко** та начальник броварської міліції **Сергій Семікоп.**

[![_DSC9059](https://mpz.brovary.org/wp-content/uploads/2013/05/DSC9059.jpg)](https://mpz.brovary.org/wp-content/uploads/2013/05/DSC9059.jpg)

[![_DSC9085](https://mpz.brovary.org/wp-content/uploads/2013/05/DSC9085.jpg)](https://mpz.brovary.org/wp-content/uploads/2013/05/DSC9085.jpg)

Правоохоронцям вдалося вивезти затриманих, після чого учасники акції пішли пікетувати міськвідділ з вимогою випустити учасників акції. Станом на 17:00 затриманих **Миколу Смірнова** та **Руслана Ткаченко** відпустили.

<iframe src="http://www.youtube.com/embed/DD0ROZtetj0" height="315" width="560" allowfullscreen frameborder="0"></iframe>

> Наразі тривають пошуки людини, котра побила журналіста **Андрія Качора.** Ми звертаємось до всіх, кому вдалося зняти цей інцидент на фото чи відео або ви знаєте особу нападника, з проханням зв’язатись з нашою редакцією за телефоном 068 125 30 81 (Андрій Качор) 067 962 98 06 (Аліна Дяченко) чи написати нам на імейл info@pravo-znaty.org.ua.
