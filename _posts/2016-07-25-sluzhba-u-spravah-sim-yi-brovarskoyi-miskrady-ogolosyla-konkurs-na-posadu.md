---
title: "Конкурс: у броварській службі у справах сім’ї вільна посада головного спеціаліста"
date: 2016-07-25
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "brovarska-miska-rada"
  - "vakansiya"
  - "konkurs"
  - "novini"
  - "sluzhba-simyi"
coverImage: "wp-content/uploads/2016/07/AAdireitoFamilia_1094x734_v03.jpg"
---

**Служба у справах дітей та сім’ї Броварської міської ради оголосила конкурс на заміщення вакантної посади головного спеціаліста сектору у справах сім’ї. На посаду запрошують людину з профільною освітою, спеціаліста або магістра, який має стаж роботи в державних органах не менше 2 років (або 3-х в інших органах управління), а також впевнено володіє ПК. Бажаючі взяти участь у конкурсі можуть подавати документи протягом місяця. Оголошення про конкурс розміщене на [офіційному сайті](http://brovary.kiev.ua/ogoloshennya-pro-konkurs-na-zam%D1%96shchennya-vakantno%D1%97-posadi) Броварської міськради.**

**22 липня 2016 року** службою у справах дітей та сім’ї Броварської міської ради було оприлюднено оголошення про конкурс на заміщення вакантної посади головного спеціаліста сектору у справах сім’ї. Претенденти на посаду матимуть місяць, аби подати документи на розгляд комісії.

Кандидат на посаду має бути громадянином України і вільно володіти українською мовою, мати вищу професійну освіту (юридичну, педагогічну або соціального спрямування) на рівні спеціаліста або магістра, а також стаж роботи: в державних органах - не менше 2 років, за фахом в інших органах управління – не менше 3 років. Крім того, кандидат має бути упевненим користувачем ПК, Microsoft Word, Excel, Power Point, Outlook Express. Э ще й додаткові вимоги:  відповідальність, порядність, чесність, бездоганна ділова репутація, організаторські здібності, уміння працювати у команді.

Основні функції, які працівник повинен буде здійснювати на посаді:

- координувати роботу щодо попередження насильства в сім’ї;
- забезпечувати діяльність міжвідомчої комісії з питань координації дій щодо попередження насильства в сім’ї,  жорстокого поводження з дітьми;
- вести банк даних багатодітних сімей;
- відповідати за оформлення, видачу, отримання та зберігання посвідчень багатодітним родинам м.Бровари.

Документи, які необхідно подати кандидатові на посаду для участі в конкурсі:

- заява, в якій буде зазначена згода на обробку персональних даних;
- особова картка (форма П-2ДС з додатком та фотокарткою);
- копії документів про освіту, підвищення кваліфікації;
- копія паспорта;
- копія військового квитка (для військовослужбовців або військовозобов’язаних);
- декларація про доходи за 2015 рік за формою, передбаченою Законом України "Про засади запобігання і протидії корупції".

Документи претендентів для участі у конкурсі будуть приймати протягом місяця від дати оприлюднення оголошення, тобто орієнтовно **до 21 серпня 2016 р.**, за адресою: **м.Бровари, вул..Гагаріна, 18, кабінет 312.** Довідки надаватимуться з **14:00** до **16:00** за телефоном **(04594) 6-57-86.**
