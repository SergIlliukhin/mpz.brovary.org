---
title: "До кінця лютого у Броварах мають ліквідувати Центр дитячо-юнацьких клубів"
date: 2013-02-19
author: 
  username: "serzhov"
  display_name: "Сергій Севрук"
tags: 
  - "brovary"
  - "vibir-redaktsiyi"
  - "dityache-dozvillya"
  - "entuziast"
  - "miska-rada"
  - "novini"
  - "reorganizatsiya"
  - "tsentr-dityachih-ta-yunatskih-klubiv"
coverImage: "wp-content/uploads/2013/02/Golovna-2.jpg"
---

**[![Головна (2)](https://mpz.brovary.org/wp-content/uploads/2013/02/Golovna-2.jpg)](https://mpz.brovary.org/wp-content/uploads/2013/02/Golovna-2.jpg)Згідно з Указом Президента України №756 від 28.12.2012 року «Про проведення у 2013 році в Україні Року дитячої творчості» Кабінет Міністрів України повинен розробити та затвердити план заходів з підготовки та проведення у 2013 році в Україні Року дитячої творчості, а обласним державним адміністраціям слід здійснювати відповідні заходи протягом усього року.**

І хто б, як не місцеве об’єднаня підліткових клубів за місцем  проживання, яке надає дітям і підліткам додаткову освіту, допомагає отримати знання та навички за їх інтересами, забезпечує організацію змістовного дозвілля, і мало би стати головним суб’єктом реалізації Указу Президента в Броварах? Проте у депутатів Броварської міської ради - інша думка...

Згідно з рішенням Броварської міської ради, ухваленого в кінці грудня 2012 року, [«Про проведення реорганізації Центру дитячо-юнацьких клубів управління освіти Броварської міської ради шляхом приєднання, припинивши діяльність Центру дитячо-юнацьких клубів»](https://brovary.kiev.ua/r%D1%96shennya-m%D1%96sko%D1%97-radi-371), з метою оптимізації мережі навчальних закладів було вирішено приєднати гуртки відповідно до їхніх напрямків до двох позашкільних установ: Будинку дитячої та юнацької творчості управління освіти Броварської міської ради та Броварського навчально-виховного об\`єднання.

Так, до **Будинку дитячої та юнацької творчості управління освіти Броварської міської ради** увійдуть: _**\-** гуртки декоративно-ужиткового мистецтва («Чарівні намистинки», «Ексклюзив», «Українська вишивка», «Вишиваночка»);__\- гурток художньо-естетичного напрямку («Театр казок»);_ _\- гуртки гуманітарного напрямку («Чомусики», «Абетка здоров\`я»);_ _\- спортивного напрямку._

До **Броварського навчально-виховного об\`єднання** увійдуть: _\- гуртки гуманітарного напрямку_ ( «Пізнайко», «Пізнай себе»); _\- гуртки художньо-естетичного напрямку_ (фолькльорний ансамбль «Веселка», «Секрети Попелюшки», хореографічний гурток «Фокус», «Ліра», творча майстерня естрадного вокалу, студія естрадного співу «Альфа-експрес», студія музичного розвитку «Веселі нотки»); _\- гурток декоративно-ужиткового напрямку_ («Акварельки»).

Не зважаючи на те, що за рішенням міськради гуртки все ж діятимуть, батьки, діти яких відвідували підліткові клуби за місцем проживання, б'ють на сполох. Зокрема про свою стурбованість ліквідацією Центру дитячо-юнацьких клубів журналістам "Маєш право знати" розповіли жителі району Торгмаш. За словами батьків маленьких гуртківців, підлітковий клуб художньо-естетичного напрямку«Ентузіаст», розташований на першому поверсі житлового будинку по вулиці Енгельса, 10, був єдиним безкоштовним дитячим позашкільним закладом на Торгмаші, тож його можливе «перенесення» в центральну частину міста Бровари може стати для багатьох сімей кінцем позашкільної освіти дитини.

Нині мешканці Торгмашу чекають на підсумки роботи комісії, якій доручено до 28 лютого 2013 року здійснити заходи з приєднання діяльності Центру дитячо-юнацьких клубів. І в разі прийняття рішення щодо перенесення гуртків з території району до центру міста, батьки готові вийти на захист права своїх дітей на позашкільну освіту за місцем проживання та не допустити, як стверджують батьки, відкриття магазину на місці підліткового клубу «Ентузіаст».

> «Маєш право знати» також стежитиме за долею гуртків на Торгмаші після припинення діяльності Центру дитячо-юнацьких клубів. Окрім того, наші журналісти після 28 лютого 2013 року планують поцікавитись у влади, що буде у подальшому з приміщеннями, де раніше були розташовані підліткові клуби. Станом на початок 2011 року таких приміщень [налічувалось](https://rizanenko.org/downloads/doc/6_sesia_BMR/17.pdf) сім: - клуб "Калина", вул. Незалежності, 8-Б, кв. 32; - клуб "Десна", вул. Київська, 304, кв.4; - клуб "Ентузіаст", вул. Енгельса, 10; - клуб "Факел", вул. Короленка, 55 (підвальне приміщення); - клуб "Юність", вул. Гагар іна, 6 (підвальне приміщення); - клуб "Дружба", вул. Красовського, 8-а (підвальне приміщення); - клуб "Єдність", вул Гагаріна, 5.
