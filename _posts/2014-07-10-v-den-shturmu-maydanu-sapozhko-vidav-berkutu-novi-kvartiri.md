---
title: "В день штурму Майдану Сапожко видав «Беркуту» нові квартири"
date: 2014-07-10
author: 
  username: "kachor"
  display_name: "Андрій Качор"
tags: 
  - "berkut"
  - "vibir-redaktsiyi"
  - "dvoryanets"
  - "kvartiri"
  - "nebesna-sotnya"
  - "novini"
  - "sapozhko"
  - "shturm"
coverImage: "wp-content/uploads/2014/07/main1.jpg"
---

**[![majdan_berkut_grushevskogo](https://mpz.brovary.org/wp-content/uploads/2014/07/majdan_berkut_grushevskogo.jpg)](https://mpz.brovary.org/wp-content/uploads/2014/07/majdan_berkut_grushevskogo.jpg)Рішенням виконкому міської ради за підписом мера Сапожка 12 квартир в новобудові на вул. Чорновола було видано спецпризначенцям полку «Беркут» 18 лютого цього року. Броварські чиновники вирішили видати нове житло бійцям вже розформованого підрозділу саме в той день, коли «беркутівці» проводили «зачистку» вул. Інститутської в Києві, забивши на смерть і броварчанку [Антоніну Дворянець.](https://mpz.brovary.org/vona-dumala-shho-zhinku-ne-chipatimut-cholovik-antonini-dvoryanets-pro-yiyi-zagibel-vid-ruk-bkrkuta/) Ще за два дні «Беркут», якому мерія Броварів дала новенькі квартири, розстріляв Небесну сотню.**    

<iframe src="//www.youtube.com/embed/waJpRhb3a3c" width="640" height="360" frameborder="0" allowfullscreen="allowfullscreen"></iframe>

На дане рішення [виконавчого комітету](https://brovary-rada.gov.ua/r%D1%96shennya-vikonavchogo-kom%D1%96tetu-1069) днями звернули увагу користувачі групи [«Бровари»](https://www.facebook.com/groups/brovary/) мережі Фейсбук. Так, однокімнатні квартири в новобудові на Чорновола отримали «беркутівці» **Лепей О.С.** (старший інспектор кадрового забезпечення), **Бондарєв В.В.** (молодший інспектор авто служби), **Палагнюк Ю.О.** (міліціонер-водій), **Стельмах О.М.** (командир оперативної роти №1), **Костецький Ю.О.** (помічник начальника штабу), **Задерейчук І.Б.** (інспектор-черговий)**,** **Дурас О.І.** (інспектор-снайпер), **Ємельянов Д.О.** (в.о. командира роти), **Поліщук В.М.** (командир взводу), **Брик Л.М.** (старший інспектор), **Корнійчук А.М.** (інспектор-черговий), **Кононенко В.І.** (начальник відділення зв’язку).

Другим пунктом цього ж рішення видано постійний ордер на двокімнатну квартиру по вулю Грушевського, 17г працівниці прокуратури **Юлії Щербатюк** – за поданням прокурора **Миколи Гарника.**

<iframe src="//www.youtube.com/embed/kY_6rFftoQU" width="480" height="360" frameborder="0" allowfullscreen="allowfullscreen"></iframe>

Підставою для такого рішення виконавчого комітету Броварської міської ради стало подання відділу з житлових питань від 12 лютого цього ж року. Саме цього дня столичною прокуратурою були закриті кримінальні провадження щодо розгону студентського Євромайдану в ніч на 30 листопада 2013 року. А за два тижні до цього подання броварчани [пікетували штаб полку «Беркуту»](https://mpz.brovary.org/brovarchani-piketuvali-misku-bazu-berkutu-ta-navidalis-do-viddilku-militsiyi/) на вул. Постишева з вимогою розформування «карального підрозділу». Ще раніше мешканці міста оголосили місцевим беркутівцям [тотальний бойкот:](https://mpz.brovary.org/zmi-brovarskomu-berkutu-vidklyuchili-internet-ne-prodayut-produkti-ta-vishayut-chorni-strichki/) підрозділу вимкнули Інтернет, відмовились продавати продукти, а на паркан навколо штабу повісили чорні траурні стрічки.

[![Sapozhko-z-vidpustki-6](https://mpz.brovary.org/wp-content/uploads/2014/07/Sapozhko-z-vidpustki-6.jpg)](https://mpz.brovary.org/wp-content/uploads/2014/07/Sapozhko-z-vidpustki-6.jpg)

Нагадаємо, що вже 25 лютого 2014, на вимогу Майдану тодішній в.о. міністра внутрішніх справ Арсен Аваков [підписав указ](https://www.day.kiev.ua/uk/news/260214-v-ukrayini-rozformuvali-berkut) про розформування спецпідрозділу «Беркут». Саме працівники цього підрозділу вирізнялись особливою жорстокістю під час кривавих подій на вулицях Грушевського та Інститутській в Києві і саме їх підозрюють в розстрілі більше сотні протестувальників в центрі столиці [18-20 лютого цього року.](https://uk.wikipedia.org/wiki/%D0%9F%D1%80%D0%BE%D1%82%D0%B8%D1%81%D1%82%D0%BE%D1%8F%D0%BD%D0%BD%D1%8F_%D0%B2_%D0%A3%D0%BA%D1%80%D0%B0%D1%97%D0%BD%D1%96_18%E2%80%9320_%D0%BB%D1%8E%D1%82%D0%BE%D0%B3%D0%BE_2014) Пізніше окремі бійці «Беркуту» перейшли на бік сепаратистів у Криму й терористів на Донбасі.
