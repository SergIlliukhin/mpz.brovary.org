---
title: "Люстрація триває. Збираємо свідчення про броварських міліціонерів"
date: 2015-05-25
author: 
  username: "gromradapolice"
  display_name: "Громадська рада при міліції"
categories: 
  - "kolonka-avtora"
tags: 
  - "lyustratsiyna-perevirka"
  - "lyustratsiya"
  - "ochishhennya-vladi"
coverImage: "wp-content/uploads/2014/05/lyustratsiyniy-7.jpg"
---

**[![LUSTRACIA](https://mpz.brovary.org/wp-content/uploads/2015/05/LUSTRACIA-206x300.gif)](https://mpz.brovary.org/wp-content/uploads/2015/05/LUSTRACIA.gif)В рамках виконання Закону України «Про очищення влади» по всій державі відбувається люстраційна перевірка працівників органів внутрішніх справ. Подібна перевірка проходить і щодо броварських правоохоронців, деякі з яких можуть не відповідати займаним посадам і за результатами цієї перевірки мають бути звільнені з міліції.**

Люстраційну перевірку здійснює спеціально створений орган, однак така перевірка навряд чи буде ефективною та всеохоплюючою без участі в ній громадськості. З огляду на це Громадська рада при броварській міліції звертається до всіх броварчан та мешканців району з проханням допомогти у зборі інформації про зловживання місцевих правоохоронців.

Якщо вам відома будь-яка інформація щодо протиправних дій того чи іншого правоохоронця, що служить у Броварському МВ (дільничний, слідчий, патрульний, оперативник і т.д.) – просимо надавати її нам на електронну скриньку Громадської ради [gromradapolice@gmail.com](mailto:gromradapolice@gmail.com).

Також нас цікавлять факти не виконання броварськими правоохоронцями своїх обов’язків під час несення служби, ігнорування законних вимог громадян, службового недбальства, зловживання службовим становищем, незаконного переслідування громадян за політичною або іншою ознакою, виконання завідомо незаконних наказів, фальшування документів, покриття злочинів – загалом, що стосується будь-якої протиправної діяльності працівника органів внутрішніх справ. Дана інформація буде використана в процесі роботи Громадської ради щодо люстраційної перевірки правоохоронців. За проханням джерел такої інформації Громадська рада гарантує анонімність цих джерел.
