---
title: "Олексій Здоровець став лідером нового політичного осередку \"Сила людей\" у Броварах"
date: 2017-03-06
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "brovarska-miska-rada"
  - "vibir-redaktsiyi"
  - "vo-svoboda"
  - "zdorovets"
  - "novini"
  - "oleksij-zdorovets"
  - "sekretar"
  - "sekretariada"
  - "sila-lyudey"
  - "solontay"
coverImage: "wp-content/uploads/2017/03/zdorovec-2.jpg"
---

**4 березня в автобіографії колишнього свободівця та секретаря міськради Олексія Здоровця з'явився новий рядок. На своїй сторінці у соціальній мережі "Фейсбук" він [оголосив](https://www.facebook.com/aleksey.zdorovec?fref=ts), що став лідером Броварської міської організації політичної партії "Сила Людей". Олександр Солонтай, один з лідерів "Сили людей", повідомив****, що позиція партії - Олексій Здоровець формально їм підходить.**

Як [повідомляє](https://www.facebook.com/sylalyudey.brovary/posts/190920614728527?pnref=story) офіційна сторінка Броварського осередку партії "Сила Людей", у суботу, **4 березня**, було створено ще одну міську організацію цієї партії - тепер в Броварах. Після таємного голосування було обрано голову осередка **Здоровця Олексія Михайловича** та його заступника **Чиснікова Фелікса Володимировича**.

![](https://mpz.brovary.org/wp-content/uploads/2017/03/zdorovec-1.jpg)

На своїй сторінці у FB Олексій Здоровець відзначив цю подію зміною нового статусу:

**![](https://mpz.brovary.org/wp-content/uploads/2017/03/zdorovec-fb.jpg)**

На місцевих виборах 2015 року політична партія “Сила людей” здобула по Україні: 210 мандатів місцевих депутатів та 5 посад мерів і сільських голів. 62 громади, в яких працюватимуть депутати, розташовані в 20 областях України. Метою міської організації, як стверджує офіційне джерело, є впровадження ідеологічних принципів партії в Броварах,

\[spoiler title="серед яких:"\]

- Полілідерність. Керівним органом партії є Політична Рада, що складається із делегатів від обласних організацій.Спроможність партії стабільно працювати, не опираючись на особу лідера, є показником справжньої політичної зрілості.
- Побудова структури «знизу вгору». Первинні осередки об’єднуються у районні та міські організації, які утворюють обласні організації, що делегують представників у Політичну Раду партії.
- Дієві соціальні ліфти. В основі принципу побудови партії «знизу» лежить можливість кожного члена партії стати лідером й «піднятися» соціальним ліфтом нагору структури.
- Фінансова незалежність. Лише самофінансування може забезпечити реальну незалежність партії. Прозорість та відкритість. «Сила Людей» будується абсолютно прозоро та відкрито з першого дня свого існування.
- Чіткі механізми контролю. З метою забезпечення контролю за дотриманням усіх правил та засад, партійної дисципліни та етики створено інститут Контрольно-ревізйних комісій, що діють як на центральному, так і на місцевих рівнях.
- Нова якість політики. Нову якість політики можна забезпечити лише новою якістю політиків. Виховання та навчання нової політичної еліти – одне із пріоритетних завдань «Сили Людей». З метою підготовки якісної альтернативи старим політикам в структурі політичної партії діє навчальний центр.

\[/spoiler\]

Нагадаємо, **Олексія Здоровця**, який став депутатом Броварської міськради за списками партії “Свобода”, на позачерговій сесії **22 лютого 2016 року** промерською більшістю було [обрано](https://mpz.brovary.org/klyuchova-sesiya-sapozhko-vtratyv-vynogradovu-svoboda-pidtrymala-regionala-ta-otrymala-sekretarya/) на посаду секретаря.

Після місяця виконання обов'язків, однопартійці-свободівці вирішили, що їх побратим Олексій Здоровець “продався”, тому [вони вимагали](https://mpz.brovary.org/svoboda-zalyshyt-v-spokoyi-zdorovtsya-ta-kochubeya-u-razi-negajnogo-skladannya-mandativ/), аби той склав свій мандат.

**18 березня** під час [позачергової сесії](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/) голова фракції “Свобода” **Олег Шевчук** зачитав заяву, де йшлося про те, що згідно з рішенням політвиконкому центрального апарату партії, Олексія Здоровця вслід за Василем Кочубеєм виключено з лав партії та фракції. Формулювання: “за порушення партійної дисципліни та підтримку працівників КГБ та екс-регіоналів”. Згодом у залі зчинилася бійка, розпилювали сльозогінний газ, внаслідок “чоловічої розмови” Олексій Здоровець вимушений був стрибати з другого поверху міськради. Перед цим сесії міської ради також проходили в напруженій атмосфері: була зеленка, тушки курчат, що символізували "тушкування" обранців. Депутати почали обзаводитися охоронцями.

Тривалий час новообраний секретар не з'являвся на своєму робочому місці через [непрацездатність](https://mpz.brovary.org/ofitsijno-znyklyj-sekretar-brovarskoyi-miskrady-zdorovets-nepratsezdatnyj/).  **31 травня** відбулась [позачергова сесія](https://mpz.brovary.org/14-ta-pozachergova-sesiya-deputaty-obraly-novogo-sekretarya/) Броварської міської ради, під час якої Олексія Здоровця зняли з посади секретаря міськради. Згодом його місце посів **Петро Бабич**, фракція "Укроп".

Також [повідомлялося](https://mpz.brovary.org/afera-z-lichylnykamy-u-brovarah-tyagne-na-kryminalnu-spravu/) про причетність депутата, в час його перебування на посаді секретаря, до афери з лічильниками тепла у Броварах. Олексій Здоровець заперечував обвинувачення та заявляв про намагання міської влади таким чином його дискредитувати.
