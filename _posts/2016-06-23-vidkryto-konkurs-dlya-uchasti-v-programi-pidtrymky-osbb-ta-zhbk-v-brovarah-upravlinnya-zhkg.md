---
title: "Відкрито конкурс для участі в Програмі підтримки ОСББ та ЖБК в Броварах,  - управління ЖКГ"
date: 2016-06-23
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "zhbk"
  - "novini"
  - "ogoloshennya"
  - "osbb"
  - "programa"
coverImage: "wp-content/uploads/2016/06/1459327548-680.jpg"
---

**Броварське управління ЖКГ оголосило конкурсний прийом документів для участі у Програмі підтримки ОСББ та ЖБК. Прийом проектів для участі у Програмі триватиме до 14 липня, [повідомляється](https://brovary.kiev.ua/do-uvagi-osbb-ta-zhbk) на офіційному сайті Броварської міської ради.**

28 січня 2016 року Броварська міська рада [схвалила](https://www.brovary.kiev.ua/r%D1%96shennya-m%D1%96sko%D1%97-radi-v%D1%96d-2801-2016-%E2%84%96-101-06-07-pro-zatverdzhennya-m%D1%96sko%D1%97-programi-p%D1%96dtrimki-ob%E2%80%99%D1%94dna) Міську програму підтримки ОСББ (об'єднання співвласників багатоквартирного будинку) та ЖБК (житлово-будівельний кооператив) у місті Бровари на 2016-2020 роки.

Згідно інформації чиновників, для того, аби взяти участь у Програмі, потрібно написати заяву на ім'я міського голови, а також додати наступні документи:

1. пропозиції ОСББ та ЖБК щодо Фінансування Програми за напрямками (додаток 3 до Програми).
2. проектно - кошторисні документи (висновок експертизи, у разі якщо це передбачено чинним законодавством).
3. копія технічного паспорта ліфта (якщо фінансування заходу є капітальний ремонт ліфтів в тому числі експертне обстеження ліфтів);
4. копія Статуту ОСББ або ЖБК;
5. копія Свідоцтва про реєстрацію або витягу;
6. довідка з банку про стан рахунку (наявність резервного фонду);
7. протокол засідання загальних зборів членів ОСББ, в якому вказати:

- пріоритетність впровадження заходів, планів;
- про подачу заявки;
- розмір внеску на утримання будинку та наявність резервного фонду (згідно з чинним законодавством).

Детальніше ознайомитися з умовами участі у Програмі, а також формою заявки та переліком документів можна у відповідному [додатку](https://onedrive.live.com/view.aspx?resid=72571393D4771099!5411&ithint=file%2cdoc&app=Word&authkey=!AOZm8uHOCrqNAQk) на сайті міськради.

Прийматимуть проекти за адресою: **вул. Гагаріна, 15, каб. 314**. Телефон для довідок: **(04594) 5-20-16**.
