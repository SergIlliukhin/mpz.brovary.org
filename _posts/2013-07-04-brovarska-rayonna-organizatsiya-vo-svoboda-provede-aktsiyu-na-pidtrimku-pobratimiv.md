---
title: "Броварська районна організація ВО \"Свобода\" проведе акцію  на підтримку  побратимів"
date: 2013-07-04
author: 
  username: "svoboda"
  display_name: "Прес-служба ВО Свобода"
categories: 
  - "announce"
  - "kolonka-avtora"
tags: 
  - "brovary"
  - "vo-svoboda"
  - "shevchuk"
  - "pobratimi"
  - "smirnov"
  - "sud"
  - "tkachenko"
coverImage: "wp-content/uploads/2013/06/Svoboda.jpg"
---

[![Свобода](https://mpz.brovary.org/wp-content/uploads/2013/06/Svoboda.jpg)](https://mpz.brovary.org/wp-content/uploads/2013/06/Svoboda.jpg)**8 липня о 14:00 год. відбудеться судилище на районними Броварськими свободівцями: Олегом Шевчуком, Миколою Смірновим, Русланом Ткаченком, які виступили проти свавілля влади в Броварах, режиму внутрішньо-окупаційної системи - 25 травня 2013 року вони відбили на користь громади землю, за що нині перебувають під домашнім арештом. Активістам загрожує два-три роки ув’язнення. Місцева районна організація Всеукраїнського об'єднання "Свобода" проведе акцію  на підтримку  побратимів.**

Запрошуємо усіх свідомих патріотів та небайдужих підтримати націоналістів, прийти на захід, показати окупантам, що українець господар у власній країні та стати на захист своєї землі та волі.

Акція відбудеться за адресою: м. Бровари, вул. Воз’єднання,1  Броварський міжрайоннний суд.

Додаткова інформація за номерами: 098 475 61 97 та 063 042 06 92 .

**Довідка:** 25 травня 2013 року в Броварах міліціянти та особи кримінальної зовнішності [скоїли напад на мирну толоку проти розбазарювання комунальної землі](https://www.kyiv.svoboda.org.ua/diyalnist/novyny/039431/) в міському парку "Перемога". Броварська районна організація ВО "Свобода", що виступила співорганізатором заходу, повідомила про масове побиття людей. Було затримано двох активістів "Свободи" та одного нападника-бандита.

Після оголошеного 30 травня судом адміністративного штрафу захисникам броварського міського парку – свободівцям Руслану Ткаченку та Миколі Смірнову – міліціянти звинувачують уже ширше коло учасників акції, інкримінуючи "хуліганство, вчинене групою осіб". 5 червня до націоналістів було застосовано запобіжний захід - 2 місяці домашнього арешту. домашнього арешту.

7 червня у Броварах [відбулася акція "Геть політичний терор!"](https://www.svoboda.org.ua/diyalnist/novyny/039828/) проти репресій та судилищ влади, у якій взяли участь близько 300 осіб. Підтримати броварчан приїхали народні депутати України від ВО "Свобода" Андрій Мохник, Ігор Швайка та голова Київської обласної організації ВО "Свобода" Олександр Марченко. Цього ж дня [до 2-х місяців домашнього арешту (запобіжний захід) було засуджено](https://www.svoboda.org.ua/diyalnist/novyny/039843/) голову Броварської районної організації ВО "Свобода" Олега Шевчука.

13 червня Апеляційний суд Київської області [залишив без змін домашній арешт](https://www.svoboda.org.ua/diyalnist/novyny/039997/) Руслана Ткаченка та Миколи Смірнова. 14 червня 2013 року Апеляційний суд Київської області [залишив під домашнім арештом](https://www.kyiv.svoboda.org.ua/diyalnist/novyny/040039/.) керівника Броварської районної організації ВО "Свобода" Олега Шевчука.
