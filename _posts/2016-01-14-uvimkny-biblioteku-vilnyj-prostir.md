---
title: "Увімкни Бібліотеку! Вільний простір."
date: 2016-01-14
author: 
  username: "berestovyj"
  display_name: "Олег Берестовий"
categories: 
  - "kolonka-avtora"
tags: 
  - "biblioteka"
  - "brovary"
  - "vilnyj-prostir"
---

Як часто ви ходите в бібліотеку в повсякденному житті?

Рідко?

А чи замислювались ви, чому?

Можливо, сучасний стан бібліотек не відповідає Вашим естетичним та сучасним соціальним, культурним потребам?

Уявімо бібліотеку великою компанією з тисячелітньою історією та мережею по всьому світу. А тепер проведемо паралель з існуючими потужними корпораціями світу (Pepsi, Coca-Cola, з нещодавних Apple, з українських - Київстар).

Великі столітні компанії часом потребують змін. Задля того, щоб бути на хвилі сучасних тенденцій, відповідати швидкоплинним віянням моди та смаку, проводять **ребрендинг**.

Вдалий ребрендинг дозволяє компанії вийти на новий рівень розвитку, привернути увагу нових клієнтів і збільшити лояльність існуючих. То чому наша бібліотечна корпорація не підлягає таким змінам?                           ![](https://mpz.brovary.org/wp-content/uploads/2016/01/12509074_233463370318647_5801211140940862407_n.jpg) ![10](https://mpz.brovary.org/wp-content/uploads/2016/01/10.jpg)                            

 

У світі активно розвивається індустрія “розумних” медіа-бібліотек. При цьому фукнції бібліотеки, прописані в [Законі України “](https://zakon3.rada.gov.ua/laws/show/32/95-%D0%B2%D1%80)[Про бібліотеки і бібліотечну справу”](https://zakon3.rada.gov.ua/laws/show/32/95-%D0%B2%D1%80) від 27.01.95, лишаються незмінним:

> Бібліотека - інформаційний, культурний, освітній заклад (установа, організація) головним завданням якого є забезпечення інформаційних, науково-дослідних, освітніх, культурних та інших потреб користувачів бібліотеки.

До них просто додається стильний, комфортний та ергономічний дизайн, сучасне обладнання, крім цього, у закладі організовуються постійні заходи, що залучають суспільство до активного життя. Таким чином створюєтся платформа для розвитку молоді, налагодження комунікацї в соціумі, збільшення колективного креативу. Переконаний, такі дії позитивно впливають на громаду і підвищують культурний рівень мешканців, тому важливо проводити такі зміни в Україні. Нині існує чимало вдалих прикладів модифікацій державних бібліотек у містах-мільйонниках.

> Наша пропозиця - створити вільний простір і у нашому місті, як структурний підрозділ Броварської міської бібліотеки.

Наразі команда молодих архітекторів, дизайнерів, культурних, громадських та політичних діячів напрацювали концепцію реорганізації читального залу та ребрендингу міської бібліотеки. Надихались ми досвідом [Музичної бібліотеки №10 в Гельсінкі](http://www.helmet.fi/kirjasto10) та вітчизняною практикою **Медіатеки** на базі [Центральної бібліотеки для дорослих імені Лесі Українки у Львові](http://www.chytomo.com/place/persha-lvivska-mediateka-za-ramki-tradicijnoii-knigozbirni), які стали не просто місцем, куди люди приходять почитати або взяти книги з собою, а інтерактивним громадським простором.

\[gallery type="slideshow" ids="50450,50454,50451,50453,50452,50456,50458,50455,50457,50459,50460,50462"\]

 

Ми бачимо подальший розвиток [Броварської міської бібліотеки](https://www.facebook.com/profile.php?id=100010888212197&fref=ts) у наступних кроках:

- оновлений дизайн читальної зали
- нові стилізовані меблі
- закупівля необхідної техніки
- постійно діюча ефективна охорона
- створення брендбуку закладу
- написання стратегії розвитку медіатеки
- відкриття філіалів у мікрорайонах міста

Це дасть змогу створити в Броварах **повноцінну медіатеку**!

Жителі та гості міста матимуть можливість відвідувати різні цікаві інтеграційні та освітні заходи:

- зустрічі з видатними письменниками
- літературні вечори у новому форматі
- тренінги, лекції, семінари
- круглі столи, дискусії, стратегічні планування
- розмовні клуби
- кінопокази немейнстрімових фільмів
- виставки
- презентації ініціатив та громадських проектів
- ігрові баталії

Також в медіатеці можна буде проводити за попереднім записом міські конференції, збори громадських організацій тощо.

Наша команда вже зробила перші кроки на шляху до втілення цілі. У нас є розроблена концепція, налагоджена співпраця з аналогічними закладами.

\[gallery size="large" ids="50469,50468,50467"\]

Ми ведемо конструктивний діалог з керівництвом Броварської міської бібліотеки, яке позитивно налаштоване на зміни та покращення майбутнього їх рідного закладу.

Зараз ми у пошуках фінансування, яке плануємо отримати від соціально відповідальних підприємців, шляхом отримання грантів та через публічний збір коштів (фандрайзинг). Крім того, на черзі візит  у відділ культури міста, результати якого наглядно покажуть, що на нас чекає - культурні заходи чи безкінечні торгові ярмарки в профільних культурних закладах.

Триматимемо в курсі)

На нас чекає довгий та непростий шлях, тож ми сподіваємося на вашу підтримку і будемо раді бачити однодумців та прихильників ідеї в нашій команді.

Підписуйтесь: FB [Вільний простір Бровари](https://www.facebook.com/%D0%9F%D0%B5%D1%80%D1%88%D0%B8%D0%B9-%D0%B2%D1%96%D0%BB%D1%8C%D0%BD%D0%B8%D0%B9-%D0%BF%D1%80%D0%BE%D1%81%D1%82%D1%96%D1%80-%D0%B2-%D0%91%D1%80%D0%BE%D0%B2%D0%B0%D1%80%D0%B0%D1%85-179565832375068/?fref=ts)

Щодо співпраці [сюди](https://www.facebook.com/berestovy)
