---
title: "Таємниці місцевих виборів-2010 розкрито: опубліковано архів документів ТВК"
date: 2012-09-14
author: 
  username: "pravoZnaty"
  display_name: "Маєш право знати"
tags: 
  - "arhiv"
  - "brovary"
  - "vibir-redaktsiyi"
  - "vibori"
  - "novini"
  - "ovk"
  - "protokol"
  - "tvk"
---

[![](https://mpz.brovary.org/wp-content/uploads/2012/09/Tablichka-viborchoyi-komisiyi.jpg "Табличка виборчої комісії")](https://mpz.brovary.org/wp-content/uploads/2012/09/Tablichka-viborchoyi-komisiyi.jpg)Вчора депутат Броварської міської ради, а нині кандидат у народні депутати України **Павло Різаненко** на своєму персональному сайті [оприлюднив увесь архів документів](http://rizanenko.org/dokumenty-2/dokumenty-btvk-2010r) Броварської міської виборчої комісії за час роботи на місцевих виборах у 2010 році.

Зокрема в архіві містяться [протоколи](http://rizanenko.org/dokumenty-2/dokumenty-btvk-2010r/protokoly-zasidan) **19** засідань броварської ТВК (з 17 вересня по 29 жовтня 2010 року) та тексти **886** [рішень](http://rizanenko.org/dokumenty-2/dokumenty-btvk-2010r/rishennya), які за час роботи на виборах броварського міського голови та депутатів броварської міської ради ухвалила виборча комісія (з 17 вересня по 4 листопада 2010 року).

Своє рішення оприлюднити ці документи депутат мотивує тим, що нині до складу окружної виборчої комісії на парламентських виборах входить 5 членів ТВК, які "_непогано відзначилась_" на місцевих виборах в Броварах в 2010 році. "_Це дуже цікавий матеріал не тільки для журналістських розслідувань, але й для прокуратури. Бажаю натхнення в роботі журналістам, ентузіастам та працівникам прокуратури. Якщо працівникам прокуратури знадобляться консультації та допомога, то я з радістю прокоментую деякі з рішень та протоколів. А новому складу ОВК я рекомендую звернути увагу на те, що "рукописи не горять" і їх дії будуть роглядатись під пильним оком громадськості та правохоронних органів. Сценарії Обухова або Вишневого у нас в Броварах в 97-му окрузі не пройдуть_", - написав на своїй [фейсбук-сторінці](http://www.facebook.com/#!/pavlo.rizanenko/posts/111917185626396) Різаненко.

> "Маєш право знати" вже найближчим часом планує ретельно проаналізувати опубліковані документи та зробити матеріал про особливості роботи броварської ТВК на місцевих виборах-2010, а також порівняти склад ТВК та ОВК і дати коротке досьє на кожного члена комісії.
