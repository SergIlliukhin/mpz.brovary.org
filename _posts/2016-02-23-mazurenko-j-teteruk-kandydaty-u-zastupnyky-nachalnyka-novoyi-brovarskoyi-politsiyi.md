---
title: "Мазуренко й Тетерук - кандидати у заступники начальника нової броварської поліції"
date: 2016-02-23
categories: 
  - "vlada"
  - "novyny"
tags: 
  - "brovary"
  - "brovarskyj-mv-politsiyi"
  - "zastupnyky-nachalnyka-politsiyi"
  - "miskkviddil-politsiyi"
  - "mazurenko"
  - "novini"
  - "teteruk"
---

**Нарешті [генеральна «чистка»](https://mpz.brovary.org/gromadska-rada-pry-militsiyi-proshhaj-zdrastuj-gromadska-rada-pry-politsiyi), яка тривала в Броварському** **МВ поліції майже 4 місяці, закінчилася, і міськвідділ поволі оговтується від «втрат» та  формує новий склад.** **Згідно з новим штатним розписом, відтепер у відділку поліції замість 4 заступників начальника буде тільки  два. 17 лютого в актовій залі МВ  начальник поліції Олег Янчинський  презентував  громадськості можливих своїх нових заступників - начальника слідчого відділу та начальника патрульної поліції.** **Якщо кандидатура Євгена Тетерука не викликала у громадськості  заперечень, то навколо постаті  Ярослава Мазуренка розгорілася суперечка, яка умовно поділила присутніх на «місто» та «район».  Не дійшовши  до спільного «знаменника» у питанні  гідний//не гідний Мазуренко обійняти посаду заступника, активісти вирішили зустрітися  ще раз, через тиждень, попередньо зібравши необхідну інформацію, яка і слугуватиме доказовою  базою чи на користь можливого нового заступника, чи проти його. Аргументи «за» і «проти» вислуховували і наші журналісти.**

Чи то не належно анонсувалася в  ЗМІ презентація можливих нових заступників начальника Броварської поліції, чи то громадськості й справді байдуже, хто посяде ці важливі посади, та  17 лютого в актовій залі МВ зібралося не більше 30 осіб:  представники різних  громадських формувань та об’єднань міста  і району, члени ГР при  міськвідділу поліції, депутати міської ради, журналісти.

\[caption id="attachment\_51983" align="aligncenter" width="600"\]![Поліція, заступники](https://mpz.brovary.org/wp-content/uploads/2016/02/1-6.jpg) Олег Янчинський\[/caption\]

![Поліція, заступники](https://mpz.brovary.org/wp-content/uploads/2016/02/7-5.jpg)

Насамперед начальник поліції  [Олег **Янчинський**](https://mpz.brovary.org/gromadska-rada-pry-politsiyi-proekzamenuvala-novogo-t-v-o-nachalnyka-politsiyi-olega-yanchynskogo/)  озвучив [результати переатестації](https://mpz.brovary.org/u-brovarskij-politsiyi-zvilnyly-vse-kerivnytstvo-i-polovynu-pratsivnykiv/) міліції в поліцію, що відбувалася в Броварах протягом 4 місяців. За результатами переатестації, у Броварському міськвідділі з **217** залишився **151** працівник. Серед тих, хто не пройшов тестування, і **4** заступники начальника. Згідно з новим штатним розписом, склад буде сформовано з **263** співробітників. Наразі проходить процес комплектування, адже не вистачає **62** працівників. Найперше, з чого розпочали  комплектувати штат –  відбору на посади заступників начальника відділу поліції. Віднині замість 4 заступників буде **тільки** **2** - **начальник слідчого відділу та начальник патрульної поліції.**

![Поліція, заступники](https://mpz.brovary.org/wp-content/uploads/2016/02/3-6.jpg)

Олег Янчинський представив громаді кандидата на посаду заступника начальника МВ, начальника слідчого відділу - майора поліції **Євгена Тетерука**. Чому саме зупинився на його кандидатурі, наводить аргументи: значних нарікань на його роботу не має,  колеги відгукуються позитивно, також Тетерук поступово і впевнено налагоджує співпрацю з прокуратурою і судом.

![Поліція, заступники](https://mpz.brovary.org/wp-content/uploads/2016/02/2-6.jpg)

> **_Тетерук Євген Вікторович_** _–_ 1984 р.н.  Уродженець с. Красилівка Броварського району. В 2006 році закінчив Київський національний університет внутрішніх прав. Розпочав роботу із слідчого Броварського МВ.  Працював слідчим у дорожньо-транспортній міліції та ГУ МВС. З травня 2015 р. працює в Броварському МВ заступником начальника слідчого відділу. Два останні місяці - виконує обов’язки начальника слідчого відділу.

У свою чергу  головний слідчий Броварщини повідомив, що наразі  працює над укомплектуванням свого відділу, адже у штаті - не комплект **20** фахівців **(із 45)**.  І хоча нині навантаження на кожного слідчого складає **200-250** проваджень, Євген Тетерук запевнив, що навіть і при такому розкладі жодне провадження без руху не лежить: де не встигає слідчий - надає доручення оперативним підрозділам. Так із початку 2106 р. до суду направлено понад **30** проваджень. Показники обіцяє покращити. За рахунок розширення штату.

Якщо у представників громадськості до кандидатури  Євгена Тетерука  зауважень не було, лише побажання і надалі працювати чесно і сумлінно, то думки  стосовно кандидатури полковника **Ярослава Мазуренка**, якого Олег Янчинський рекомендував на  посаду другого свого заступника та начальника патрульної поліції, розділилися.

> ![Поліція, заступники](https://mpz.brovary.org/wp-content/uploads/2016/02/IMG_6648.jpg)
> 
> **Мазуренко Ярослав Павлович** _\-_  1978 р. н. Уродженець Волинської обл. У 1999 р. закінчив Київську національну академію внутрішніх справ, у 2007 році – магістратуру  Київського НУ ВС. Розпочав  службу з 1999 р. у військовій частині 30 14. 2001 –2011 р.р. працював у Броварському відділі міліції на посадах оперуповноваженого карного розшуку (КР), старшого оперуповноваженого КР, заступника начальника КР,  заступника начальника відділення дільничних інспекторів. У 2011 р. по лінії карного розшуку перейшов у  аеропорт «Бориспіль». З 2012 р. по даний час  працює у Департаменті карного розшуку.

![Поліція, заступники](https://mpz.brovary.org/wp-content/uploads/2016/02/SAM_4647.jpg)

Як повідомив член ГР при поліції **Ігор Романенко**, на початку процесу реформування міліції у поліцію члени громадської ради написали звернення на ім’я керівника Національної поліції України Хатії Деканоїдзе з проханням долучити їхніх представників до складу комісії  щодо переатестації броварських правоохоронців. Та їм відмовили.

![Поліція, заступники](https://mpz.brovary.org/wp-content/uploads/2016/02/8-4.jpg)

![Поліція, заступники](https://mpz.brovary.org/wp-content/uploads/2016/02/11-2.jpg)

Громадськість  занепокоєна, адже серед тих, хто не пройшов переатестації –  частина гідних  правоохоронців, які могли б  «позмагатися» за вакантні посади. Натомість їм пропонують людину із Департаменту - Ярослава Мазуренка, який, за твердженням   представників ГР при  Броварському відділі поліції, депутатів міської ради, представників громадських формувань міста має негативні відгуки від колишніх співробітників.

\[caption id="attachment\_51991" align="aligncenter" width="600"\]![Поліція, заступники](https://mpz.brovary.org/wp-content/uploads/2016/02/10-1.jpg) Група підтримки Ярослава Мазуренка\[/caption\]

![Поліція, заступники](https://mpz.brovary.org/wp-content/uploads/2016/02/9-3.jpg)

Однак звинувачення були безпредметними, так як і  аргументи захисту, в ролі якого виступила група підтримки із представників громадських формувань  району.

Пояснюючи свій вибір, Олег Янчинський  заперечив  чутки  про "спускання"  Ярослава Мазуренка "згори" та  навів аргументи на користь останнього:  досвідчений в сфері громадської безпеки, знає територію обслуговування. У свою чергу Мазуренко просив присутніх дати йому можливість показати себе в роботі, яку планує розпочати з налагодження зв’язків  із громадськими формуваннями. А щоб спростувати необґрунтовані звинувачення, не проти пройти тестування на поліграфі.

Враховуючи, що посада заступника начальника МВ поліції є стратегічно важливою для Броварщини, активісти міста наполягала дати їм час для  детальнішого вивчення  фактів щодо професійної діяльності Ярослава Мазуренка. Олег Янчинський попросив не зволікати зі збором інформації, так як без заступників із значними об’ємами роботи справлятися складно. Зійшлися на тому, що наступні громадські слухання стосовно кандидатури Ярослава Мазуренка пройдуть  22 лютого. А до цього часу активісти збиратимуть та аналізуватимуть інформацію, яка і допоможе головному поліцейському Броварщини прийняти остаточне рішення у призначенні нових заступників.

![заступники начальника МВ](https://mpz.brovary.org/wp-content/uploads/2016/02/13-2.jpg)

![заступники начальника МВ](https://mpz.brovary.org/wp-content/uploads/2016/02/15-1.jpg)

В очікуванні почути щось екстра-неординарне про можливого нового заступника і розпочалися громадські слухання **22 лютого.** Та активісти міста, які й попросили «тайм-аут», не представили компрометуючої «доказової бази», яка б не дозволила Мазуренку обійняти запропоновану посаду заступника начальника МВ поліції, а продовжували голослівні звинувачення.

![заступники начальника МВ](https://mpz.brovary.org/wp-content/uploads/2016/02/8-5.jpg)

> **Сергій Батюк, депутат міськради:** «У той час, коли Мазуренко працював у Броварському районі, під час виклику у Велику Димерку рекомендував одній жінці написати заяву на працівників патрульної служби нібито про її зґвалтування. Хлопців звинуватили у зґвалтуванні, та під час службового розслідування це не підтвердилося. Мазуренко підставив колег».

Кандидат на посаду заступника такої події в своїй біографії не згадав, натомість група підтримки, яка порівняно з попередніми громадськими слуханнями розрослася, висловлювалася на адресу Ярослава Мазуренка тільки позитивно.

![заступники начальника МВ](https://mpz.brovary.org/wp-content/uploads/2016/02/11-3.jpg)

![заступники начальника МВ](https://mpz.brovary.org/wp-content/uploads/2016/02/2-7.jpg)

Колишні колеги по карному розшуку, депутати районної  та Великодимерської селищної ради на чолі з селищним головою Анатолієм  Бочкарьовим,  екс-начальник райвідділу міліції Юрій Бондар, директор Центру реабілітації дітей–інвалідів Валерій Іваненко характеризували  Ярослава Мазуренка як порядного, відповідального, чесного, добросовісного; людину, на яку завжди можна покластися. Присутні наголошували: в розрізі останніх подій, коли переатестація відсіяла половину поліціянтів, у міськвідділі залишилися одиниці  досвідчених правоохоронців. Тож Ярослав Мазуренко, який має і знання, і досвід,  стане надійною опорою для начальника поліції.

![заступники начальника МВ](https://mpz.brovary.org/wp-content/uploads/2016/02/4-6.jpg)

> **Олександр Бондар** –колишній колега по роботі у міськвідділі, боєць АТО: «Ярослав Павлович - перший, хто у нас спілкувався українською мовою, гарно знає нормативну базу».

\[caption id="attachment\_52289" align="aligncenter" width="600"\]![заступники начальника МВ](https://mpz.brovary.org/wp-content/uploads/2016/02/5-7.jpg) Анатолій Бочкарьов\[/caption\]

![заступники начальника МВ](https://mpz.brovary.org/wp-content/uploads/2016/02/6-3.jpg)

 

> **Юрій Бондар,** екс-начальник райвідділу міліції: «Ярослав зростав професійно на моїх очах. Має аналітичний склад розуму, у будь-якій ситуації може прийняти виважене рішення. Комунікабельний і привітний з людьми. Такі кадри треба по крихтах збирати і формувати з них кулак. Я за нього червоніти не буду, він не підведе».

![заступники начальника МВ](https://mpz.brovary.org/wp-content/uploads/2016/02/10-2.jpg)

> **Валерій Іваненко:** «Мало хто знає про Мазуренка, як про звичайну людину. У Ярослава померла дружина, а він забрав у новостворену сім’ю доньку, хоча на вихованні має сина-інваліда. І це при тому, що свого житла  не має, а живе з батьками. Це гідний вчинок для чоловіка. Він заслуговує на повагу».

Олег Янчинський уважно вислухав всі аргументи та характеристики кандидата і пообіцяв за два дні озвучити своє остаточне рішення щодо нових заступників.

**Фото - автора та Бажена Левковця**
