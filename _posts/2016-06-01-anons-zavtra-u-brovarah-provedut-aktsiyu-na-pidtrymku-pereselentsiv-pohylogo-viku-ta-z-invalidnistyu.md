---
title: "АНОНС: Завтра у Броварах проведуть акцію на підтримку переселенців похилого віку та з інвалідністю"
date: 2016-06-01
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "invalidy"
  - "aktsiya"
  - "blagodiyniy-kontsert"
  - "brovary"
  - "novini"
  - "oon"
  - "pensionery"
  - "pereselentsi"
coverImage: "wp-content/uploads/2016/06/16968.jpg"
---

**2 червня у** **приміщенні Броварської міської дитячої школи мистецтв відбудеться благодійна акція «Дарунок досвіду». Захід покликаний підтримати переселенців похилого віку та з інвалідністю, евакуйованих із зони конфлікту, допомогти їхній інтеграції та в цілому привернути увагу до проблем літніх людей. Про це йдеться в [анонсі](http://www.prostir.ua/event/blahodijna-aktsiya-na-pidtrymku-pereselentsiv-pohyloho-viku-ta-z-invalidnistyu/) від Агентства ООН у справах біженців, оприлюдненому на платформі «Громадський простір».**

Як зазначено в повідомленні, у програмі заходу – виступи дитячих і юнацьких творчих колективів, серед яких є як переселенці, так і місцеві мешканці. Окрім іншого, на акцію можуть приїхати зірки українського шоу-бізнесу та громадські діячі, зокрема Катя Чилі та Маргарита Січкар. Серед гостей очікують представників керівництв міжнародних і громадських організацій, посольств, а також броварського мера.

Благодійний захід має тривати **із 12:00 до 17:00 2 червня** у приміщенні Броварської міської дитячої школи мистецтв, що по **бульвару Незалежності, 12-б**.

Пояснюючи мету акції, організатори зауважують: важливо не забувати про літніх людей, оскільки вони прожили довге життя і можуть поділитися своїм досвідом з наступними поколіннями. За інформацією агентства, у Броварах і районі розмістили 471-го літнього переселенця.

Ініціатори акції також акцентують, що саме у Броварському районі волонтери заснували унікальний за своїм призначенням проект «Хоспіс для людей літнього віку». Він надає притулок найбільш соціально незахищеним переселенцям.

Як ідеться в повідомленні, ідея проведення заходу належить громадській організації «Допомога». Вона працювала над евакуацією переселенців із зони конфлікту. Саму ж акцію організовує Агентство ООН у справах біженців та громадська ініціатива «Крим SOS» у рамках «Програми з підтримки громадських ініціатив внутрішньо переміщених осіб».
