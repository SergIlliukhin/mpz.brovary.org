---
title: "Закриваємо борги: збиткові комунальні підприємства отримають ще 1.5 мільйона гривень"
date: 2017-08-15
categories: 
  - "vlada"
  - "novyny"
tags: 
  - "31-sesiya"
  - "borgy"
  - "brovary"
  - "vibir-redaktsiyi"
  - "deputati"
  - "zhek-4"
  - "komunalni-pidpryyemstva"
  - "kp-brovary-investbud"
  - "kp-brovary-zemleustrij"
  - "kp-brovariteplovodoenergiya"
  - "kp-orts"
  - "novini"
  - "finansuvannya"
---

**Сьогодні під час чергової 31-ї сесії Броварської міської ради депутати розглянули [проект рішення про фінансову підтримку комунальних підприємств](http://brovary-rada.gov.ua/documents/27518.html). Під час розгляду питання у депутатів виникли зауваження, тому виділення коштів голосували окремо по кожному КП, але зрештою програму таки затвердили в повному обсязі - 1 451,3 тис грн.**

Під час сесії в депутатів міськради знову виникли запитання до керівників комунальних підприємств, вони обурювалися їхньою негосподарністю та вимагали звіту. Депутати **Леонід Черепейник** та **Ірина Веремчук** назвали заборгованість результатом халатності керівників КП. А депутат **Андрій Саук** зазначив, що борги по КП "ЖЕК-4" - це наслідок популізму міської влади, яка намагається утримувати тарифи на неринковому рівні, що призводить до негативних наслідків для ЖЕКів.

Нагадаємо, початково на підтримку комунальних підприємств міста планували виділити **699,4 тис грн**. КП "ОРЦ" повинні були отримати 50 тис грн, КП "Броваритепловодоенергія" - 550 тис грн, а КП "Бровари Землеустрій" - 99,4 тис грн.

На засіданнях комісій у проект почали вносити зміни: додали КП «Бровари Інвестбуд» (151,9 тис грн) та «ЖЕК-4» (250 тис грн), а КП "ОРЦ" додатково запросили ще 350 тис грн. Загалом, відтепер для 5 комунальних підприємств міста просили вже **1 451,3 тис грн**.

Зокрема, під час засідання [бюджетної комісії](https://mpz.brovary.org/byudzhetna-komisiya-ne-pidtrymuye-reorganizatsiyu-btsrl-ta-vydilennya-koshtiv-go/) з’ясувалося, що для КП "Бровари Інвестбуд" необхідно 102,3 тис грн на зарплату та 49,6 тис грн на поточні витрати, а гроші для КП "ЖЕК-4" потрібні для погашення кредиторської заборгованості ще з часів розформуваня «Служби замовника»(перейшли з єдиного податку на загальне податкування). Окрім цього, КП ОРЦ замість 50 тис грн попросив 400 тис грн. Як пояснювала очільниця підприємства **Олена Семенюк,** гроші підуть на виплату заробітних плат включно з вереснем 2017 року.

На вимогу депутатів на сесії виділення коштів почали голосувати окремо по кожному комунальному підприємству. За КП "ЖЕК-4" депутати дали 24 голоси, КП "Бровари Інвестбуд" - 24 голоси, КП "ОРЦ" - 27 голосів, КП "Бровари ЗемлеустріЙ - 24 голоси. За проект в цілому депутати дали **30** голосів - проект затверджено.

\[caption id="attachment\_72993" align="aligncenter" width="600"\][![](https://mpz.brovary.org/wp-content/uploads/2017/08/kp-1.jpg)](https://mpz.brovary.org/wp-content/uploads/2017/08/kp-1.jpg) За КП "ЖЕК-4"\[/caption\]

\[caption id="attachment\_72994" align="aligncenter" width="600"\][![](https://mpz.brovary.org/wp-content/uploads/2017/08/kp-2.jpg)](https://mpz.brovary.org/wp-content/uploads/2017/08/kp-2.jpg) За КП "Бровари Інвестбуд"\[/caption\]

\[caption id="attachment\_72995" align="aligncenter" width="600"\][![](https://mpz.brovary.org/wp-content/uploads/2017/08/kp-3.jpg)](https://mpz.brovary.org/wp-content/uploads/2017/08/kp-3.jpg) За КП "ОРЦ"\[/caption\]

\[caption id="attachment\_72996" align="aligncenter" width="600"\][![](https://mpz.brovary.org/wp-content/uploads/2017/08/kp-4.jpg)](https://mpz.brovary.org/wp-content/uploads/2017/08/kp-4.jpg) За КП "Бровари Землеустрій"\[/caption\]

\[caption id="attachment\_72997" align="aligncenter" width="600"\][![](https://mpz.brovary.org/wp-content/uploads/2017/08/kp-5.jpg)](https://mpz.brovary.org/wp-content/uploads/2017/08/kp-5.jpg) За проект в цілому\[/caption\]
