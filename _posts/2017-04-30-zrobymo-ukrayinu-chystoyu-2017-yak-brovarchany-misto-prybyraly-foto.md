---
title: "\"Зробимо Україну чистою-2017\": як броварчани місто прибирали - ФОТО"
date: 2017-04-30
author: 
  username: "tkachuk"
  display_name: "Вікторія Ткачук"
categories: 
  - "hromada"
  - "aktsiyi-zahodi"
tags: 
  - "lets-do-it"
  - "andriy-sauk"
  - "brovary"
  - "vibir-redaktsiyi"
  - "zrobimo-ukrayinu-chistoyu"
  - "novini"
  - "prybyrannya-mista"
  - "toloka"
---

**Цієї суботи, 29 квітня, відбулося масштабне прибирання Броварів в рамках всеукраїнської акції «Let\`s do it, Ukraine». На чотирьох локаціях зібрались броварчани разом із сім'ями та дітьми, щоб зробити своє місто чистішим. Вже [третій рік поспіль](https://mpz.brovary.org/velykyj-subotnyk-brovarchany-zibraly-2000-mishkiv-smittya/) толока стає заходом, де збираються товариствами, спільнотами, вулицями та дружніми компаніями. Це гарна можливість зустрітись та провести час із друзями та одночасно з користю.**

![](https://mpz.brovary.org/wp-content/uploads/2017/04/bcrl-73.jpg)

![](https://mpz.brovary.org/wp-content/uploads/2017/04/bcrl-43.jpg)

![](https://mpz.brovary.org/wp-content/uploads/2017/04/bcrl-34.jpg)

![](https://mpz.brovary.org/wp-content/uploads/2017/04/bcrl-39.jpg)

![](https://mpz.brovary.org/wp-content/uploads/2017/04/bcrl-41.jpg)

![](https://mpz.brovary.org/wp-content/uploads/2017/04/bcrl-18.jpg)

Для більшості цей захід став вже традицією. Серед постійних учасників були громадські організації та спонсори: **“ЕКО-Бровари”**, **Молодь Демократичного Альянсу–Бровари, Школа ОСББ Андрія Саука, Комунтранс-Бровари, Dream Team «Мир Весов», ТОВ «Бровари Вторма»** та інші.

![](https://mpz.brovary.org/wp-content/uploads/2017/04/bcrl-52.jpg)

![](https://mpz.brovary.org/wp-content/uploads/2017/04/bcrl-51.jpg)

![](https://mpz.brovary.org/wp-content/uploads/2017/04/bcrl-58.jpg)

Однак, цього року до толоки приєднались і нові спільноти: [Біг-Бровари](https://mpz.brovary.org/amatorskyj-bigovyj-klub-u-brovarah-nedilni-probizhky-ta-marafony-foto/), виховне об'єднання [Пласт](https://mpz.brovary.org/vidkryttya-plastovogo-roku-ctanytsi-brovary-foto/) та Java-[спільнота](https://mpz.brovary.org/kursy-java-u-brovarah-prezentatsiya-rezultativ-pershogo-sezonu-ta-novyj-nabir-studentiv/).

![](https://mpz.brovary.org/wp-content/uploads/2017/04/bcrl-4.jpg)

![](https://mpz.brovary.org/wp-content/uploads/2017/04/bcrl-1.jpg)

![](https://mpz.brovary.org/wp-content/uploads/2017/04/bcrl-76.jpg)

![](https://mpz.brovary.org/wp-content/uploads/2017/04/bcrl-54.jpg)

Робили своє місто чистішим броварчани у чотирьох локаціях.

Ліс за Броварською районною центральною лікарнею цього разу був чистішим, ніж торік. Таблички, що повісили минулого разу, не позривали. Серед побутового сміття, що залишають після гуляння на природі, були знайдені покришки, раковина та хрусталь. На цю локацію завітали найменьші представники національної скаутської організації Пласт — пташата.

![](https://mpz.brovary.org/wp-content/uploads/2017/04/bcrl-64.jpg)

![](https://mpz.brovary.org/wp-content/uploads/2017/04/bcrl-38.jpg)

![](https://mpz.brovary.org/wp-content/uploads/2017/04/bcrl-40.jpg)

![](https://mpz.brovary.org/wp-content/uploads/2017/04/bcrl-2.jpg)

Ліс в районі вул. Анатолія Луценка (Богунської), що межує з приватним сектором, зібрав переважно місцевих мешканців. Координатором цієї локації була броварська активістка, співзасновниця ГО “Еко Бровари” **Олена Лахно**. На прибирання прийшло багато дітей, які допомагали дорослим наводити лад на футбольному полі та дитячому майданчику. Містяни відновили зламані конструкції та пофарбували гойдалки.

![](https://mpz.brovary.org/wp-content/uploads/2017/04/bcrl-48.jpg)

![](https://mpz.brovary.org/wp-content/uploads/2017/04/bcrl-49.jpg)

![](https://mpz.brovary.org/wp-content/uploads/2017/04/bcrl-44.jpg)

![](https://mpz.brovary.org/wp-content/uploads/2017/04/bcrl-47.jpg)

![](https://mpz.brovary.org/wp-content/uploads/2017/04/bogunska-7.png)

![](https://mpz.brovary.org/wp-content/uploads/2017/04/bogunska-3.jpg)

![](https://mpz.brovary.org/wp-content/uploads/2017/04/bogunska-6.jpg)

![](https://mpz.brovary.org/wp-content/uploads/2017/04/bogunska-5.jpg)

Ще одна локація була розташована в районі старої поліклініки, на перехресті Щолківської і Незалежності, де координатором виступала **Олена Терещенко**. Вже другий рік спонсором та організатором цієї ділянки є Dream Team «Мир Весов». Тут сміття не тільки збирали, а й сортували.

![](https://mpz.brovary.org/wp-content/uploads/2017/04/bcrl-23.jpg)

![](https://mpz.brovary.org/wp-content/uploads/2017/04/bcrl-24.jpg) ![](https://mpz.brovary.org/wp-content/uploads/2017/04/bcrl-28.jpg)

![](https://mpz.brovary.org/wp-content/uploads/2017/04/bcrl-29.jpg)

![](https://mpz.brovary.org/wp-content/uploads/2017/04/bcrl-30.jpg)

В рамках всеукраїнської акції мешканці Бориспільського шляху зібрались на весняну толоку та прибрали біля своїх будинків. _“Один з активістів та учасників Школи ОСББ організував цю невеличку локацію, а ми допомогли матеріалами. Всім, хто бажає прибрати у себе біля будинку, ми готові від «Let\`s do it, Ukraine» надавати пакети та рукавички для прибирання,”_ - розповів головний координатор заходу броварський активіст, депутат міської ради **Андрій Саук.** \- _Цього року захід пройшов чудово, бо долучились нові спільноти такі як “Біг-Бровари”, J__ava, Пласт. Зібрали багато сміття, яке частково сортували. Хотілося б більшої активності від броварчан, але ми розуміємо, що позитивний приклад може надихнути їх приєднатися до наступних заходів. Через місяць, на початку червня, ми будемо партнерами в [акції](https://mpz.brovary.org/volonter-dajver-zaklykav-brovarchan-pryyednatysya-ochyshhennya-ozera-u-parku-peremoga/) по очищенню водойми в парк Перемога, організатором якого виступає місцевий активіст-дайвер Володимир”._

**Фото — автора, Андрій Саук, Анна Хмуренко**
