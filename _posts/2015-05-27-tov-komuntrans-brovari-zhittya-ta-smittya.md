---
title: "ТОВ «Комунтранс-Бровари»: Життя та сміття"
date: 2015-05-27
author: 
  username: "cherednik"
  display_name: "Юрій Чередник"
categories: 
  - "kolonka-avtora"
---

[![komuntrans](https://mpz.brovary.org/wp-content/uploads/2015/05/komuntrans1.jpg)](https://mpz.brovary.org/wp-content/uploads/2015/05/komuntrans1.jpg)Протягом вчорашнього дня до мене, як до депутата міськради, неодноразово звертались мешканці мого виборчого округу № 17 (район «Розвилка») з приводу повного зникнення з продажу сміттєвих пакетів **ТОВ «Комунтранс-Бровари»**. Зазначена структура займається вивозом сміття через свої «фірмові» пакети.

Так, у приватному секторі мешканці не мають альтернативної можливості позбутися відходів, окрім як скористуватись послугами «Комунтрансу». Враховуючи, що існує графік вивозу сміття, підлаштуватись під конкретний день мешканці можуть, звісно, лише за наявності пакетів. «Зловив ґаву» - чекай наступного тижня. Можете зрозуміти, які емоції викликає інформація, що пакети відсутні і невідомо коли з'являться.

Аби розібратись у цьому питанні, я відвідав торгівельні точки, які зазначено у переліку, що займаються продажем пакетів:

[![Перелік Магазинів](https://mpz.brovary.org/wp-content/uploads/2015/05/Perelik-Magaziniv.jpg)](https://mpz.brovary.org/wp-content/uploads/2015/05/Perelik-Magaziniv.jpg)

Дійсно, сміттєвих пакетів не було у продажу. Зателефонувавши до управління житлово-комунального господарства я отримав чергову «приємну» звістку, що про дану проблему вони не знають і будь якою інформацією не володіють. Вирішивши поставити крапку у цій історії, завітали й в офіс ТОВ «Комунтранс-Бровари», що знаходиться за адресою вул.Шевченка 10-А, де отримали наступну відповідь. Цитую:

> \- Ми дуже перепрошуємо, але у нас виникли проблеми з постачальниками. Вони не узгодили графік і виявилось, що не встигають.

 

[![Комунтранс](https://mpz.brovary.org/wp-content/uploads/2015/05/Komuntrans.jpg)](https://mpz.brovary.org/wp-content/uploads/2015/05/Komuntrans.jpg)Знав би цей невідомий постачальник - чого коштують броварчанам такі проблеми. А тепер риторичне запитання: яким чином проблема та бюрократія з постачальниками сміттєвих пакетів повинна відноситись до мешканців приватного сектору? Чи не повинно це виконуватись своєчасно, якщо зі сторони мешканців оплата послуг йде регулярно? А якби люди в силу обставин не запитали про це – то коло «невинних» продовжувало б крутитись до дня «Х»?

Вирішуючи це питання, нарешті отримали інформацію про те, що вже завтра повинно прийти замовлення на 5000 (навіть цифру уточнили) сміттєвих пакетів і вони з'являться у зазначених магазинах, зокрема у ТЦ «Вест Лайн» по вул.Київській на «Розвилці».

[![West Line](https://mpz.brovary.org/wp-content/uploads/2015/05/West-Line.jpg)](https://mpz.brovary.org/wp-content/uploads/2015/05/West-Line.jpg)

Будемо сподіватись, що ТОВ «Комунтранс-Бровари» витримає своє слово та надасть можливість мешканцям приватного сектору якісно отримувати комунальні послуги.
