---
title: "На кандидата в народні депутати Юрія Кравця скоєно напад"
date: 2012-10-25
author: 
  username: "pravoZnaty"
  display_name: "Маєш право знати"
tags: 
  - "vibir-redaktsiyi"
  - "vibori-2012"
  - "kandidati"
  - "kravets"
  - "napad"
  - "novini"
---

[![](https://mpz.brovary.org/wp-content/uploads/2012/10/Kravets-YUriy.jpg "Кравець Юрій")](https://mpz.brovary.org/wp-content/uploads/2012/10/Kravets-YUriy.jpg)23 жовтня о 22.00 при виході з приймальні Правозахисної Групи «Варта» було скоєно напад на кандидата у народні депутати у виборчому окрузі № 97 **Кравця Юрія** та його помічника **Авраменка В’ячеслава**. Більше того, за кілька днів до цього, повертаючись із зустрічі з виборцями, Юрій Кравець потрапив в аварію, та, на щастя, вцілів. Про це [повідомляє на персональному сайті кандидата](http://kravec.org/%d0%b7%d0%b4%d1%96%d0%b9%d1%81%d0%bd%d0%b5%d0%bd%d0%be-%d0%b4%d0%b2%d0%b0-%d0%b7%d0%b0%d0%bc%d0%b0%d1%85%d0%b8-%d0%bd%d0%b0-%d0%b6%d0%b8%d1%82%d1%82%d1%8f-%d0%be%d0%b4%d0%bd%d0%be%d0%b3%d0%be-%d0%b7/) його довірена особа **Ірина Нешва**.

Як сказано у повідомленні, здійснили напад двоє невідомих молодиків спортивної статури. Один з них наніс удар у скроню Юрію Кравцю, інший в цей час використав перцевий газ. Відбившись персональним комп’ютером, Юрій Кравець вибіг до освітленого місця біля магазину «Оазис». Нападники переслідували його до останнього, але побачивши охоронця магазину, зникли у невідомому напрямку.

Виїхавши на місце події, працівники міліції оперативно провели слідчі дії, внаслідок яких було затримано двох підозрюваних. Кандидат у народні депутати проходить обстеження судово-медичної експертизи на предмет встановлення наявності струсу мозку.

За три дні до цього, 20 жовтня, на чернігівській трасі між смт. Калита та с. Семиполки, повертаючись із зустрічі з виборцями, Юрій Кравець потрапив в аварію. На зустрічну смугу «вискочила» вантажівка «Газон», яка належить найбільшому землевласнику Броварського району, наближеному до районної адміністрації та ПР. Як наслідок, сильно постраждали авто агітаторів та кандидата у народні депутати Юрія Кравця. На щастя, жертв немає.

Джерело: [http://kravec.org](http://kravec.org/%d0%b7%d0%b4%d1%96%d0%b9%d1%81%d0%bd%d0%b5%d0%bd%d0%be-%d0%b4%d0%b2%d0%b0-%d0%b7%d0%b0%d0%bc%d0%b0%d1%85%d0%b8-%d0%bd%d0%b0-%d0%b6%d0%b8%d1%82%d1%82%d1%8f-%d0%be%d0%b4%d0%bd%d0%be%d0%b3%d0%be-%d0%b7/)
