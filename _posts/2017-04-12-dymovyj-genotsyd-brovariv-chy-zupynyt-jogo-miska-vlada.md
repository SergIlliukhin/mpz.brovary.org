---
title: "Димовий геноцид Броварів: чи зупинить його міська влада?"
date: 2017-04-12
author: 
  username: "yschenko"
  display_name: "Ірина Ющенко"
categories: 
  - "rozsliduvannya"
  - "brovary"
tags: 
  - "yezhakov"
  - "brovary"
  - "vibir-redaktsiyi"
  - "dim"
  - "kotelni"
  - "novini"
  - "spalyuvannya-smittya"
  - "spetsviddil-z-blagoustroyu"
  - "chyste-povitrya"
coverImage: "wp-content/uploads/2017/04/Kotelnya-bilya-ZHK-Kupava-.-Foto-z-sotsmerezh.jpg"
---

**Його, основу основ, у Броварах знову і знову хоронять, коли спалюють на своїх обійстях сміття, коли димлять твердопаливні котельні, коли «трублять» небезпечними викидами у повітря підприємства. Чисте Повітря. Воно, як і вода, як флора і фауна, смертельно хворе. І ми, мешканці міста, як частинка живої природи, поступово мутуємо і помираємо разом із ним. Скільки потрібно жертв, щоби влада почала щось робити задля припинення** **димового геноциду? Що потрібно для того, щоб містяни не копали своїми руками для себе яму?**

У місцевих FB-групах [«Бровари»](http://www.facebook.com/groups/brovary/permalink/1578546315508662/) та [«Новини Броварів»](http://www.facebook.com/groups/moibrovary/permalink/1289768897769549/) містяни постійно викладають [фотофакти](http://www.facebook.com/groups/moibrovary/permalink/1289768897769549/), як димить [у різних куточках](http://www.facebook.com/groups/529373443771199/permalink/1450384861670048/) Броварів. Особливо [страждає](https://mpz.brovary.org/yaka-prichina-dimu-na-vulitsyah-brovariv/) від задимленості місто восени та [повесні](http://www.facebook.com/groups/brovary/permalink/1566476076715686/): то [горить](https://mpz.brovary.org/sogodni-v-brovarah-gorilo-v-lisi-po-vul-sobornij/) [ліс](https://mpz.brovary.org/cherez-dym-u-brovarah-radyat-ne-vyvodyty-ditej-na-vulytsyu-hromadskebro-tv/), то в полі палає [суха трава](https://mpz.brovary.org/u-brovarah-znovu-gorila-trava-na-dilyantsi-u-pivgektara/), то димлять [багаття](https://mpz.brovary.org/rozpalyuvaty-bagattya-u-zelenyh-zonah-brovariv-zaboroneno-ale/) на [обійстях](https://mpz.brovary.org/palyty-ne-mozhna-zaboronyty-vs-palyty-ne-mozhna-zaboronyty/) броварчан. Проблема забруднення повітря з кожним роком стає все гострішою, адже ні для кого не секрет, що саме вдихання [диму і смороду](http://www.facebook.com/groups/brovary/permalink/1570453222984638/) є причиною легеневих, серцево-судинних та онкозахворювань.

**Спецвідділ – екологу, еколог - спецвідділу**

**Функцію контролю щодо незаконного спалювання сміття та листя у Броварах покладено на спецвідділ контролю за станом благоустрою та зовнішнім дизайном міста.** Згідно з п.6.3 посадової інструкції начальника спецвідділу, він «організовує перевірки стану благоустрою, чистоти та порядку на території міста спільно з представниками виконкому Броварської міськради», та згідно з п.6.11 «направляє протоколи в адміністративні комісії для притягнення порушників до відповідальності».

_«За останні три роки працівниками спецвідділу із благоустрою не складено жодного адмінпротоколу за спалювання сміття»,_ - інформує начальник спецвідділу **Олег Єжаков.** Та хоча в 2016 році такі звернення й були, однак працівники на порушників ніякого впливу не мають, каже начальник: мовляв, дим із-за паркану - це порушення екологічного законодавства, а не благоустрою міста.

Йому [суперечить](https://www.facebook.com/groups/brovary/permalink/1566476076715686/) броварчанка **Ангеліна Козлова**, яка працювала у Броварській міськраді у 2001-02 роках. Та додає в коментарях нашим журналістам: _"Ми робили комплексний обхід приватного сектору, говорили з мешканцями одразу про все: будівельне сміття, остови заржавілих авто біля паркану, гілля, багаття. Що заважає працівникам спецвідділу викликати з подвір'я мешканця та пояснити: складаємо на вас попередній припис, якщо не виправитеся - передамо на адмінкомісію. Профілактичні бесіди можуть бути навіть більш ефективними, ніж протоколи. А якщо й протокол скласти - то вся вулиця буде невдовзі в курсі!"_

[![](https://mpz.brovary.org/wp-content/uploads/2017/04/Nove-Kozlova.png)](https://mpz.brovary.org/wp-content/uploads/2017/04/Nove-Kozlova.png)

\[caption id="attachment\_68826" align="aligncenter" width="600"\][![](https://mpz.brovary.org/wp-content/uploads/2017/04/maxresdefault.jpg)](https://mpz.brovary.org/wp-content/uploads/2017/04/maxresdefault.jpg) Олег Єжаков\[/caption\]

У **Юрія Жимайлова,** [новопризначеного головного еколога](https://mpz.brovary.org/konkurs-na-posadu-golovnogo-ekologa-brovariv-vygrav-yurij-zhymajlov/) Броварів, здивуванню також немає меж: _«Займатися проблемою спалювання сміття – повноваження спецвідділу з благоустрою, які мають ходити по дворах і кожному порушнику виписувати штрафи,_ \- пояснює фахівець. - _Згідно із законом, у мене таких повноважень немає»._

\[caption id="attachment\_68818" align="aligncenter" width="600"\][![](https://mpz.brovary.org/wp-content/uploads/2017/04/17759071_1868724820012186_598773452_o.jpg)](https://mpz.brovary.org/wp-content/uploads/2017/04/17759071_1868724820012186_598773452_o.jpg) Юрій Жимайлов\[/caption\]

А ще, веде далі пан Єжаков, повноваження спецвідділу не поширюються на земельні ділянки, що знаходяться у приватній власності. А палять, зазвичай, каже начальник, у приватному секторі. І ввечері, коли працівники спецвідділу вже не працюють. Та навіть і робочий час не гарантує, що із спецвідділу відреагують оперативно: роботу на день планують завчасно, тож руйнувати плани навряд чи зможуть. До того ж, мають лише один автомобіль. Та є ще одна причина «безпротокольності": порушники не надають своїх паспортів, на основі яких і складається адмінпротокол про порушення. Мовляв, ось таке замкнуте коло, пояснює пан Єжаков.

\[caption id="attachment\_68823" align="aligncenter" width="600"\][![](https://mpz.brovary.org/wp-content/uploads/2017/04/Povorot-z-Kyrova-na-Gogolya.-Na-mo-vozmushhenyya-tylky-smyh.-Elena-Uspenskaya.jpg)](https://mpz.brovary.org/wp-content/uploads/2017/04/Povorot-z-Kyrova-na-Gogolya.-Na-mo-vozmushhenyya-tylky-smyh.-Elena-Uspenskaya.jpg) Поворот із вул. Ярослава Мудрого  (Кірова) на вул.Гоголя. "На мої зауваження - тільки сміх". Фото: Олена Успенська\[/caption\]

[![](https://mpz.brovary.org/wp-content/uploads/2017/04/14-bereznya.jpg)](https://mpz.brovary.org/wp-content/uploads/2017/04/14-bereznya.jpg)

Тож якщо мешканці побачать, що десь димить, Олег Єжаков радить краще звертатися в поліцію: тільки правоохоронці можуть встановити особу правопорушника, затримати його та скласти протокол. У спецвідділу все одно немає бази, щоб встановити особу порушника, пояснює пан Єжаков. Та поліція, каже начальник, не завжди і виїздить. Тож радять факт паління все ж сфотографувати та зателефонувати у спецвідділ за номерами **5-34-92**, **4-61-28** із 08:00 до 17:00 (крім вихідних), або **6-11-11** (цілодобово). Порушення обіцяють зафіксувати. І виїхати. По можливості.

**Поліція: спалювання трави та листя заборонено та карається штрафом**

У [відповіді](http://1drv.ms/w/s!AvmWrUUCIfRMgRXjB7wdRs08fJox) Броварського відділу поліції на інформаційний запит журналістів «Маєш право знати» значиться: «**Спалювання сухої трави, опалого листя та інших рослинних залишків, без дозволу відповідних органів заборонене законодавством України**. Відповідальність за порушення цієї норми передбачена Кодексом України про адміністративні правопорушення і тягне за собою накладення штрафу на громадян від **10 до 20** неоподаткованих мінімумів доходів громадян і на посадових осіб – від **50 до 70** неоподатковуваних мінімумів доходів громадян (ст.77-1 КУпАП )».

Більш серйозні підпали, наприклад, стерні на землях с/г призначення вже є кримінальним правопорушенням і караються штрафом від **300 до 500** неоподатковуваних мінімумів доходів громадян або обмеженням волі на строк від **2 до 5** років. Ті самі дії, якщо вони спричинили загибель людей, масову загибель тварин або інші наслідки, караються позбавленням волі на строк від **5 до 10** років.

\[caption id="attachment\_68808" align="aligncenter" width="600"\][![](https://mpz.brovary.org/wp-content/uploads/2017/04/Foto-Illyuhina.jpg)](https://mpz.brovary.org/wp-content/uploads/2017/04/Foto-Illyuhina.jpg) Територія стадіону училища фізкультури. 10 березня 2017 р. Фото: С. Іллюхін\[/caption\]

Також, додають правоохоронці, несанкціоноване спалення листя та сміття регулюється статтею 152 КУпАП «Порушення державних стандартів, норм і правил у сфері благоустрою населених пунктів, правил благоустрою територій населених пунктів» що тягне за собою накладення штрафу.

За **3** місяці поточного року броварськими правоохоронцями складено **11** адмінпротоколів за ст. 152 КУпАП України. Протягом минулого року ця цифра складала **49**.

\[caption id="attachment\_68813" align="aligncenter" width="600"\][![](https://mpz.brovary.org/wp-content/uploads/2017/04/4-Bazhen-Levkovets-usimhto-proponuye-dzvonyty-v-politsiyu.jpg)](https://mpz.brovary.org/wp-content/uploads/2017/04/4-Bazhen-Levkovets-usimhto-proponuye-dzvonyty-v-politsiyu.jpg) Не зрозуміло: ті, хто має контролювати дотримання норм закону, самі цей закон і порушують? На фото - Броварський відділ поліції. Фото: Бажен Левковець\[/caption\]

**Куди дівати листя та сміття?**

За інформацією Олега Єжакова, з початку року спеціалісти спецвідділу з благоустрою надали **66** приписів на усунення порушень правил благоустрою. Переважно вони стосувалися прибирання прилеглих до будинку територій від торішнього листя, сміття та гілля._«А куди ж нам дівати сміття і торішнє листя, коли вивіз його належно не організовано?»,_ - обурюються мешканці приватного сектора.

Ми поцікавилися в начальниці УЖКГ **Галини Плотнікової:** чи можна організувати вивезення торішнього листя? Про те, що у місті до цього часу немає полігону для складування опалого листя та не запропоновано способу його утилізації, пані Плотнікова не згадала. Натомість повідомила: _«По закону про відходи, утворювач сміття і займається його вивезенням. Якщо сміття знаходиться на території міста, то вивозить його комунальне підприємство, якщо це в приватному секторі, то люди мають самостійно його і вивозити, заплативши за вивіз»._

\[caption id="attachment\_68828" align="aligncenter" width="600"\][![](https://mpz.brovary.org/wp-content/uploads/2017/04/Galyna-Plotnikova.jpg)](https://mpz.brovary.org/wp-content/uploads/2017/04/Galyna-Plotnikova.jpg) Галина Плотнікова\[/caption\]

У цей час і з перевізником у нашому місті справжня біда: з підприємством «Комунтранс-Бровари», яке [надавало послуги](https://mpz.brovary.org/komuntrans-uhodyt-problemy-zalyshayutsya-na-zamitku-chynovnykam-ta-majbutnomu-pereviznyku/) з вивезення сміття, міська рада [угоду розірвала](https://mpz.brovary.org/brovarska-vlada-rozirvala-ugodu-z-tov-komuntrans-brovary/). Хто замінить його – поки що [невідомо](https://mpz.brovary.org/komuntrans-poky-shho-vyvozyt-smittya-z-vulyts-brovariv-hto-zaminyt-yih-vyrishyt-konkurs/). Тож люди продовжують «боротися» з листям старим дідівським способом: спалюють або складують в якості компосту в ями на городі.

**Промзона: димить роками - винних немає**

На Промзоні відкрито не труять. Та коли сонце опускається за горизонт і Бровари глибоко поринають у сон, у зареві калинівських теплиць на фоні нічного неба можна побачити густий білуватий дим, який валить саме із [Промзони](http://www.facebook.com/groups/brovary/permalink/1584205368276090/).

\[caption id="attachment\_68821" align="aligncenter" width="600"\][![](https://mpz.brovary.org/wp-content/uploads/2017/04/Ot-Symona-Petlyury-do-Metalugov.jpg)](https://mpz.brovary.org/wp-content/uploads/2017/04/Ot-Symona-Petlyury-do-Metalugov.jpg) Димить у межах вул. Симона Петлюри - Металургів. Фото: С. Співак\[/caption\]

Те, що отрута повзе саме [звідти](http://www.facebook.com/groups/529373443771199/permalink/1125386174169920/), броварчани вгадують безпомилково, адже дим із характерним бридким «технічним» смородом змушені вдихати  роками. Та димить [не лише](http://www.facebook.com/groups/529373443771199/permalink/1450499504991917/) з підприємств, що на Промзоні.

\[caption id="attachment\_68816" align="aligncenter" width="600"\][![](https://mpz.brovary.org/wp-content/uploads/2017/04/14-bereznya-avtostoyanka.jpg)](https://mpz.brovary.org/wp-content/uploads/2017/04/14-bereznya-avtostoyanka.jpg) Торгмаш. Автостоянка за "Соткою". Фото: С. Манек\[/caption\]

Враховуючи скарги містян на промислові підприємства, міський голова періодично підписує розпорядження про створення комісій, що досліджують такі випадки. Так, у травні 2016 р. члени комісії [перевіряли  факти](http://docs.brovary.org/p35919/05.05.2016/105) забруднення повітря токсичними продуктами горіння  **ФОП «Шпильовий»** на території  орендованої землі в ПП «Броварська Сільгоспхімія» по вул. Оникієнка, 124-Б. Як повідомив Олег Єжаков, ФОП, яке займалося переробкою шин, здійснювало діяльність без жодних дозвільних документів і з порушенням норм безпеки. Перевірку здійснювали близько півроку, розповідає пан Єжаков. Щоб спіймати порушників закону «на гарячому», доводилося сидіти і в засідках. _«Наш відділ сам по собі нічого зробити не міг, тому ми звернулися до екологічної поліції в Київській області й спільно здійснювали перевірку. Наразі діяльність цього підприємства припинено»,_ - повідомив начальник спецвідділу.

За скаргами броварчан було перевірено і роботу підприємства на території заводу «Світлотехніка» по вул. Чкалова. Забруднення повітря токсичними продуктами горіння не підтвердилося, каже пан Єжаков.

У червні 2016 р. розпорядженням міського голови було [утворено](http://docs.brovary.org/p37253/14.06.2016/146) робочу групу з метою [перевірки всіх підприємств](https://mpz.brovary.org/brovarsky-chynovnyky-pereviryatymut-pidpryyemstva-shho-pereroblyayut-vtorsyrovynu-ta-vidhody/) міста, які переробляють промислові, побутові відходи та вторсировину на відкритих майданчиках. _«У результаті перевірки було закрито ще одне підприємство  **(«Фірма «Інтерком-М»)**_ _– на вулиці Лісова, 2, де на суборендованій території підприємець переробляв каністри з пестицидів і гербіцидів», -_ проінформував начальник спецвідділу.

У зв’язку з колективним зверненням мешканців вул. Старченка і пров. Тракторний та депутатського звернення депутата Юрія Скотнікова, у вересні 2016 р. було утворено робочу групу щодо перевірки дотримання законності [здійснення діяльності](http://brovary-rada.gov.ua/documents/24506.html) підприємствами ТОВ «ТДС Укрспецтехніка» та ТОВ «Київський вентиляційний завод», що розташовані на вул. Металургів, 17. _«Питання дуже складне і до сьогодні не вирішене, -_ розповідає  член  робочої групи **Юрій Скотніков**. – _Приватний сектор межує з підприємством (мова про вентиляційний завод) і потерпає від надмірного шуму. Порушення тиші є навіть у вихідні дні. Керівництво ТОВ назустріч_ _не йде, на підприємство комісію не допускає. Єдине – обіцяли зробити захисний звуковий бар’єр, але мешканці на підприємство скаржитися продовжують»._ І хоча це підприємство броварчан не труїть, та катування шумом - не менший злочин.

Загалом проконтролювати діяльність [приватних  підприємств](http://www.facebook.com/groups/brovary/?multi_permalinks=1601332686563358&notif_t=group_highlights&notif_id=1491685747696381) дуже складно, розповідає пан Єжаков, адже ще в 2014 році прийнято [мораторій](http://www.pravda.com.ua/news/2016/11/3/7125671/) на проведення перевірок підприємств, установ, організацій та фізичних осіб-підприємців. Тому, каже начальник, **щоб хоча б якось «запустити» механізм перевірки, у першу чергу необхідні колективні звернення від містян.**

**Котельні із запахом «енергетичної незалежності»**

На котельні  [на твердому паливі](https://mpz.brovary.org/tverdopalivni-kotelni-u-brovarah-meshkantsi-skarzhatsya-chinovniki-bachat-perspektivu/) за забруднення повітря [броварчани «грішать»](https://mpz.brovary.org/novi-kotelni-dovodyat-brovarchan-do-kypinnya-lyudy-vymagayut-prypynyty-travlyu-chornym-dymom/) чи не найбільше, адже вони не тільки джерело диму, а і вирогідне [джерело смороду](https://mpz.brovary.org/brovarchani-napisali-skargu-na-smorid-vid-kotelni-shho-z-tsogo-viyshlo/): періодично дим із труб котелень йде бурого кольору, залишаючи навколо на снігу чорну плівку_._

\[caption id="attachment\_68809" align="aligncenter" width="600"\][![](https://mpz.brovary.org/wp-content/uploads/2017/04/1-Kotelnya-bilya-ZHK-Kupava-Foto-Sauka.jpg)](https://mpz.brovary.org/wp-content/uploads/2017/04/1-Kotelnya-bilya-ZHK-Kupava-Foto-Sauka.jpg) Котельня біля ЖК "Купава". Фото А. Саука\[/caption\]

\[caption id="attachment\_68810" align="aligncenter" width="450"\][![](https://mpz.brovary.org/wp-content/uploads/2017/04/1-Kotelnya-na-terytoriyi-ZOSH-5-Foto-Nataliya-Olejnikova.jpg)](https://mpz.brovary.org/wp-content/uploads/2017/04/1-Kotelnya-na-terytoriyi-ZOSH-5-Foto-Nataliya-Olejnikova.jpg) Котельня на території ЗОШ №5. Фото: Наталія Олейнікова\[/caption\]

Згідно з [відповіддю](http://1drv.ms/i/s!AvmWrUUCIfRMgRcErMxJQOxmtI32) на [інформаційний](http://1drv.ms/i/s!AvmWrUUCIfRMgRigm63AQJgxwyeD) [запит](http://1drv.ms/i/s!AvmWrUUCIfRMgRmo4M-7Gi3xt13Z), у 2015 році теплопостачання житлового фонду Броварів забезпечувалося **35** котельнями. З них **26** комунальних та **8** відомчого підпорядкування працювали на природному газу, а **6** котелень для об’єктів бюджетної сфери - на твердому паливі. Ще є **6** котелень модульних: у ЗОШ № 5, 7, 9, у дитячій лікарні. А у ЗОШ №2 – таких котелень аж дві. Коли котли було введено в експлуатацію та чи обладнано котельні фільтрами для очищення димових газів, - міськрада інформацією не володіє, бо це не в її компетенції, зазначено у відповіді. Хоча саме міська рада і надає дозволи на відведення земельних ділянок під об’єкти виробництва.

Із усіх котелень, що є в місті, у **8** - власник ТОВ [«Фелікс Енерджи»](https://mpz.brovary.org/u-brovarah-provodyat-opytuvannya-gromadskoyi-dumky-shhodo-budivnytstva-novoyi-tets-na-promzoni/). Раніше броварчани неодноразово скаржилися на їдкий чорний дим, який виходив із труб котелень. Так, мешканцям  ЖК «Купава», що на вул. Симоненка, спільними зусиллями все ж вдалося домогтися встановлення на котельні «Фелікс Енерджи» [нових фільтрів](https://mpz.brovary.org/u-kotelni-feliks-enerdzhi-pokazaly-novi-filtry-yaki-mayut-zahystyty-brovarchan-vid-dymu/). Хоча це зробити було досить не легко, адже СЕС порушень не вбачала, чиновники радили терпіти та мотивували економією, котельники запевняли, що палять нешкідливою щепою і взагалі роблять все від них залежне. Та навіть у ситуації, коли газ за ціною золота, чи є твердопаливні котельні виходом із ситуації, коли основними складовими їх викидів у повітря є попіл, пил, оксид та діоксид вуглецю, оксид та діоксид сірки, оксид та діоксид азоту? Тим більше, що економія наразі сумнівна: як [заявила](https://mpz.brovary.org/brovaram-perehopylo-duh-vidbulasya-persha-zustrich-ta-zbir-pidpysiv-shhodo-stanu-povitrya-foto/) депутатка міськради **Ірина Веремчук**, вона складає лише 6%.

> У 2016 р. міська рада [оприлюднила](http://brovary-rada.gov.ua/news/14220.html) інформацію Держслужби з надзвичайних ситуацій - [результати моніторингу](https://mpz.brovary.org/u-povitri-brovariv-perevyshheno-vmist-dioksydu-azotu-u-1-5-2-razy/) атмосферного повітря, яким дихали броварчани в першому півріччі. За цей час служба Держкомітету гідрометеорології відібрала і проаналізувала **1776** проб атмосферного повітря. Протягом першого півріччя у повітрі міста відмічався підвищений вміст [діоксиду азоту](http://ru.wikipedia.org/wiki/%D0%9E%D0%BA%D1%81%D0%B8%D0%B4_%D0%B0%D0%B7%D0%BE%D1%82%D0%B0\(IV\)) (NO2)  і **діоксиду сірки**, з найвищими значеннями у червні. Порівняно з нормою, вміст  діоксиду азоту підвищився **вдічі.** Вважається, що оксиди азоту надходять в атмосферу від спалювання палива, від промислових підприємств, електростанцій, печей і котелень, а також від автотранспорту. Діоксид азоту високотоксичний і навіть у невеликих концентраціях подразнює дихальні шляхи, а у великих – викликає катар верхніх дихальних шляхів, бронхіти, запалення легень, їх набряк, що часто  є причиною смерті. Пил осідає і на шкіру та слизові оболонки очей, що може викликати їх роздратування та запальні процеси - екзему та інше. У районах із високим вмістом в атмосфері діоксину азоту спостерігається підвищена смертність від серцевих і ракових захворювань. Діоксид сірки - отруйний газ, має різкий задушливий запах. Наявність його в повітрі в кількості 0,33 мг/дм³ і більше викликає задишку і запалення легень.   

**Не котельнями єдиними**

Не треба забувати і про сотні маленьких підприємств, автомийок, гаражів, бараків, які обігріваються, спалюючи ТПВ (тверді побутові відходи). Економлять і власники приватних будинків, недивлячись на [сумний досвід](http://vsetutpl.com/ru/v-polshe-panyka-yz-za-sylnogo-zagryaznenyya-vozdukha-naznacheno-spetsyalnoe-zasedanye-pravytelstva) сусідньої Польщі, де через смог від приватного сектору дітям інколи забороняють ходити до школи.

\[caption id="attachment\_68822" align="aligncenter" width="600"\][![](https://mpz.brovary.org/wp-content/uploads/2017/04/Plahov.jpg)](https://mpz.brovary.org/wp-content/uploads/2017/04/Plahov.jpg) Фото: О.Плахов\[/caption\]

[![](https://mpz.brovary.org/wp-content/uploads/2015/02/kotelni_4.jpg)](https://mpz.brovary.org/wp-content/uploads/2015/02/kotelni_4.jpg)

**Якщо не самі, то хто?**

Частина броварчан до паліїв лояльні. Мовляв, багаття – тимчасове, сезонне явище. До того ж запах диму нагадує  запах дитинства_._  І хіба в Броварах це чад? Ось у Києві – це справжній сморід: одна Дарницька ТЕЦ чого «варта», та  її ніхто ж не закриває.

\[caption id="attachment\_68814" align="aligncenter" width="450"\][![](https://mpz.brovary.org/wp-content/uploads/2017/04/5-Darnytsya-dymyt.jpg)](https://mpz.brovary.org/wp-content/uploads/2017/04/5-Darnytsya-dymyt.jpg) Дарницька ТЕЦ\[/caption\]

Ще частина містян за чистоту повітря «воюють» тільки [в соцмережах](https://mpz.brovary.org/dym-ta-smorid-u-brovarah-ye-a-skarg-nemaye/). Як зазначають у спецвідділі з контролю та поліції, масових скарг від громадян немає. З початку року в спецвідділ щодо спалювання сміття не надходило жодного звернення, у Броварську поліцію - лише **10** повідомлень (наразі за цими фактами проводиться перевірка). А немає масових звернень – немає і належної реакції, кажуть у міськраді.

Ситуація в Броварах, що склалася із спалюванням сміття - не лише злочин зі сторони паліїв, а і зі сторони влади, що роками сприяє безвідповідальності мешканців. Загалом, ситуація з листям – яскравий приклад того, що в Броварах не вирішується навіть найпростіша проблема. А насправді прикладів вирішення цієї проблеми достатньо. Хоч би переробляти його на біогумус, як це роблять у м. Рівне. Та в Броварах вивчати досвід сусідів та впроваджувати його в себе - не поспішають. Так як і не поспішають контролювати діяльність котелень та щільно займатися перевіркою підприємств міста, які викликають підозру щодо забруднення повітря.

Мешканців це дістало і вони не бажають надалі залишатися німими споглядачами димового геноциду. Однією з ініціатив нещодавно стала діяльність [ГО «ЕКО Бровари»](https://mpz.brovary.org/go-eko-brovary-pora-pochynaty-vyrishuvaty-ekologichni-problemy-mista-foto/), яке розробило свою стратегію впливу на цю ситуацію. Наразі міські депутати готують звернення щодо перевірок усіх котелень у місті та зауважень до роботи спецвідділу благоустрою стосовно неефективної роботи із профілактики спалювання листя, а активісти - [збирають підписи](https://mpz.brovary.org/brovaram-perehopylo-duh-vidbulasya-persha-zustrich-ta-zbir-pidpysiv-shhodo-stanu-povitrya-foto/) для організації перевірки в Броварах місцевою, обласною та державною лабораторіями показників повітря в різний час доби.

Але ж якщо містяни самотужки вирішуватимуть питання, якими має перейматися мер та чиновники, котрих броварчани утримують на свої податки, навіщо взагалі нам така влада?

**Фото - із FB-груп "Бровари", "Новини Броварів"**
