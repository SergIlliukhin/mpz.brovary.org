---
title: "З 1 липня броварчанам постачатиме газ нова компанія. Доведеться переукласти договори"
date: 2015-07-01
categories: 
  - "novyny"
tags: 
  - "brovary"
  - "vibir-redaktsiyi"
  - "gazopostachannya"
  - "novini"
  - "pat-kiyivoblgaz"
  - "tov-kyyivoblgaz-zbut"
---

**З 1 липня замість ПАТ «Київоблгаз» постачальником газу для броварських споживачів стало ТОВ «Київоблгаз Збут». Нацкомісія (НКРЕКП) анулювала ліцензію «Київоблгазу» та визначила нового гарантованого постачальника природного газу усім категоріям споживачів Київської області. У зв'язку з цим** **усім клієнтам доведеться переукласти договори з новою фірмою, а власників газових лічильників просять повідомити показники лічильників до 2 липня. Відповідно змінились платіжні реквізити компанії-постачальника газу та особовий рахунок споживачів. Про це сказано у повідомленні  ПАТ «Київоблгаз», яке надійшло до редакції «Маєш право знати».**

Як зазначають у компанії:

\[quote\]

Національна комісія, що здійснює державне регулювання у сферах енергетики та комунальних послуг (НКРЕКП) визначила нового гарантованого постачальника природного газу усім категоріям споживачів Київської області – ТОВ «Київоблгаз Збут» (Постанова НКРЕКП № 1588  від 21.05.2015 про видачу ліцензії на постачання природного газу).

З 1 липня 2015 р. ПАТ «Київоблгаз» за рішенням Національної комісії, що здійснює державне регулювання у сферах енергетики та комунальних послуг (Далі - НКРЕКП) - Постановою №1587 від 21.05.2015 р. анульовано дію ліцензії щодо надання послуг з газопостачання  всім категоріям споживачів.

Для побутових споживачів, що проживають в Київській області гарантованим постачальником газу з 1 липня 2015 р. згідно рішення НКРЕКП - Постанови №1588 від 21.05.2015 р. призначено підприємство  ТОВ «КИЇВОБЛГАЗ ЗБУТ».\[/quote\]

У зв’язку зі зміною постачальника всім побутовим споживачам, які бажають надалі отримувати газ до своїх осель, необхідно:

1. Укласти новий договір з ТОВ «КИЇВОБЛГАЗ ЗБУТ» про надання послуг з газопостачання. З примірником нового договору, умовами та процедурою його оформлення ви можете ознайомитись на корпоративному сайті ПАТ «Київоблгаз» [kv.104.ua](http://kv.104.ua/) або звернувшись до контакт-центру за телефоном (**044) 36 46 104**.

Для укладення договору необхідно надати такі документи:

- Документ, що посвідчує особу споживача (для громадян України - паспорт громадянина України або тимчасове посвідчення громадянина України (для осіб, недавно прийнятих до громадянства України); для іноземців та осіб без громадянства - національний паспорт або документ, що його замінює);
- Довідка про присвоєння ідентифікаційного коду (за наявності);
- Технічний паспорт на будівлю;
- Довідка про зареєстрованих осіб у квартирі, приватному будинку (довідка про склад сім’ї) або будинкова книга;
- Документ, що підтверджує право власності на квартиру, приватний будинок або користування ними (договір купівлі – продажу, обміну, дарування, свідоцтво про право на спадщину тощо);
- Документ, що підтверджує право на отримання пільг;
- Технічний паспорт газового обладнання (за наявності);
- Технічний паспорт лічильника газу (за наявності).

2. Звернути увагу, що з **01.07.2015 р**. автоматично буде змінений особовий рахунок споживача.
3. Починаючи з **01.07.2015 р.,** оплата вартості послуг з газопостачання, в т.ч. в частині погашення заборгованості станом на 30.06.2015 р., буде здійснюватися на поточний рахунок із спеціальним режимом використання нового постачальника природного газу -  ТОВ «КИЇВОБЛГАЗ ЗБУТ» за наступними реквізитами:

> **Отримувач платежу: ТОВ "КИЇВОБЛГАЗ ЗБУТ"** **код ЄДРПОУ 39592941 рахунок 26033300008084** **Головне Управління по м. Києву та Київській області АТ "Ощадбанк"** **МФО 322669**

Нові банківські реквізити зазначатимуться у платіжному документі (рахунку), який споживачам надійде від ТОВ «КИЇВОБЛГАЗ ЗБУТ», починаючи з 01.07.2015 р.

4. З метою уникнення розбіжностей в частині розрахунків за спожитий природний газ станом на 30.06.2015 р. просимо Вас, шановні Споживачі, протягом **30 червня – 02 липня** повідомити показання газового лічильника на кінець червня будь-яким зручним для Вас способом: через контакт-центр за номером **(044) 36 46 104** або на електронну пошту **[contact@kv.104.ua](mailto:contact@kv.104.ua).**
