---
title: "Brovary Challenge: переможниці цьогорічного конкурсу поїдуть до Великобританії - ФОТО"
date: 2015-10-13
author: 
  username: "onikienko"
  display_name: "Вікторія Оникієнко"
categories: 
  - "brovary"
  - "aktsiyi-zahodi"
tags: 
  - "brovary-challenge"
  - "brovary"
  - "vibir-redaktsiyi"
  - "konkurs-z-angliyskoyi-movi"
  - "livoberezhna-kiyivshhina"
  - "novini"
  - "pavlo-rizanenko"
  - "fond-rozvitku-gromad-livoberezhna-kiyivshhina"
coverImage: "wp-content/uploads/2015/10/brovary-challenge-14.jpg"
---

**10 жовтня в приміщенні броварської ЗОШ №6 вже всьоме відбувся конкурс знавців англійської мови “Brovary Challenge”, ініційований [благодійним фондом розвитку громад “Лівобережна Київщина”](https://www.livoberezhna.org/), засновником якого є народний депутат Павло Різаненко. У запеклій боротьбі 38 школярів 9-х та 10-х класів змагалися за головний приз - двотижневу поїздку до Великобританії під час літніх канікул. Цьогорічними переможницями стали учениця 9-го класу Великодимирської НВК Ярмоленко Ірина та учениця 10-го класу гімназії ім. С. Олійника Яременко Дарина.**

Конкурс **“Brovary Challenge”** ставить собі за мету пошук та підтримку талановитих школярів, розвиток інтересу до англійської мови та культури англомовних країн, формування навичок пізнавальної та творчої діяльності. Та головне, за словами організаторів - це мотивація дітей.

Взяти участь у конкурсі запрошували учнів 9-10-х класів загальноосвітніх навчальних закладів м. Бровари та Броварського району. Важливою вимогою до заявників було те, що вони мають представляти школу, яка не має спеціалізації з англійської мови. Також не допускали до конкурсу заявників, що були переможцями міжнародних програм та конкурсів або перебували на навчанні в США та Великобританії протягом останніх 3-х років.

[![brovary challenge (1)](https://mpz.brovary.org/wp-content/uploads/2015/10/brovary-challenge-1.jpg)](https://mpz.brovary.org/wp-content/uploads/2015/10/brovary-challenge-1.jpg)

Цьогорічний конкурс розпочався вітальним слово організаторів та членів методичної комісії. Відчувалося, що учасники дуже хвилюються, втім завдяки мудрим та корисним настановам жюрі, діти налаштувалися показати все, на що вони здатні й таки прийняти цей виклик.

Оцінювали знання члени методичної комісії, жюрі, до складу якого увійшли: **Бендерець Наталія Миколаївна**, перший проректор Комунального вищого навчального закладу Київської обласної ради Академія неперервної освіти, кандидат педагогічних наук; **Очеретяна Олена Валеріївна**, завідувач відділу міжнародних освітніх програм Академії неперервної освіти; **Добиш Юлія Юріївна** –  медодист відділу академії неперервної освіти; **Наталі Хамлет** - волонтер корпусу миру США в Україні.

[![brovary challenge (6)](https://mpz.brovary.org/wp-content/uploads/2015/10/brovary-challenge-6.jpg)](https://mpz.brovary.org/wp-content/uploads/2015/10/brovary-challenge-6.jpg)

[![бровари челенж (2)](https://mpz.brovary.org/wp-content/uploads/2015/10/brovary-chelenzh-2.jpg)](https://mpz.brovary.org/wp-content/uploads/2015/10/brovary-chelenzh-2.jpg)

Змагання проходило у два етапи. Перший тур  - письмовий, на виконання якого відводилася одна година. За результатами першого туру 10 учнів (по п'ять в кожній номінації: по Броварам та Броварському району), котрі набрали найбільшу кількість балів, проходили до наступного туру, який вимагав продемонструвати не лише навички володіння розмовною англійською мовою, а й загальну ерудицію.

Напевно, найбільшим викликом для учасників було очікування результатів. На нагородження фіналістів завітав засновник фонду “Лівобережна Київщина” та автор ідеї конкурсу “Brovary Challenge” - **Павло Різаненко**, щоб особисто привітати призерів та переможців.

[![бровари челенж (5)](https://mpz.brovary.org/wp-content/uploads/2015/10/brovary-chelenzh-5.jpg)](https://mpz.brovary.org/wp-content/uploads/2015/10/brovary-chelenzh-5.jpg)

[![бровари челенж (6)](https://mpz.brovary.org/wp-content/uploads/2015/10/brovary-chelenzh-6.jpg)](https://mpz.brovary.org/wp-content/uploads/2015/10/brovary-chelenzh-6.jpg)

На завершення організатори конкурсу, зокрема директор фонду "Лівобережна Київщина" **Ігор Стародуб** побажали дітям не зупинятися на досягнутих цілях і йти до своєї мети. Цей конкурс - це важлива сходинка в житті кожного учасника незалежно від результату. Це надзвичайно корисний урок і досвід, який мусить давати натхнення удосконалюватись та мотивувати.

[![бровари челенж (9)](https://mpz.brovary.org/wp-content/uploads/2015/10/brovary-chelenzh-9.jpg)](https://mpz.brovary.org/wp-content/uploads/2015/10/brovary-chelenzh-9.jpg)

[![brovary challenge (14)](https://mpz.brovary.org/wp-content/uploads/2015/10/brovary-challenge-14.jpg)](https://mpz.brovary.org/wp-content/uploads/2015/10/brovary-challenge-14.jpg)

**Фото - Катерина Негода**
