---
title: "У парку Перемоги виявлено дерева! ДОКУМЕНТ"
date: 2012-05-24
categories: 
  - "kolonka-avtora"
tags: 
  - "zberezhemo-peremogu"
  - "petrenko"
  - "smalko"
  - "fedorenko"
---

[![](https://mpz.brovary.org/wp-content/uploads/2012/05/Dereva-v-Parku-Peremogi.jpg "Дерева в Парку Перемоги")](https://mpz.brovary.org/wp-content/uploads/2012/05/Dereva-v-Parku-Peremogi.jpg)Ну ось і підійшла до завершення епопея зі славнозвісною довідкою КП "Служба замовника", згідно до якої на ділянці парку Перемоги, яку міська рада віддала Сергію **Федоренку**, дерев виявлено не було. Нагадаю, ця довідка була однією з підстав, які дозволяли керівнику броварських "регіоналів" отримати у оренду 0,07 га зелених насаджень у самому центрі міста.

Напередодні Нового Року - 30.12.2011 директор КП "Служба замовника" А.П.**Смалько** визнала, що довідка [була помилковою](https://mpz.brovary.org/kp-sluzhba-zamovnika-viznalo-pomilku/ "КП Служба замовника визнало довідку помилковою") і запевнила мене, що для обстеження земельної ділянки БУДЕ створено комісію.

[![](https://mpz.brovary.org/wp-content/uploads/2012/05/IMAG1051.jpg "Звернення до КП Служба Замовника")](https://mpz.brovary.org/wp-content/uploads/2012/05/IMAG1051.jpg)Час минав, але жодних нових повідомлень від КП "Служба замовлення" я не отримував, тому від імені активістів МПЗ вирішив нагадати пані Смалько про обіцянку провести повторне обстеження ділянки.

У своїй відповіді на моє повторне звернення Аліна Павлівна повідомила, що ще 22 грудня 2011 року комісією було здійснено повторний огляд ділянки і в ході огляду на ній було виявлено чимало дерев (зокрема, на ділянці 0,07 га, щодо якої ми мали зауваження, росте 11 дерев, яких спочатку не помітили!)

[![](https://mpz.brovary.org/wp-content/uploads/2012/05/IMAG1047.jpg "Відповідь КП Служба Замовника")](https://mpz.brovary.org/wp-content/uploads/2012/05/IMAG1047.jpg)[![](https://mpz.brovary.org/wp-content/uploads/2012/05/IMAG1048.jpg "Акт огляду - 1")](https://mpz.brovary.org/wp-content/uploads/2012/05/IMAG1048.jpg)[![](https://mpz.brovary.org/wp-content/uploads/2012/05/IMAG1049.jpg "Акт огляду - 2")](https://mpz.brovary.org/wp-content/uploads/2012/05/IMAG1049.jpg)[![](https://mpz.brovary.org/wp-content/uploads/2012/05/IMAG1050.jpg "Акт огляду - 3")](https://mpz.brovary.org/wp-content/uploads/2012/05/IMAG1050.jpg)

Супер, правда таки взяла гору, а пан **Петренко** (почесний громадянин міста, колишній мер Броварів), [який стверджував](https://mpz.brovary.org/yak-brovarski-regionali-parkovu-zonu-zahopluvali/ "Як броварські регіонали паркову зону захоплювали"), що там росте виключно "самосій" продемонстрував свою повну некомпетентність у даному питанні. Що цікаво: очолює комісію з питань обстеження земельних насаджень заступник броварського міського голови Г.П.Голубовський, під актом огляду стоїть його підпис. При цьому під час [обговорення](https://mpz.brovary.org/yak-brovarski-regionali-parkovu-zonu-zahopluvali/ "Обговорення парку Перемоги") на сесійному засіданні 29 грудня 2011 року ні міський голова, ні його заступники взагалі не згадували ні про повторний огляд земельної ділянки, ні про те, що на земельній ділянці було дійсно виявлено дорослі дерева.

Однак особисто у мене залишився ряд претензій до КП "Служба замовника" та до пані Смалько зокрема: 1. Невже з першої спроби комісія дійсно не помітила зелених насаджень на ділянці? 2. Чому у своїй відповіді від 30.12.2011р. пані Смалько не надіслала мені акт огляду, якщо сам огляд проводився за тиждень до цього - 22.12.2011р.? Що це - навмисне затягування часу? Саботаж? Грубе порушення посадових обов'язків?

А можливо, таким чином Аліна Павлівна віддячує "батькам міста" за безкоштовну квартиру, яку вона отримала у 2011 році? Але про це - у одному з найближчих розслідувань на "Маєш Право Знати"
