---
title: "Синьо-жовті Бровари: в кольори національного прапора фарбують багатоповерхівки та подвір'я"
date: 2014-09-08
author: 
  username: "shako"
  display_name: "Тарас Шако"
tags: 
  - "brovary"
  - "vibir-redaktsiyi"
  - "zhovto-blakitniy"
  - "natsionalniy-prapor"
  - "novini"
  - "patriotizm"
  - "ukrayina"
coverImage: "wp-content/uploads/2014/09/DSC9235.jpg"
---

**[![синьо жовтий10](https://mpz.brovary.org/wp-content/uploads/2014/09/sino-zhovtiy10.jpg)](https://mpz.brovary.org/wp-content/uploads/2014/09/sino-zhovtiy10.jpg)****"Жовто-блакитний вірус" шириться Броварами, набирає нових масштабів та привертає до себе увагу. Якщо раніше в українські національні барви фарбували [паркани і мости](https://mpz.brovary.org/ukrayinske-misto-brovari-farbuyut-v-zhovto-blakitni-kolori/), лавки і бордюри, то нещодавно у Броварах з’явився цілий синьо-жовтий будинок, який жартома називають «найпатріотичнішим» в місті. Побачити окрасу можна за адресою вул. Постишева, 1. Крім того, в такому стилі броварчани оформлюють двори довкола своїх домівок, як це зробили на вул. Кирпоноса, 17.**

Мешканка будинку на Постишева, 1 розповіла, що споруді додали яскравості не без допомоги ЖЕКу №4. У працівників комунального підприємства ми дізнались деталі реалізації "синьо-жовтого" задуму.

![синьо жовтий16](https://mpz.brovary.org/wp-content/uploads/2014/09/sino-zhovtiy16.jpg)

[![_DSC9235](https://mpz.brovary.org/wp-content/uploads/2014/09/DSC9235.jpg)](https://mpz.brovary.org/wp-content/uploads/2014/09/DSC9235.jpg)

Співробітники ЖЕКу розповіли, що стіни будинку на Постишева, 1 планували утеплювати, після чого за стандартною процедурою однотонно пофарбувати. Однак від мешканців цього будинку  надійшла ініціатива зробити фасад більш яскравим та патріотичним. Як зазначив співрозмовник, втіленням ідеї в життя взялись працівники фірми-підрядника, що працювали над утепленням стін. Всі роботи, включаючи фарбування, відбулись за рахунок міського бюджету.

[![синьо жовтий19](https://mpz.brovary.org/wp-content/uploads/2014/09/sino-zhovtiy19.jpg)](https://mpz.brovary.org/wp-content/uploads/2014/09/sino-zhovtiy19.jpg)

[![синьо жовтий20](https://mpz.brovary.org/wp-content/uploads/2014/09/sino-zhovtiy20.jpg)](https://mpz.brovary.org/wp-content/uploads/2014/09/sino-zhovtiy20.jpg)

Бічні фасади п’ятиповерхівки нагадують великий гарний національний банер, щоправда вони трохи контрастують із іншими частинами будинку – наприклад, із занедбаними під’їздами. Можливо, в працівників комунальних служб чи в мешканців туди просто не встигли дійти руки.

[![синьо жовтий11](https://mpz.brovary.org/wp-content/uploads/2014/09/sino-zhovtiy11.jpg)](https://mpz.brovary.org/wp-content/uploads/2014/09/sino-zhovtiy11.jpg)

Тож на фоні ймовірних проблем з газом взимку, жовто-блакитна утеплена стіна буде мати значно більший коефіцієнт корисної дії, ніж просто утеплена, адже зберігатиме не тільки фізичне, а й душевне тепло. Як зазначають фахівці, жовтий колір покращує настрій та позитивно впливає на нервову систему людини, а блакитний - заспокоює.

\[caption id="attachment\_28897" align="aligncenter" width="398"\][![Тепер стіна стала вселяти оптимізм, та давати заспокійливий ефект](https://mpz.brovary.org/wp-content/uploads/2014/09/sino-zhovtiy12.jpg)](https://mpz.brovary.org/wp-content/uploads/2014/09/sino-zhovtiy12.jpg) Тепер стіна стала вселяти оптимізм та давати заспокійливий ефект\[/caption\]

В планах комунальників утеплення ще кількох будинків, а відтак цілком можна очікувати появу нових споруд у популярних кольорах в інших районах міста, кажуть у ЖЕКу.

Мешканці будинку на вул. Кирпоноса, 17 теж використали жовто-блакитну тему – тепер двір біля будинку повністю розфарбований в кольори неба та серпневих пшеничних ланів.

[![синьо жовтий01](https://mpz.brovary.org/wp-content/uploads/2014/09/sino-zhovtiy01.jpg)](https://mpz.brovary.org/wp-content/uploads/2014/09/sino-zhovtiy01.jpg)

Синьо жовті бордюри, лавки, паркани довкола будинку, стовпи, двері і навіть електрощитові будки –  фарби не шкодували.

[![синьо жовтий06](https://mpz.brovary.org/wp-content/uploads/2014/09/sino-zhovtiy06.jpg)](https://mpz.brovary.org/wp-content/uploads/2014/09/sino-zhovtiy06.jpg)

[![синьо жовтий04](https://mpz.brovary.org/wp-content/uploads/2014/09/sino-zhovtiy04.jpg)](https://mpz.brovary.org/wp-content/uploads/2014/09/sino-zhovtiy04.jpg)

[![синьо жовтий05](https://mpz.brovary.org/wp-content/uploads/2014/09/sino-zhovtiy05.jpg)](https://mpz.brovary.org/wp-content/uploads/2014/09/sino-zhovtiy05.jpg)

В дворику навіть клумби символічні – зроблені з автомобільних шин та пофарбовані у кольори українського прапора вони все ж отримали кращий вигляд і тепер милують око перехожих.

[![синьо жовтий03](https://mpz.brovary.org/wp-content/uploads/2014/09/sino-zhovtiy03.jpg)](https://mpz.brovary.org/wp-content/uploads/2014/09/sino-zhovtiy03.jpg)

**Фото - Марії Придьми**
