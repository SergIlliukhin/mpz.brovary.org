---
title: "В суботу у Броварах юні знавці англійської змагатимуться за поїздку до Туманного Альбіону"
date: 2014-10-07
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "brovary"
  - "vibir-redaktsiyi"
  - "konkurs"
  - "konkurs-z-angliyskoyi-movi"
  - "livoberezhna-kiyivshhina"
  - "novini"
  - "rizanenko"
  - "fond-rozvitku-gromad-livoberezhna-kiyivshhina"
---

**[![Konkurs-z-angliyskoyi](https://mpz.brovary.org/wp-content/uploads/2014/10/Konkurs-z-angliyskoyi.jpg)](https://mpz.brovary.org/wp-content/uploads/2014/10/Konkurs-z-angliyskoyi.jpg)У суботу, 11 жовтня, о 9:00 в приміщенні ЗОШ №6 (вул. Герцена, 3) відбудеться щорічний конкурс з англійської мови «Brovary Challenge» серед учнів 9-10 класів середніх загальноосвітніх навчальних закладів м. Бровари та Броварського району. Про це повідомили організатори конкурсу - благодійний фонд розвитку громад "Лівоборежна Київщина".**

У Фонді зазначили, що **реєстрація** для участі у «Brovary Challenge» триватиме **до 10 жовтня** включно. Ознайомитись з умовами конкурсу з англійської мови та заповнити реєстраційну форму можна на їхньому сайті [http://www.livoberezhna.org/](http://www.livoberezhna.org/)

Учасниками конкурсу можуть бути **учні 9-10-х** класів загальноосвітніх навчальних закладів міст Бровари та Броварського району, які **не мають спеціалізації з англійської мови** та **не є переможцями міжнародних програм** та конкурсів і не перебували на навчанні в США та Великобританії протягом останніх 3-х років і які зареєструвалися для участі у даному конкурсі.

Призерів «Brovary Challenge» фонд нагородить цінними подарунками. Головний приз для переможців - двотижнева поїздка в Англію під час літніх канікул. Під час перебування у "туманному Альбіоні" юні броварські знавці іноземної матимуть можливість вдосконалити свій рівень під час навчання та активного відпочинку з носіями мови. Вчителів, які підготували переможців, теж будуть відзначати, повідомляється на офіційному сайті Фонду.

Нагадаємо, конкурс «Brovary Challenge» [проводиться щорічно](метою%20пошуку та підтримки талановитих  школярів, розвитку інтересу до англійської мови та культури англомовних країн, формування навичок пізнавальної та творчої діяльності ).  Як зазначають організатори, його мета полягає у _"пошуку та підтримці талановитих  школярів, розвитку інтересу до англійської мови та культури англомовних країн, формування навичок пізнавальної та творчої діяльності"._
