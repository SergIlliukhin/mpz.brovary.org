---
title: "Забив бездомного пса до напівсмерті. Люди вимагають кривднику покарання"
date: 2016-12-12
author: 
  username: "yschenko"
  display_name: "Ірина Ющенко"
categories: 
  - "hromada"
  - "novyny"
tags: 
  - "bezdomni-sobaki"
  - "brovary"
  - "vibir-redaktsiyi"
  - "znushhannya-nad-tvarynamy"
  - "novini"
  - "chotyrylapi-druzi"
coverImage: "wp-content/uploads/2016/12/3-osnovne.jpg"
---

**Усе частіше броварчани доводять: думка людей відіграє одну з визначальних ролей в суспільному житті міста, і успішно реалізувати ідеї можна лише разом. Так, об’єднавши свої зусилля, броварчани [підтримали Євромайдан](https://mpz.brovary.org/brovarchani-vimagayut-vidstavki-uryadu-ta-pereviboriv-prezidenta-i-parlamentu/), допомагали і допомагають [воїнам АТО](https://mpz.brovary.org/brovarski-volontery-vidpravyly-v-ato-vidremontovanu-mashynu-video/), захищають свої будинки [від грабіжників](https://mpz.brovary.org/susid-dlya-susida-meshkantsi-budynku-na-garyachomu-zatrymaly-grabizhnykiv-avtivok/) і [мажорського свавілля](https://mpz.brovary.org/brovarchani-dali-vladi-10-dniv-na-viselennya-kafe-bagmutiv-z-prometeyu/), виступають на захист [зелених зон](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/), гуртуються для [прибирання міста](https://mpz.brovary.org/sezon-subotnikiv-u-brovarah-vidkrito-meshkantsi-torgmashu-oblagorodili-zakinutu-polikliniku/) і спільних [занять спортом](https://mpz.brovary.org/borys-slyusar-ta-galyna-krushelnytska-pochaty-zhyty-aktyvno-nikoly-ne-pizno-foto-video/), змушують рахуватися з їхньою думкою при призначенні [нових начальників](https://mpz.brovary.org/brovarchani-ne-hochut-priznachennya-zavezenogo-nachalnika-militsiyi-bo-mayut-svogo-kandidata/) виконавчих органів влади та ін. Та вперше броварчани об’єдналися не лише задля власних, людських  інтересів, а щоб  захистити тварину - бездомного пса, якого чолов’яга забив до напівсмерті тільки за те, що той йому не подобався.**

Цей інцидент трапився кілька тижнів тому в будинку **№2 на вул. Симоненка** (ЖК «Купава»)_:_ на очах 70-річної консьєржки один із мешканців будинку практично до смерті забив ногами пса, якого вахтерка приютила в своїй кімнаті.

\[caption id="attachment\_63900" align="aligncenter" width="600"\][![](https://mpz.brovary.org/wp-content/uploads/2016/12/22-1.jpg)](https://mpz.brovary.org/wp-content/uploads/2016/12/22-1.jpg) Будинок на вул. Симоненка, 2\[/caption\]

\[caption id="attachment\_63895" align="aligncenter" width="600"\][![](https://mpz.brovary.org/wp-content/uploads/2016/12/17-1.jpg)](https://mpz.brovary.org/wp-content/uploads/2016/12/17-1.jpg) Консьєржка Любов Іванівна\[/caption\]

**Любов Іванівна** веде до маленького коридорчика і показує як усе відбувалося: «_Максим (так звуть кривдника тварини - авт.) вигнав Рекса із кімнатки вахтерів, а потім затис його вхідними дверима і носаками став його бити. Я кричала і плакала, щоб він випустив тварину, але Максим мене не слухав і продовжував бити, аж поки Рекс  із страху і болю не справив нужду прямо йому під ноги»._  

Після такого стресу консьєржка довгий час не могла прийти до тями: мешканцям будинку довелося навіть надавати їй медичну допомогу.

\[caption id="attachment\_63886" align="aligncenter" width="600"\][![](https://mpz.brovary.org/wp-content/uploads/2016/12/8-1.jpg)](https://mpz.brovary.org/wp-content/uploads/2016/12/8-1.jpg) Сергій та Руслана. Завдяки їхнім постам у соцметежі «Фейсбук» броварчани дізналися   про  інцидент, що трапився у їхньому будинку\[/caption\]

Розповідаючи про нелюдське ставлення по відношенню до тварини, один із мешканців будинку №2  **Сергій** у «Фейсбук» [написав](http://www.facebook.com/serhii.korniienko.1/posts/1846108665672607): _«Уявіть собі картину: істота чоловічої статі вагою під сто кілограмів ногами б'є собаку вагою в 12 кг. На площі три квадратних метри. Ні втекти, ні сховатися, ні ухилитися - ні найменшого шансу! Це все одно, що дитину замкнути в загоні з шаленим биком. Від удару тіло складається навпіл. Біль, страх, паніка ...»._

Після пережитого чотирилапий довго не наважувався знову зайти в будинок, а коли прийшов, люди помітили: боки в тварини підозріло набрякли.

У багатьох мешканців багатоповерхівки є домашні тварини, однак уже три роки як їхнім улюбленцем став і бездомний пес Рекс. За ці роки чотирилапий вивчив усіх жильців будинку і щодня доводив їм свою любов і відданість, «сигналізуючи» про чужаків. Живому «домофону» люди дякували хто добрим словом, хто шматком хліба. Свого помічника консьєржки приютили в підсобному приміщенні та поставили його на «пайок» - миску супу. Однак безрідний пес подобався не всім мешканцям. Та найбільше чотирилапого, який часто грівся в приміщенні консьєржів, не злюбив 40-річний Максим, котрого сусіди характеризують як людину замкнуту і непривітну. Чоловік, за словами жильців, часто ображав тварину: виганяв із приміщення та бив, а на зауваження людей відповідав нецензурною лайкою.

Здавалося б, у країні війна, купа економічних та соціальних проблем, які можуть бути собаки? Можливо, історія із псом не так би зачепила жильців за живе, якби Рексів кривдник не працював пілотом у міжнародній авіакомпанії і не ризикував щодня життями сотень людей. Мешканці будинку переконані: ставлення людини до тварини може слугувати своєрідним індикатором скритих "запальних процесів" у свідомості громадянина ще задовго до драми. _«Немає ніякої гарантії, що в  чоловіка, який щораз  зганяє на тварині свої підсвідомі страхи і ниці інстинкти, в голові ніщо не "переклинить"  і він не спрямує літак на схил гори, потягнувши заодно і пару сотень людських життів. А подібну практику ми вже маємо»_, - говорить Сергій. І нагадує [минулорічну трагедію](http://www.gazeta.ru/social/2015/04/02/6623217.shtml), що сталася у Франції, коли пілот «Airbus A320» Андреас Лубіц, який страждав на гостру депресію і неодноразово планував  суїцид, спрямував літак із 150 пасажирами вниз.

\[caption id="attachment\_63901" align="aligncenter" width="600"\][![](https://mpz.brovary.org/wp-content/uploads/2016/12/23-1.jpg)](https://mpz.brovary.org/wp-content/uploads/2016/12/23-1.jpg) Жильці будинку переконують: Рекс ніколи нікого не образив\[/caption\]

\[caption id="attachment\_63892" align="aligncenter" width="600"\][![](https://mpz.brovary.org/wp-content/uploads/2016/12/14-1.jpg)](https://mpz.brovary.org/wp-content/uploads/2016/12/14-1.jpg) На відео Максим переконує: собаку не бив\[/caption\]

Нашим журналістам не вдалося поспілкуватися із пілотом, однак на відео, яке продемонстрували його сусіди, чоловік свою причетність до побиття тварини заперечує. Проте погоджується: пес йому не подобався, тож і дав приблуді одного стусана. Та крововиливи на фото і виписки із обстеження постраждалої тварини говорять за інше.

\[caption id="attachment\_63884" align="aligncenter" width="600"\][![](https://mpz.brovary.org/wp-content/uploads/2016/12/6-1.jpg)](https://mpz.brovary.org/wp-content/uploads/2016/12/6-1.jpg) Сергій возить чотирилапого на обстеження та лікування: «Серед інших хвороб, у  Рекса - пролапс серцевого клапана та асцит - накопичення у черевній порожнині рідини з кров'ю».\[/caption\]

\[caption id="attachment\_63893" align="aligncenter" width="600"\][![](https://mpz.brovary.org/wp-content/uploads/2016/12/15-1.jpg)](https://mpz.brovary.org/wp-content/uploads/2016/12/15-1.jpg) Результати обстежень Рекса\[/caption\]

Щоб допомогти Рексові одужати, небайдужі мешканці об’єдналися: одні розпочали збір коштів на лікування, інші – підшукали для підопічного кілька ветеринарних клінік, треті – возять його на обстеження та лікування, ще інші – годують та вигулюють.

\[caption id="attachment\_63894" align="aligncenter" width="600"\][![](https://mpz.brovary.org/wp-content/uploads/2016/12/16-1.jpg)](https://mpz.brovary.org/wp-content/uploads/2016/12/16-1.jpg) Олена з донькою вигулюють Рекса щодня, а також збирають гроші на його лікування\[/caption\]

\[caption id="attachment\_63899" align="aligncenter" width="600"\][![](https://mpz.brovary.org/wp-content/uploads/2016/12/21-1.jpg)](https://mpz.brovary.org/wp-content/uploads/2016/12/21-1.jpg) На лікування Рекса небайдужі скидають гроші як на картку Олени, так і приносять консьєржкам готівкою\[/caption\]

\[caption id="attachment\_63889" align="aligncenter" width="600"\][![](https://mpz.brovary.org/wp-content/uploads/2016/12/11-1.jpg)](https://mpz.brovary.org/wp-content/uploads/2016/12/11-1.jpg) Уже зібрано понад 6 тис грн\[/caption\]

Як стверджують опікуни Рекса, на жаль, він приречений. Єдине, чим можуть люди допомогти тварині, – створити йому належні умови для спокійного доживання останніх днів.

\[caption id="attachment\_63898" align="aligncenter" width="600"\][![](https://mpz.brovary.org/wp-content/uploads/2016/12/20-1.jpg)](https://mpz.brovary.org/wp-content/uploads/2016/12/20-1.jpg) Підсобне приміщення, де живе Рекс\[/caption\]

\[caption id="attachment\_63896" align="aligncenter" width="600"\][![](https://mpz.brovary.org/wp-content/uploads/2016/12/18-1.jpg)](https://mpz.brovary.org/wp-content/uploads/2016/12/18-1.jpg) Рексова постіль\[/caption\]

[![](https://mpz.brovary.org/wp-content/uploads/2016/12/1-1.jpg)](https://mpz.brovary.org/wp-content/uploads/2016/12/1-1.jpg)

Небайдужі мешканці обіцяють: їхнього улюбленця більше ніхто не образить, адже вони відповідальні за того, кого приручили. А щоб для інших був урок, готують спільне звернення до керівництва авіакомпанії, де працює Максим, та в поліцію. Люди переконані: знущання над тваринами – злочин і кривдник має понести заслужене покарання.

 **Фото - автора та зі сторінки Сергія Корнієнка у FB**
