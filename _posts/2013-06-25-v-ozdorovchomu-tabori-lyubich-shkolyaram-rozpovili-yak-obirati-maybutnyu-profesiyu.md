---
title: "В оздоровчому таборі «Любич» школярам розповіли, як обирати майбутню професію"
date: 2013-06-25
author: 
  username: "centrzaynyatosti"
  display_name: "Центр зайнятості"
categories: 
  - "kolonka-avtora"
tags: 
  - "lyubich"
  - "profesiya"
  - "proforiyentatsiya"
  - "tabir"
  - "tsentr-zaynyatosti"
---

**[![Профорієнтація 1](https://mpz.brovary.org/wp-content/uploads/2013/06/Proforiyentatsiya-1.jpg)](https://mpz.brovary.org/wp-content/uploads/2013/06/Proforiyentatsiya-1.jpg)Професійна орієнтація учнів  - одне з важливих питань сьогодення , адже від того, як вони обирають професію, якими критеріями користуються у своєму виборі, залежить не тільки їхнє майбутнє, а й майбутнє держави..**

На сьогодні кожен третій випускник школи обирає професію стихійно, а це означає, що для багатьох із них обрана професія стане тимчасовою, тільки на період навчання. Навчання заради диплому ніколи користі не приносить, а лише створює зайві проблеми у майбутньому: незадоволеність працею, психологічне вигорання, низька конкурентоспроможність на ринку праці, безробіття.

Турбуючись про те, щоб наслідки не виявились саме такими, Броварський центр зайнятості вже вкотре, традиційно під час літніх канікул проводить виїзні  профорієнтаційні заходи, в літніх оздоровчих таборах. Так 18 червня в  таборі «Любич», що знаходиться в селі Літки, відбувся Урок реального життя, з використанням  мобільного центру профорієнтації.

[![Профорієнтація 3](https://mpz.brovary.org/wp-content/uploads/2013/06/Proforiyentatsiya-3.jpg)](https://mpz.brovary.org/wp-content/uploads/2013/06/Proforiyentatsiya-3.jpg)

Основним завданням було ознайомлення учнів зі світом професій, потребами ринку праці та правилами усвідомленого вибору професії, щоб в майбутньому вони могли знайти своє місце в житті.

В заході взяли участь близько 40 учнів віком 11- 13 років, це учні шкіл м. Бровари, Броварського та Бориспільського району, м. Києва.

Під час проведення заходу спеціаліст центру зайнятості охарактеризувала ситуацію на сучасному ринку праці, надала багато корисної інформації про перелік тих професій, які користуються найбільшим попитом (використовуючи барометр професій) на ринку праці .

„Хочу-можу-треба” – це незмінна  формула вибору професії, яка була використана спеціалістом у спілкуванні з учнями, тому що завдання служби зайнятості допомогти молоді погодити свої професійні плани з потребами суспільства.

[![Профорієнтація 2](https://mpz.brovary.org/wp-content/uploads/2013/06/Proforiyentatsiya-2.jpg)](https://mpz.brovary.org/wp-content/uploads/2013/06/Proforiyentatsiya-2.jpg)

Оскільки діти знаходяться на відпочинку , щоб не обтяжувати їх традиційними формами проведення профорієнтаційних заходів, до роботи були додані профорієнтаційні ігри, саме на цьому  етапі роботи діти показали “вершину” своєї активності, обізнаності, ерудованості. Зі школярами проведено конкурс знавців професій, «Класифікатор», «Вгадай професію», «Всезнайка»,  «Асоціація», «Професія на літеру», та інші. У процесі гри, сповнені бажання виграти, діти отримали можливість розширити уявлення про нові та перспективні професії, сформувати відповідне ставлення до вибору професії, щоб уникнути традиційних помилок.

По закінченню заходу діти отримали профорієнтаційний щоденник школяра. Використовуючи його протягом наступного навчального року, вони зможуть ще раз ознайомитись зі світом, дізнатись багато цікавого, зробити крок до самопізнання.

На завершення профорієнтаційної зустрічі з дітьми  спеціаліст центру зайнятості висловила сподівання, що ця зустріч не пройшла марно,  і побажала учням обрати ту професію, яка б приносила їм матеріальне та моральне задоволення, а суспільству користь.
