---
title: "Біля старого кладовища на Кірова депутат збудує газозаправну станцію"
date: 2012-12-24
tags: 
  - "andreyev"
  - "brovary"
  - "brovarigaz"
  - "vibir-redaktsiyi"
  - "kirova"
  - "kladovishhe"
  - "novini"
  - "tsvintar"
  - "chabur"
---

[![](https://mpz.brovary.org/wp-content/uploads/2012/12/DSC_1625.jpg "Старе кладовище на вулиці Кірова")](https://mpz.brovary.org/wp-content/uploads/2012/12/DSC_1625.jpg)Близько місяця тому ми помітили, що на земельній ділянці біля входу до старого кладовища вздовж вулиці Кірова розпочалось активне будівництво: копають землю, роблять насипи, укладають асфальт. Ми вирішили розібратися та з'ясувати, хто поклав око на цю ділянку і до чого слід готуватися мешканцям міста, та надіслали запит на інформацію до броварської влади.

**Газова заправка біля міського цвинтаря**

Як виявилось, земельну ділянку на підставі договору про встановлення особистого строкового сервітуту отримало підприємство ТОВ "Броваригаз", директором якого є депутат Броварської міської ради, член "Партії зелених України" **Чабур Валерій Іванович**. Договір укладено терміном на 5 років, а земельна ділянка площею 0,0030 га надається для _обслуговування **тимчасової** споруди (павільйон) та **тимчасового** пристрою_.

[![](https://mpz.brovary.org/wp-content/uploads/2012/12/zemlyz.jpg "zemlyz")](https://mpz.brovary.org/wp-content/uploads/2012/12/zemlyz.jpg)

Детальніший опис об'єкту будівництва наведено у Містобудівних умовах та обмеженнях забудови земельної ділянки, наданих ТОВ "Броваригаз", а саме: - На ділянці буде розташована тимчасова споруда (павільйон) та тимчасовий пристрій заправки газу ММС 5-10 (5+5); - Загальна площа ділянки - 0,0030 га, з них площа забудови павільйону - 0,0015 га, а на решті 0,0015 га буде розташоване обладнання; - Буде встановлено 2 резервуари, кожен об'ємом 4,85 куб.м.; - За добу газозаправна станція обслуговуватиме 150 од. транспорту; [![](https://mpz.brovary.org/wp-content/uploads/2012/12/pg1.png)](https://mpz.brovary.org/wp-content/uploads/2012/12/pg1.png)[![](https://mpz.brovary.org/wp-content/uploads/2012/12/pg2.png)](https://mpz.brovary.org/wp-content/uploads/2012/12/pg2.png)[![](https://mpz.brovary.org/wp-content/uploads/2012/12/pg3.png)](https://mpz.brovary.org/wp-content/uploads/2012/12/pg3.png)

[![](https://mpz.brovary.org/wp-content/uploads/2012/12/photo2-001.jpg)](https://mpz.brovary.org/wp-content/uploads/2012/12/photo2-001.jpg)

**Обурення громадськості та байдужість влади**

Під час проведення будівельних робіт ТОВ "Броваригаз" не обладнало ділянку жодними інформаційними стендами, тому небайдужі броварчани були не на жарт стривожені розпочатим будівництвом. Ходили чутки, що тут буде знаходитись автозаправна станція, але жодних конкретних фактів чи документів у мешканців не було.

Тому обурені мешканці, чиї родичі поховані на старому кладовищі, направили звернення до броварського міського голови, Президента та прокуратури, у якому вони звернули увагу на порушення вимог законодавства під час будівництва, на те, що не проводились громадські слухання, та найголовніше - на _**морально-етичну**_ сторону даного питання.

[![](https://mpz.brovary.org/wp-content/uploads/2012/12/zvern.jpg "zvern")](https://mpz.brovary.org/wp-content/uploads/2012/12/zvern.jpg)

У своїй відповіді заступник броварського міського голови В.О.Андрєєв розповів, що, виявляється, повідомлення про розміщення автогазозаправного пункту по вул.Кірова в районі міського цвинтаря було опубліковано в газеті "Броварська панорама" ще 20.04.2012 р. Після цього пан Андрєєв майже дослівно повторив текст оголошення, зазначивши насамкінець, що жодних пропозицій та зауважень щодо цього будівництва від громадськості не надходило. _**Морально-етичну**_ сторону питання заступник міського голови коментувати не став.

[![](https://mpz.brovary.org/wp-content/uploads/2012/12/vd.jpg "Відповідь Андрєєва")](https://mpz.brovary.org/wp-content/uploads/2012/12/vd.jpg)

**Порошинка - наступна**

Повідомлення про розміщення автогазозаправних пунктів у м.Бровари дійсно було опубліковано у номері 21-22 газети "Броварська панорама" за 20.04.2012 р. І в ньому, окрім будівництва біля міського цвинтаря, згадується, що ще одна станція буде розташована майже в центрі міста - в районі автобусної зупинки "Порошинка", при цьому працюватимуть автогазозаправні пункти 24 години на добу 365 діб на рік.

Також _**будуть відбуватись викиди пропану** **та бутану**_, але рівень забруднення - допустимий, а ступінь його небезпечності - безпечний - запевняє міська влада.

[![](https://mpz.brovary.org/wp-content/uploads/2012/12/brama.png "Броварська панорама за 20.04.2012")](https://mpz.brovary.org/wp-content/uploads/2012/12/brama.png)

> Повідомлення про розміщення тих чи інших шкідливих виробництв на території нашого міста з'являються на сторінках "Броварської панорами" досить часто. Однак громадськість зазвичай на них майже не реагує, чим активно і користується міська влада, надаючи земельні ділянки для розміщення шкідливих об'єктів під вікнами броварчан
