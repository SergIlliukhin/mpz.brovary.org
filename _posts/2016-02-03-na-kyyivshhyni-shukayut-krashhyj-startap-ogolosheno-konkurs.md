---
title: "На Київщині шукають кращий стартап - оголошено конкурс"
date: 2016-02-03
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "kyyivska-oblast"
  - "koda"
  - "konkurs"
  - "novini"
  - "pidpriyemtsi"
coverImage: "wp-content/uploads/2016/02/kiev_5.jpg"
---

**Конкурс бізнес-планів та стартапів для підприємців області проводить Київська обласна держадміністрація. Проекти подаються у трьох категоріях: бізнесова, соціальна і творча. Кожен учасник може пропонувати необмежену кількість авторських пропозицій у будь-якій із категорій.**

Зареєструватися для участі у конкурсі можна, заповнивши [анкету](https://docs.google.com/forms/d/1CAyYgYgtf0ilcX7WYaRiolR_bx9eifLuST0sRFLKZFI/viewform), або на офіційному веб-сайті Київської облдержадміністрації в розділі ["Конкурси, акції"](https://www.kyiv-obl.gov.ua/konkursi_aktsiji). Свій бізнес-проект або ідею також потрібно вислати на e-mail Департаменту економічного розвитку і торгівлі КОДА [**ekon\_koda@ukr.net**](https://mail.ukr.net/desktop#sendmsg/f=to=ekon_koda@ukr.net) з поміткою "КОНКУРС".

Вимоги до участі у конкурсі:

- проект має вирішувати конкретні проблеми області та відповідати суспільним інтересам;
- конкурсні ідеї повинні бути інноваційними та реалістичними;
- проект повинен містити дані про автора, контакти, опис ідеї, мету і завдання проекту; актуальність продукту (послуги), позиціонування товару (послуги) на ринку, його відмінні риси, суму необхідних інвестицій за статтями витрат, забезпечення конкурентоспроможності продукції та послуг, ціноутворення, рекламний бюджет тощо.

Телефони для довідок: **(044)** **286-81-23**, **286-81-55**. Заявки приймаються **до** **01** **березня 2016 року**. До участі у конкурсі приймаються як готові бізнес-проекти так і ідеї, повідомляється на сайті КОДА.

Після закінчення терміну подачі ідей будуть визначені переможці, які отримають можливість:

- Реалізувати свій стартап в Київській області;
- Знайти кошти різних джерел на впровадження проекту;
- Отримати цілковиту підтримку КОДА.
