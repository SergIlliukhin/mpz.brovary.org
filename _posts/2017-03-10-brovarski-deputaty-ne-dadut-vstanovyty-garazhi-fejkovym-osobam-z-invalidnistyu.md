---
title: "Броварські депутати не дадуть встановити гаражі фейковим особам з інвалідністю"
date: 2017-03-10
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "vibir-redaktsiyi"
  - "deputaty-miskrady"
  - "zemelna-komisiya"
  - "novini"
coverImage: "wp-content/uploads/2017/03/Avto.jpg"
---

**Сьогодні, 10 березня, на засіданні земельної комісії броварські депутати серед інших розглядали питання надання громадянам земельних ділянок в оренду для встановлення гаражів. З огляду на кампанію по [знесенню гаражів](https://mpz.brovary.org/garazhnyj-konflikt-memorandum-pro-porozuminnya-spodivayutsya-pidpysaty-vzhe-10-bereznya/) у місті, обранці засумнівалися в намірах громадян, які подали заяви, та вирішили відділити справжніх інвалідів від "підробних".**

Депутати розглядали один з [проектів рішення](https://brovary-rada.gov.ua/documents/26809.html), що виноситься на [найближчу сесію](https://mpz.brovary.org/anons-23-bereznya-vidbudetsya-chergova-sesiya-brovarskoyi-miskoyi-rady/) **23 березня**, а саме пункт, який містить 12 підпунктів з 12 прізвищами:

> 7\. Надати дозвіл на розроблення проектів землеустрою щодо відведення земельних ділянок в оренду громадянам...

Депутати вирішили запросити в понеділок, **13 березня, о 10:00** до міської ради з повним пакетом документів тих громадян, які претендують на виділення в оренду земельних ділянок для встановлення гаражів. Право мають на це особи з інвалідністю. Лунали пропозиції видати дозволи тим громадянам, які мають транспортний засіб, потім - транспортний засіб із ручним керуванням, потім - найближчим родичам особам з інвалідністю.

_"Право оренди видають на 3 роки",_ - пояснила начальниця земельного відділу міськради **Леся Гудименко**.

Розглянувши повний перелік громадян, депутати вирішили не перевіряти лише одну особу з інвалідністю, в якій впевнені. Інших чекає перевірка.
