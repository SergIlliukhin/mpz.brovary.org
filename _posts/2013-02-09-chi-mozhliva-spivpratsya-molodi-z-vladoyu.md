---
title: "Чи можлива співпраця молоді з владою?"
date: 2013-02-09
author: 
  username: "mzpl"
  display_name: "Молодь за права людини"
categories: 
  - "kolonka-avtora"
tags: 
  - "gromadski-molodizhni-organizatsiyi"
  - "molod"
  - "spivpratsya-z-vladoyu"
coverImage: "wp-content/uploads/2013/02/seminar1806-3.jpg"
---

**8 лютого- Бровари-  відділом у справах сім΄ї та молоді Броварської міської ради було проведено Круглий стіл «Молодь Броварів» з метою сприяти розвитку громадських молодіжних організацій.** На обговорення було винесено [міську програму підтримки та розвитку молоді «Молодь Броварів»](https://rizanenko.org/downloads/doc/5_sesia_BMR/14.pdf) на 2011 - 2015 роки. Мета, якої створення сприятливих умов для самореалізації молоді в різних галузях; оперативне реагування та вирішення соціальних проблем молоді; активне залучення молоді до реалізації державної молодіжної політики в місті.

На круглому столі були присутні представники відділу у справах сім’ї та молоді, відділу освіти, ценру соціальної служби для сім’ї, дітей та молоді, Благодійний фонд «Молодь за права людини» м. Київ, Броварські громадські молодіжні організації, серед яких «Alexdance», «Характерник», «Я не байдужий», Клуб історичного фехтування та ролевої реконструкції «НАВЬ» інші.

Захід було розпочато виступом представника відділу у справах сім’ї та молоді міської ради: _«Визначені основні завданнями у сфері молодіжної політики. Це підтримка обдарованої молоді та стимулювання її до громадської активності; підтримка молодіжних ініціатив та організованих форм дозвілля; залучення молоді до реалізації державної молодіжної політики в місті»._

Кожна громадська організація звітувала про свою діяльність. Так своїм досвідом поділився Благодійний фонд «Молодь за права людини»м. Київ, який з серпня 2012 року тісно співпрацює з місцевою владою. Завдяки цьому було проведено «Фестиваль музики» до Дня незалежності України та прочитано ряд лекцій для учнів 9-х, 10-х, 11-х класів, для студентів ПТУ м. Броварів, для студентів Економіко - Технологічного Університету  3- го  рівня акредитації, Поліцейського фінансово-правового коледжу Міжнародної поліцейської асоціації, Броварського Вищого Училища Фізичної культури та  Броварської філії Відкритого Міжнародного університету розвитку людини «Україна». Таким чином більше 1000 учнів м. Броварів дізналися про свої права та обов’язки, що прописані у Загальній декларації прав людини та переглянули фільм «Історія прав людини».

Учасники заходу обговорили складнощі, розглянули плани на майбутнє та дійшли порозуміння, щодо подальшої співпраці. Захід показав, організаціям потрібна допомога з боку місцевої влади, це дасть їм змогу бути більш ініціативними та ширше діяти.

youthforhumanrights.org
