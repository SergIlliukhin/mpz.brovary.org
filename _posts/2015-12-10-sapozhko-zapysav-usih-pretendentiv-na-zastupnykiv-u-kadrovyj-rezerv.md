---
title: "Сапожко записав претендентів на заступників у кадровий резерв"
date: 2015-12-10
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "konkurs-na-zastupnykiv-mera"
  - "novini"
---

**Сьогодні на сайті Броварської міськради з'явилося [оголошення](https://brovary-rada.gov.ua/%D1%96nformats%D1%96ine-pov%D1%96domlennya-za-rezultatami-rozglyadu-kandidatur-na-posadi-zastupnik%D1%96v-m%D1%96skogo-golovi) про результати неформального конкурсу на посади заступників міського голови. Нагадаємо, на місця, які наразі займають Василь Андрєєв, Григорій Голубовський та Лариса Виноградова, претендувало 15 бажаючих. Публічне представлення кандидатів відбувалося минулої п'ятниці, 4 грудня (репортаж із заходу читайте за посиланням: [частина 1](https://mpz.brovary.org/predstavlennya-potentsijnyh-zastupnykiv-mera-tehnichni-kandydaty-gosti-z-kyyeva-ta-travlya-zmi-chastyna-1-fotoreportazh/), [частина 2](https://mpz.brovary.org/predstavlennya-potentsijnyh-zastupnykiv-mera-tehnichni-kandydaty-gosti-z-kyyeva-ta-tskuvannya-zmi-chastyna-2/).). Результати відбору броварські чиновники обіцяли оприлюднити на офіційному веб-сайті міськради через 7 днів після обговорення.**

З оголошення, оприлюдненого 10 грудня, можна зрозуміти, що міський голова має бажання залишити своїх перевірених заступників при собі, а кандидатури претендентів "прийняти до уваги та зарахувати у кадровий резерв":

> Згідно з [Протоколом публічного обговорення претендентів на посади заступників міського голови](https://onedrive.live.com/redir?resid=72571393D4771099!4713&authkey=!AHxdLOC-hKES37U&ithint=file%2cdocx), результати проведеного заходу будуть прийняті до уваги для подальшого формування «кадрового резерву» посадових осіб та фахівців органів місцевого самоврядування в м. Бровари відповідно до ст.16 Закону України «Про службу в органах місцевого самоврядування». Процедура призначення заступників міського голови буде здійснюватися відповідно до Законів України «Про місцеве самоврядування» та «Про службу в органах місцевого самоврядування».
