---
title: "Вчора у Броварах пропала дитина: міліція знайшла школяра лише вночі"
date: 2015-09-25
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "militsiya"
  - "novini"
  - "propala-dytyna"
  - "shkolyar"
---

**Вчора у Броварах пропав учень 6-го класу, правоохоронці знайшли його лише вночі. Хлопчик живий та неушкождений, рішення втекти прийняв сам. Про це [повідомляє](http://www.mvs.gov.ua/mvs/control/kyivska/uk/publish/article/175619) Броварський МВ ГУМВС України на офіційному сайті.**

> Упродовж ночі броварські міліціонери шукали 12-річного хлопчика, який ввечері пішов з дому та не повернувся. Знайшли дитину біля лісопосадки на окружній дорозі.
> 
> Пізно ввечері до чергової частини Броварського міськвідділу міліції за допомогою відшукати 12-річного сина звернулась 38-річна місцева жителька. Мати розповіла, що неповнолітній пішов із дому, нікого не повідомивши.
> 
> На пошуки хлопчика був задіяний весь особовий склад міськвідділу. Співробітники кримінальної міліції у справах дітей перевірили громадські місця, де могла б перебувати дитина. Правоохоронці знайшли неповнолітнього втікача за містом живим і неушкодженим. З’ясувалось, що хлопчик прямував в гості до тітки в сусідню область.
> 
> Міліціонери провели з хлопчиком профілактичну бесіду. Наразі правоохоронці з’ясовують причини втечі дитини з дому.
