---
title: "Восени у Броварах відкриється міні-притулок для престарілих"
date: 2016-07-21
categories: 
  - "brovary"
  - "novyny"
tags: 
  - "brovary"
  - "viddilennya-statsionarnogo-doglyadu"
  - "vibir-redaktsiyi"
  - "diana-ludchenko"
  - "novini"
  - "prytulok-dlya-prestarilyh"
  - "tertsentr"
---

**Нарешті у Броварах з’явиться заклад, де одинокі та хворі броварчани зможуть за бюджетні кошти доживати свого віку. Міні-притулок заплановано відкрити в частині приміщення міського територіального центру соціального обслуговування, що на вул. Гагаріна, 8А. Згідно з [планом заходів](http://onedrive.live.com/view.aspx?resid=72571393D4771099!7987&ithint=file%2cdocx&app=Word&authkey=!ACYFCN8_OlYXaK0) по реформуванню системи соціальних послуг, відділення стаціонарного догляду для постійного або тимчасового проживання для одиноких громадян і інвалідів, які не здатні до самообслуговування, має запрацювати вже у жовтні-листопаді цього року. На якому етапі роботи по його облаштуванню та хто стане першими «клієнтами» міні-притулку, дізнавалися наші журналісти.**

Директор територіального центру соціального обслуговування **Діана Лудченко** проводить нам екскурсію приміщенням, де через 3 місяці після реконструкції має повноцінно запрацювати міні-притулок для одиноких людей похилого віку та інвалідів, які потребують цілодобового стороннього догляду.

[![міні-притулок дял престарілих](https://mpz.brovary.org/wp-content/uploads/2016/07/11-1.jpg)](https://mpz.brovary.org/wp-content/uploads/2016/07/11-1.jpg)

_«Серед 34 територіальних центрів Київщини, у 29 - відділення стаціонарного догляду функціонує вже [давно](http://zakon5.rada.gov.ua/laws/show/1417-2009-п)__,_ \- розповідає директорка. - _З вивільненням частини приміщення,  з’явилася така можливість і у нас. На початку року з бюджету розвитку міста_ _на організацію відділення виділено **1 млн гривень**. Нарешті_ _здійсниться одна із найзаповітніших моїх мрій, і у терцентрі з’явиться **4-те,** таке необхідне, відділення»._

[![міні-притулок дял престарілих](https://mpz.brovary.org/wp-content/uploads/2016/07/2-4.jpg)](https://mpz.brovary.org/wp-content/uploads/2016/07/2-4.jpg)

[![міні-притулок дял престарілих](https://mpz.brovary.org/wp-content/uploads/2016/07/3-4.jpg)](https://mpz.brovary.org/wp-content/uploads/2016/07/3-4.jpg)

\[caption id="attachment\_58625" align="aligncenter" width="600"\][![міні-притулок дял престарілих](https://mpz.brovary.org/wp-content/uploads/2016/07/5-3.jpg)](https://mpz.brovary.org/wp-content/uploads/2016/07/5-3.jpg) Діана Лудченко: «Експертний звіт щодо розгляду кошторисної частини проектної документації затверджено. Залишилося пройти останній етап: подати декларацію про початок виконання будівельних робіт».\[/caption\]

> На обслуговуванні в терцентрі перебуває близько **2 000** броварчан: люди  похилого віку, інваліди, хворі, які не здатні до самообслуговування, ті громадяни, котрі перебувають у складній життєвій ситуації у зв’язку з безробіттям (_якщо середньомісячний сукупний дохід членів сім’ї нижчий, ніж прожитковий мінімум для сім’ї)._ На сьогодні у терцентрі функціонує **3** відділення. У відділенні «Соціальної допомоги вдома» **36** соцпрацівників опікуються **380** одиноко- та самітньопроживаючими людьми. У відділеннях «Адресної натуральної і грошової допомоги» та «Надання медичних та соціально-побутових послуг» люди, які самостійно пересуваються, можуть отримати послуги швачки, перукаря, гаряче харчування, а також психологічні, інформаційні та юридичні послуги.

Аптека та **Товариство Червоного Хреста**, що довгий час розміщувалися у правому крилі будівлі, змінили місце дислокації (Товариство, зокрема, переїхало на **бульв. Незалежності, 8Б**)**,** тож нині на 103 кв.м поки  що «бардак».

\[caption id="attachment\_58626" align="aligncenter" width="600"\][![міні-притулок дял престарілих](https://mpz.brovary.org/wp-content/uploads/2016/07/7-2.jpg)](https://mpz.brovary.org/wp-content/uploads/2016/07/7-2.jpg) Діана Лудченко: "Тут має бути хол...\[/caption\]

\[caption id="attachment\_58627" align="aligncenter" width="600"\][![міні-притулок дял престарілих](https://mpz.brovary.org/wp-content/uploads/2016/07/8-1.jpg)](https://mpz.brovary.org/wp-content/uploads/2016/07/8-1.jpg) ..., а тут - одна із палат...\[/caption\]

\[caption id="attachment\_58628" align="aligncenter" width="600"\][![міні-притулок дял престарілих](https://mpz.brovary.org/wp-content/uploads/2016/07/9-1.jpg)](https://mpz.brovary.org/wp-content/uploads/2016/07/9-1.jpg) ... Через 3 місяці санвузол не впізнаєте".\[/caption\]

У міні-притулку, що розрахований на **10 осіб**, заплановано облаштувати хол для відпочинку, чоловічу та жіночу палати, ізолятор (на випадок, якщо людина захворіла), столову, санвузол, кімнату для обслуговуючого персоналу, побутову кімнату. А от кухня на базі терцентру є своя, потрібно лише розширити штат працівників на допомогу кухарю, каже Діана Лудченко. «Зекономили» і на медсестрі – така одиниця в терцентрі також є.

На сьогодні вже **5** претендентів з нетерпінням очікують на відкриття міні-притулку. Це - одинокі броварчани поважного віку та інваліди. Серед них – ціла сім’я: старенька мати та син-інвалід по зору.

Реконструкцію приміщення  під відділення стаціонарного догляду мають завершити **до 1 жовтня** – Дня людей похилого віку. Крайній термін, каже директорка, – 3 грудня - Міжнародний День інвалідів.

За словами Діани Лудченко, у перспективі можливе і розширення відділення. Це якщо Управління праці та соціального захисту Броварської РДА звільнить орендоване приміщення.

**Нагадаємо:** у терцентрі є і платні послуги для осіб, котрі мають працездатних дітей, однак ті не опікуються рідною людиною з тих чи інших причин. Так послуга з винесення сміття коштує **5, 29 грн,** косметичне прибирання житла – **9, 50 грн**, вологе прибирання – **22, 17 грн**, генеральне прибирання – **66, 50 грн**, допомога в консервації (1, 5 год) - **47, 50 грн**, розчистка снігу –  **15, 83 грн** та ін. Для замовлення платних послуг варто скласти договір, прописати необхідні послуги та внести у касу кошти. У пункті прокату можна взяти в тимчасове користування милиці, візки, ходунки.

Зауважимо: міні-притулок для престарілих - єдиний у Броварах соціальний заклад, де знайдуть притулок хоча б одинокі люди та інваліди. Спеціалізованої установи для [жертв насилля в сім’ї](https://mpz.brovary.org/nasillya-smittya-yake-treba-vinositi-z-hati)  у нашому місті  до цього часу немає. Немає і дитячого центру: покинуті діти ["перетримуються"](https://mpz.brovary.org/hto-zhyve-u-dytyachomu-infektsijnomu-viddilenni-brovariv-abo-neprosta-dolya-pokynutyh-ditej/) у лікарні, з ними "приживаються" і деякі матері.

**Фото - автора**
