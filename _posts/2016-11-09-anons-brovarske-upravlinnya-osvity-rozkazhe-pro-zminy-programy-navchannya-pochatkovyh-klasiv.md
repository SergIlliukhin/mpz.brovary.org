---
title: "АНОНС: Броварське управління освіти розкаже про зміни програми навчання початкових класів"
date: 2016-11-09
categories: 
  - "announce"
  - "novyny"
tags: 
  - "anons"
  - "batkivski-zbory"
  - "brovary"
  - "novini"
  - "upravlinnya-osvity-i-nauky"
  - "shkola-7"
---

**10 листопада о 17:00 в актовій залі 7 школи пройде вечір запитань і відповідей для батьків учнів початкових класів всіх броварських шкіл. Збори відбудуться у зв\`язку із нововведеннями МОН України щодо початкової школи. Про це [повідомили](http://www.brovary-osvita.gov.ua/) на офіційному сайті управління освіти та науки Броварської міської ради.**

Як зазначає завідуюча науковим центром управління освіти та науки **Олена Мартенко**, попередньо від управління освіти в броварських школах проводили анонімне анкетування. Кожен охочий міг написати пропозиції та поставити запитання щодо програми нововведень для початкових класів. Анкети вкидали до спеціальних скриньок, які були розміщені в кожній школі. На підставі цих пропозицій вирішили зробити зустріч з батьками і надати пояснення та консультації.

На вечір запрошені лікар-педіатр, методист науково-методичного центру, який координує роботу початкової ланки, психолог науково-методичного центру та начальник управління освіти та науки **Оксана Мельник**.
