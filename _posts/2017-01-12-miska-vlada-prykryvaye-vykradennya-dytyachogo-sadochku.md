---
title: "Міська влада покриває викрадення дитячого садочку"
date: 2017-01-12
author: 
  username: "nikitchina"
  display_name: "Ірина Нікітчина"
categories: 
  - "kolonka-avtora"
tags: 
  - "alyans-novobud"
coverImage: "wp-content/uploads/2017/01/20161215_160516.jpg"
---

**15 грудня 2016 року** відбулася 22-га чергова сесія Броварської міської ради, на якій в питанні "Різне" виносилась доповідь головного архітектора міста Рибакової Л.Є. з приводу факту будівництва Альянс Новобудом двох будинків на території "Лісового Кварталу"на місці дитячого садочку. Як не крути, а викрутитись не вдалося. Порушення було підтверджене, а разом з тим зазначено, що за інвестиційними зобов’язаннями ТОВ Альянс Новобуд мав ще і побудувати цей садочок.

**Минали дні після сесії**, на якій міський голова Ігор Сапожко дав усне доручення звернутися до ДАБІ, та ніхто нікуди не рухається, навпаки, всі зусилля покладаються в протилежному напрямку. Тож, за фактом самочинного будівництва двох багатоквартирних будинків в частині території 3 мікрорайону IV житлового району міста Бровари, визначеній Детальним планом території під будівництво дитячої дошкільної установи на 220 місць,  звернувся до ДАБІ депутат Андрій Саук.

![](https://mpz.brovary.org/wp-content/uploads/2017/01/img004.jpg)

![](https://mpz.brovary.org/wp-content/uploads/2017/01/img005.jpg)

 

**Відповідь надійшла оперативно**,  а от з призначенням позапланової перевірки - справи інакші.  Складається враження, що головному державному інспектору ДАБІ Плющу О.С. навіть порадили піти з 20 січня на пару тижнів у відпустку, що досить дивно після періоду затяжних новорічних свят. Але зовсім не дивно з огляду на те, що наступна чергова сесія міськради призначена на 9 лютого  і перевірка призначена на лютий, а це значить, що висновки та приписи ДАБІ по забудовнику Альянс Новобуд на цей момент ще не будуть готові.

**В міськраді відбувається** **брейнстормінг**. Там вигадали байку про новий Детальний план, який вже розробили, але не встигли затвердити.  Та кого цим проведеш? Існує певний порядок розроблення ДПТ і  починається він  з рішення міськради. Такої події ми пропустити не могли. Окрім того,  про сам початок розроблення мало бути надруковане в газеті “Нове життя” оголошення та розміщене на сайті міськради, який вже заархівовано, не кажучи про договори на розроблення - це дрібниці. Тому, користуючись тим, що МПЗ читають  в міськраді, нагадую, що  ми завчасно отримали відповідь від міського голови на 11 аркушах про кількість затвердженої документації за останні десять років. Так що, провести все заднім числом теж не вдасться.

**Готуйтеся, панове, до відповідальності!**

![](https://mpz.brovary.org/wp-content/uploads/2017/01/img003.jpg)
