---
title: "Ми йдемо на місцеві вибори, маємо свого претендента на посаду мера та набираємо команду"
date: 2015-09-10
categories: 
  - "kolonka-avtora"
---

**У нас є кілька приємних новин для броварчан. По-перше, громадський актив міста, який не один рік боровся за права та інтереси громади та який розробив низку проектів щодо розвитку Броварів, таки вирішив іти на місцеві вибори 2015. По-друге, у нашої команди є свій претендент на посаду міського голови Броварів – це лідер найбільш дружного та прогресивного в місті житлового комплексу «Купава» Андрій Саук. По-третє, у нашому партійному списку ще є вільні місця – ми відкриті для нових людей, яким небайдуже майбутнє міста і які реально готові взяти участь у виборчих перегонах.**

Це було непросте рішення для більшості з нас – взяти участь у політичній боротьбі за місця у Броварській міській раді. Проте ми розуміємо, що ця осінь – вирішальний момент у житті країни та нашого міста зокрема, і ми просто не маємо права стояти осторонь.

У броварському «ДемАльянсі» зібралась команда фахівців у тих галузях, які, на наше переконання, є гостро актуальними для майбутнього розвитку міста – архітектори, експерти у житлово-комунальній сфері, голови ОСББ, журналісти, ІТ-спеціалісти, знавці державного управління та, звісно ж, активна та креативна молодь.

> У майбутній міськраді Броварів має бути **36** депутатів, відповідно у списку політичної партії може бути 36 кандидатів. Наразі ми продовжуємо вести переговори з низкою броварчан, які мають активну громадянську позицію, щодо їх балотування, відтак список, який ми оприлюднюємо, не є вичерпним. До 16 вересня включно триває набір до нашої команди. Щоб долучитись та спробувати свої сили у цьогорічних виборчих перегонах у якості кандидиата в депутати, потрібно заповнити анкету за [цим посиланням](https://docs.google.com/forms/d/14g3OLhkydaZ0AZ7a2MbT-NwXywD4C-eBYi5x4lRlj34/viewform) та пройти співбесіду.

[![logo DA 2015 ФБ](https://mpz.brovary.org/wp-content/uploads/2015/09/logo-DA-2015-FB.jpg)](https://mpz.brovary.org/wp-content/uploads/2015/09/logo-DA-2015-FB.jpg)

Наразі ж броварська команда "ДемАльянсу" виглядає наступним чином (_в алфавітному порядку_):

1\. **Артюх Олег**, **31 рік** IT-фахівець, програміст, учасник антикорупційної кампанії «50 тисяч за мера-корупціонера», член броварської організації партії «ДемАльянс»

2\. **Берестовий Олег, 21 рік** координатор проекту «ВелоБровари» по розробці велоінфраструктури міста Бровари, учасник громадської ініціативи «Нове місто – Бровари», студент Київського національного університету ім. Т. Шевченка

3\. **Горбатюк Наталія, 37 років** бухгалтер-економіст, голова ОСББ "Затишок"(вул. Грушевського, 27), член ГО "Ресурсний центр ОСББ м. Бровари"

4\. **Дяченко Аліна, 31 рік** журналіст, головний редактор видання «Маєш право знати», член Громадської ради при броварській міліції,  активіст ГО «Броварський народний контроль», учасник громадської ініціативи «Нове місто – Бровари», голова броварської організації партії «ДемАльянс»

5. **Іллюхін Сергій, 31 рік** громадський експерт з доступу до публічної інформації, активіст кампанії щодо спрощення порядку оформлення закордонних паспортів у Броварах, співзасновник сайту «Маєш право знати», голова київської обласної організації партії «ДемАльянс»

6\. **Казміренко Вячеслав, 53 роки** архітектор, фахівець з містобудівної документації, проектант будівель і споруд, член Штабу щодо розробки та обговорення змін до Генерального плану Броварів, учасник громадської ініціативи «Нове місто – Бровари»

7\. **Козлова Ангеліна, 44 роки** директор приватної фірми по вивезенню сміття, експерт з питань житлово-комунального господарства міста, активіст ГО «Броварський народний контроль», учасник громадської ініціативи «Нове місто – Бровари»

8\. **Курочка Людмила, 29 років** аспірант кафедри державознавства і права Національної академії державного управління при Президентові України, учасник урбаністичної ініціативи по оновленню центрального міського парку «Перемога», учасник громадської ініціативи «Нове місто – Бровари»

9\. **Левковець Бажен, 40 років** інженер-радіофізик, член Штабу щодо розробки та обговорення змін до Генерального плану Броварів, секретар ініціативної групи по вирішенню проблеми підтоплення Старого міста, учасник робочої групи по перейменуванню вулиць міста Бровари, учасник громадських ініціатив «Нове місто – Бровари» та «ВелоБровари»

10\. **Лещик Ольга, 18 років** член молодіжної організації «Молодь ДемАльянсу», координатор освітньо-мотиваційного проекту «BrainEvent», екс-голова Ради дітей та учнівської молоді міста Бровари (2013-2014), студентка Національного педагогічного університету ім. М. Драгоманова, учасник громадської ініціативи «Нове місто – Бровари»

11\. **Некрашевич Андрій, 37 років** активіст ГО «Броварський народний контроль», член робочої групи з розробки пропозицій громадськості щодо Концепції розміщення МАФів на території міста Бровари, приватний підприємець, учасник громадської ініціативи «Нове місто – Бровари»

12\. **Нікітчина Ірина, 51 рік** Архітектор, експерт з містобудівної документації Броварів та генплану міста, член Штабу щодо розробки та обговорення змін до Генерального плану Броварів, учасник громадської ініціативи «Нове місто – Бровари»

13\. **Олійник Марина, 19 років** активіст молодіжної громадської організації «Молодь Демократичного Альянсу», студентка Національного транспортного університету, волонтер проекту «Бест Друг», який опікується дітьми-переселенцями, що мешкають у Броварах

14\. **Пономаренко Леся, 36 років** приватний підриємець, директор ПФ "Нікола", броварський еко-активіст, активний учасник заходів по прибиранню міста, організатор екологічних проектів для дітей щодо вторинної переробки сміття

15\. **Плахов Олександр, 37 років** менеджер з адміністрування, перекладач, учасник антиалкогольних рейдів, ініціатор громадських проектів з відновлення скульптурних об’єктів у парку «Перемога».

16\. **Ретта Наталія, 34 роки** інженер-програміст, учасник громадської ініціативи «Нове місто – Бровари», розробник сайту «Генплан Броварів»

17\. **Саук Андрій, 33 роки**  екоактивіст, ініціатор громадських суботників та прибирань, голова правління ОСББ «Симоненка, 2А», експерт ГО «Ресурсний центр ОСББ м. Бровари», учасник громадських ініціатив «Нове місто – Бровари» та «ВелоБровари»

18\. **Соболенко Лідія, 34 роки** виконавчий директор в ІТ-стартапі, інженер-програміст, маркетинг-менеджер, волонтер центру допомоги переселенцям «Фролівська, 9/11», учасник громадської ініціативи «Нове місто – Бровари»

19\. **Федюкова Світлана, 42 роки** експерт з питання розробки Концепції розміщення МАФів на території міста Бровари, активіст ГО «Броварський народний контроль», приватний підприємець, учасник громадської ініціативи «Нове місто – Бровари»

20\. **Ярмак Артем, 20 років** член молодіжної громадської організації "Молодь Демократичного Альянсу" студент Національного Університету "Києво-Могилянська Академія", член європейської студентської організації «AEGEE», активний учасник розвитку велоруху і естримальних видів спорту в Броварах.

> Долучайтесь до нашої команди! Стежте за новинами та важливими повідомленнями на наших сторінках у соцмережах - [Фейсбук](https://www.facebook.com/demalliancebrovary) та [ВКонтакті](http://vk.com/demalliancebrovary).
