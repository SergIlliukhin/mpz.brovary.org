---
title: "Броварська міськрада шукає спеціалістів по контролю за благоустроєм міста"
date: 2016-11-07
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "viddil-blagoustroyu"
  - "vakansiyi"
  - "kontrol-za-blagoustroyem"
  - "miskvykonkom"
  - "novini"
coverImage: "wp-content/uploads/2016/11/stvoreno-inspekciu-z-kontrolu-za-blagoustroem.jpg"
---

**Броварська міська рада оголосила конкурс на заміщення двох вакантних посад головних спеціалістів відділу контролю за станом благоустрою та зовнішнім дизайном міста. Термін подачі заяв на посади – до 3 грудня 2016 року. Вся додаткова інформація може бути отримана безпосередньо в міськвиконкомі.**

На офіційній сторінці Броварської міської ради **4 листопада 2016 року** розміщено [повідомлення](https://brovary-rada.gov.ua/news/14458.html) про наявність двох вакансій на посади головних спеціалістів відділу контролю за станом благоустрою та зовнішнім дизайном міста. Заяви для участів у конкурсі будуть приймати протягом місяця з дня опублікування оголошення, тобто **до 3 грудня.**

Вимоги до претендентів:

- громадянство України;
- повна вища освіта;
- вільне володіння державною мовою;
- досвід роботи не менше 3-х років;
- знання ПК не нижче рівня користувача.

Як [зазначалось](http://brovary.kiev.ua/viddil_kontrolu_blagoustriyu) на сайті Броварської міськради раніше, основні функції і завдання спеціального відділу контролю за станом благоустрою та зовнішнім дизайном міста наступні:

- Здійснення контролю зовнішнього благоустрою території, технічного і санітарного стану об’єктів інфраструктури, правомірності їхнього розміщення згідно чинного законодавства.
- Виявлення недоліків зовнішнього благоустрою на території міста та виконання організаційних, адміністративних та економічних заходів щодо їх усунення.
- Проведення планових комплексних перевірок благоустрою і санітарного стану території міста та місць масового перебування громадян з залученням представників необхідних служб міста.
- Контроль за виконанням умов та термінів аварійних та планових ордерів виданих відділом.
- Надання приписів службам, підприємствам і організаціям міста, незалежно від форм власності і підпорядкування про демонтаж самовільно встановлених малих архітектурних форм, рекламоносіїв та інших самовільно розміщених об’єктів.
- Організація проведення місячників, суботників, санітарних п’ятниць з метою покращення технічного і санітарного стану, благоустроєм території міста.

Додаткову детальну інформацію щодо основних функціональних обов’язків, розміру та умов оплати праці можна отримати за телефоном **4-61-28** або у міськвиконкомі за адресою: **м.Бровари, вул.Гагаріна, 15, кімната 309.**
