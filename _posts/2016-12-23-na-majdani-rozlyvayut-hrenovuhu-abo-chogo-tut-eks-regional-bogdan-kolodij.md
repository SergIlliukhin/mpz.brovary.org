---
title: "На Майдані розливають \"хреновуху\", або До чого тут екс-регіонал Богдан Колодій? - ВІДЕО"
date: 2016-12-23
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "bogdan-kolodij"
  - "brovary"
  - "vibir-redaktsiyi"
  - "gromadske-kolo"
  - "novini"
  - "svyatkovyj-yarmarok"
  - "torgivlya-spyrtnym"
coverImage: "wp-content/uploads/2016/12/19-grudnya-5.jpg"
---

**З 19 грудня по 19 січня на броварському Майдані Свободи проводитимуть “Святковий різдвяний ярмарок” від ГО “Громадське коло”, таке рішення [прийняв](http://brovary-rada.gov.ua/documents/26288.html) броварський виконком 29 листопада.**

Громадських організацій з назвою "Громадське коло" у [реєстрі](http://rgo.informjust.ua/) громадських організацій дві і обидві зареєстровані в Києві та мають у засновниках **Богдана Колодія.**

[![](https://mpz.brovary.org/wp-content/uploads/2016/12/KRqqpCqcMQI.jpg)](https://mpz.brovary.org/wp-content/uploads/2016/12/KRqqpCqcMQI.jpg)

Запит до Броварської міської ради з'ясував, яка саме з цих організацій дотична до проведення [ярмарку](https://mpz.brovary.org/golovna-yalynka-mista-fotoreportazh/) у нашому місті:

> На вимогу запиту на отримання публічної інформації, зазначаємо: згідно  відомостей Єдиного державного реєстру юридичних осіб, фізичних осіб-підприємців та громадських формувань Міністерства юстиції України, повне найменування юридичної особи, та скорочене, у разі його наявності: ГРОМАДСЬКА ОРГАНІЗАЦІЯ [«КИЇВСЬКЕ ГРОМАДСЬКЕ КОЛО»](https://vk.com/club70143323) (ГРОМАДСЬКЕ КОЛО), засновники (учасники) юридичної особи - Колодій Богдан Васильович, Москаленко Назар Олександрович.

На ділі справа така: громадська організація надає в оренду свої ятки на центральній площі, як стверджує броварський депутат **Сергій Батюк** (БПП) за **10-20 тис грн** за місяць. До того ж, продавці розливають і продають спиртні напої, і не просто святковий глінтвейн, а "хреновуху та лімончелло". Це підтвердили і інші депутати від фракції БПП, які звернулися до заступника міського голови **Олександра Резніка** з питаннями: що це відбувається на головній площі міста?

Також цікаво: оренда не проходить через "Бровари Благоустрій", куди йдуть кошти від оренди? Що з цього має місто? Чому саме цю організацію обрали? Яким чином? А також як [неприбуткова громадська організація](http://gromkolo.com/ru/o-nas/) здає в оренду торгові місця?

Депутат **Опалько** зазначив також, що до організації свят дотична **Наталія Багмут**, екс-очільниця броварського відділу культури.

<iframe src="https://www.youtube.com/embed/nMqz29Xcf28" width="560" height="315" frameborder="0" allowfullscreen="allowfullscreen"></iframe>

В мережі [пишуть](http://svyatoshyno.rajon.kiev.ua/2014/06/07/%D0%B1%D0%BE%D0%B3%D0%B4%D0%B0%D0%BD-%D0%BA%D0%BE%D0%BB%D0%BE%D0%B4%D1%96%D0%B9-%D0%BC%D0%BE%D0%BB%D0%BE%D0%B4%D0%B8%D0%B9-%D1%80%D0%B5%D0%B3%D1%96%D0%BE%D0%BD%D0%B0%D0%BB-%D0%B2-%D0%BA%D0%BE/), що Богдан Колодій екс-регіонал, а на даний момент є депутатом у Києвраді.

_На фото Богдан Колодій [отримує](http://www.akcent.org.ua/volody-my-r-ty-shhenko-deputat-vid-bat-kivshhy-ny-tovmasyan-vid-budivel-ny-ka-aerodromu-yanukovy-cha-do-biznesu-z-separaty-stamy/) орден та грамоту за активну участь у розбудові партійної організації Партії регіонів, за меценатство та допомогу відкриття офісу "Святошинської РПО ПР":_

[![](https://mpz.brovary.org/wp-content/uploads/2016/12/73.jpg)](https://mpz.brovary.org/wp-content/uploads/2016/12/73.jpg)
