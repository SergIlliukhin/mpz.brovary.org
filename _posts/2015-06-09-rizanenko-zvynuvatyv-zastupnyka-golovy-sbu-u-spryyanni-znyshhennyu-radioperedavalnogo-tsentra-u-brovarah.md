---
title: "Різаненко звинуватив заступника голови СБУ у сприянні знищенню \"Радіопередавального центра\" у Броварах"
date: 2015-06-09
author: 
  username: "pravoZnaty"
  display_name: "Маєш право знати"
categories: 
  - "brovary"
tags: 
  - "artyuhov"
  - "zayava"
  - "zemlya"
  - "kradizhka"
  - "novini"
  - "pokryvannya"
  - "rizanenko"
  - "radioperedavalniy-tsentr"
  - "sbu"
---

**Перший заступник голови Служби безпеки України - начальник головного управління по боротьбі з корупцією та організованою злочинністю Центрального управління СБУ Юрій Артюхов - покривав незаконне знищення людьми сина екс-Президента Віктора Януковича держпідприємства "Радіопередавальний центр". Про це вчора заявив народний депутат фракції "Блок Петра Порошенка" Павло Різаненко, [передає](https://www.rbc.ua/ukr/news/zamglavy-sbu-sposobstvoval-unichtozheniyu-1433767105.html) "РБК Україна".**

"З 2013 р. я веду розслідування щодо [розкрадання](https://mpz.brovary.org/rik-radio-abo-zemli-groshi-dva-sudi-brovarska-tragikomediya-na-dvi-diyi/) у державного підприємства "Радіопередавальний центр", яке знаходиться у віданні Держспецзв'язку, 94 га землі, в результаті чого держава була позбавлена активу вартістю 300-400 млн грн", - сказав він.

"Був знищений унікальний "Радіопередавальний центр", який міг передавати в часи війни сигнали на короткій та середній хвилі на 95% території України", - зазначив Різаненко.

За його словами, тривалий час звернення до правоохоронних органів щодо цього злочину не мали ефекту, оскільки за ним стояв такий собі Віктор Поліщук, який не соромився себе іменувати як "смотрящий" сина Януковича за Київською областю".

"Після Майдану за моїм зверненням було порушено низку кримінальних справ, внесено відомості до реєстру кримінальних правопорушень. Одна справа була в МВС, інша - в СБУ. В СБУ справи дуже активно розслідувалися в квітні-травні минулого року, проте після підвищення пана Артюхова розслідування були зупинені", - повідомив нардеп.

За словами Різаненко, Артюхов неодноразово пропонував йому зустрітися з Поліщуком і "домовитися", але він відмовився.

В результаті, відзначив він, коли Артюхов прийшов на посаду першого заступника голови СБУ, "5 томів справи півроку лежали "мертвим вантажем", слідчого усунули, а в лютому 2015 р. за вказівкою чиновника справу було закрито".

"Завдяки рішенню Генеральної прокуратури, яка здійснювала нагляд, рішення СБУ було скасовано і справа була відновлена, хоча особливо не розслідується. Паралельно треба віддати належне МВС: головне управління в Київській області вручило підозри ряду осіб, які входили в злочинне угрупування", - резюмував Різаненко.
