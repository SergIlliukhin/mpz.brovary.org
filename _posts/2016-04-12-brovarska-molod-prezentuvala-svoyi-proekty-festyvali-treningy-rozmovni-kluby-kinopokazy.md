---
title: "Броварська молодь презентувала свої проекти: фестивалі, тренінги, розмовні клуби, кінопокази"
date: 2016-04-12
author: 
  username: "tatuuum"
  display_name: "Тетяна Панкратьєва"
categories: 
  - "hromada"
  - "novyny"
tags: 
  - "brovary"
  - "molod-demokratichnogo-alyansu"
  - "novini"
  - "pres-konferentsiya"
coverImage: "wp-content/uploads/2016/04/Brain_Event_60.jpg"
---

**Вчора, 11 квітня, у Броварах відбулася прес-конференція громадської організації "Молодь Демократичного Альянсу". Лідер броварського осередку Марина Олійник презентувала проекти, які стартують в місті вже найближчим часом, та разом з очільницею "МДА" Юлією Литвиненко розповіла про організацію та принципи її діяльності.**

Броварські молодіжні активісти мають намір продовжувати проект **BrainEvent**, який започаткували ще минулого року, оголосила новий лідер броварського осередку "Молодь ДемАльянсу" **Марина Олійник**. Нагадаємо, до цього осередок очолював **Валентин Гаврищук**, але нещодавно його змінила Марина, наразі 19-річна дівчина суміщає громадську діяльність, навчання у ВУЗі та роботу помічницею депутата.

Марина відкинула закиди про політичний статус організації, хоча й зазначила, що МДА є молодшим братом партії "Демократичний Альянс", а також запевнила, що молодь не буде залишатися осторонь формування щонайменше молодіжної політики в місті.

[![Brain_Event_20](https://mpz.brovary.org/wp-content/uploads/2016/04/Brain_Event_20.jpg)](https://mpz.brovary.org/wp-content/uploads/2016/04/Brain_Event_20.jpg)

Голова всеукраїнської організації "Молодь ДемАльянсу" **Юлія Литвиненко** розповіла, що організація є всеукраїнською та має довгу історію - цього року "МДА" святкуватиме свою 21-шу річницю. Юлія зазначила, що кожен з осередків по Україні не схожий один на одного, а броварське відділення дуже активне і наймолодше в структурі МДА по Україні. _"Це й на краще, бо саме молодь творить майбутнє України",_ - зазначили спікери. Організація має статус молодіжної, тож здебільшого в неї входять активісти віком від 14-15 років до 23, проте найвища вікова планка - 35 років (законодавчо визначена в Україні межа, коли людина ще вважається "молоддю"). Діяльність організація зосереджена здебільшого на просвітницьких, освітніх та культурних проектах.

_Відео прес-конференції від проекту "ВідеоПрозорість"_

<iframe src="https://www.youtube.com/embed/eArixVVpPmI" width="560" height="315" frameborder="0" allowfullscreen="allowfullscreen"></iframe>

Наразі броварський осередок "МДА" налічує 30 активних членів. _"Це набагато більше, ніж було, ще два роки тому,_ _тоді не було жодної організації,_ - коментують депутати міськради з фракції "Демократичний Альянс" **Аліна Дяченко** та **Олег Берестовий**. - _Зараз в місті п'ять молодіжних організацій, ведеться активна діяльність, проекти народжуються у багатьох напрямках"._

Так, зокрема броварський осередок "МДА" зазначає, що працює над такими проектами:

- [The Best друг](https://www.facebook.com/%D0%92%D0%BE%D0%BB%D0%BE%D0%BD%D1%82%D0%B5%D1%80%D1%81%D1%8C%D0%BA%D0%B8%D0%B9-%D0%BF%D1%80%D0%BE%D0%B5%D0%BA%D1%82-%D0%9C%D0%BE%D0%BB%D0%BE%D0%B4%D1%96-%D0%94%D0%B5%D0%BC%D0%90%D0%BB%D1%8C%D1%8F%D0%BD%D1%81%D1%83-The-Best-%D0%B4%D1%80%D1%83%D0%B3-394864970701948/?fref=ts)
- [Brain Event](https://www.facebook.com/BrainEvent-%D0%B2%D1%96%D0%B4-%D0%BC%D0%BE%D1%82%D0%B8%D0%B2%D0%B0%D1%86%D1%96%D1%97-%D0%B4%D0%BE-%D0%B4%D1%96%D0%B9-777369002377934/)
- Аудіокниги - запис аудіокниг для дітей з особливими потребами
- Медіатека - проект створення "відкритого простору" на базі броварської бібліотеки
- Молодіжна політика - долучення до розробки міських молодіжних програм

[![Brain_Event_80](https://mpz.brovary.org/wp-content/uploads/2016/04/Brain_Event_80.jpg)](https://mpz.brovary.org/wp-content/uploads/2016/04/Brain_Event_80.jpg)

Щодо ж власне до діяльності молоді в рамках проекту Brain Event, то броварчан очікує наступне:

- ForMaT.A (From Motivation To Action) - лекторії, майстер класи, освітні програми, тренінги,
- KiwiKino - проект для кіноманів, кінопокази та дискусії,
- Speaking Club - розмовний клуб англійської мови,
- Літературний Океан - літературні читання та вечори, проза, лірика, в тому числі власна.

Також Марина Олійник згадала про найближчі заходи в місті: _"Це фестиваль Bravokids, що відбудеться вже цієї суботи, **16 квітня**, у Терміналі, ми є співорганізаторами, запрошуємо усіх бажаючих, а також кінопокази, що відбудуться **17** та **22 квітня**, і ще в цей четвер, **14 квітня**, пройде захід ForMaT.A - [базові навички в IT-технології](https://www.facebook.com/events/1002125456509185/)"._

**Фото - Бажен Левковець**
