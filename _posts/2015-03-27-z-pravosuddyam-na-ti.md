---
title: "З правосуддям на \"ти\""
date: 2015-03-27
categories: 
  - "kolonka-avtora"
tags: 
  - "bpp"
  - "brovary"
  - "militsiya"
---

\[caption id="attachment\_35427" align="alignleft" width="300"\][![10428138_817910421617643_9020744853888528745_n](https://mpz.brovary.org/wp-content/uploads/2015/03/10428138_817910421617643_9020744853888528745_n.jpg)](https://mpz.brovary.org/wp-content/uploads/2015/03/10428138_817910421617643_9020744853888528745_n.jpg) Подібні картини загрозливо почастішали\[/caption\]

**Автомобільні крадіжки, які з поодиноких випадків вже переросли у стихійні стали основною темою занепокоєння броварчан. Враховуючи і без того складну ситуацію стало зрозумілим, що злочинність у місті збільшується, проте якої-небудь реакції з боку правоохороннх органів ніхто не помітив.**

З цього приводу  я, голова броварського осередку «Блоку Петра Порошенка-Солідарність», разом з депутатом міськради Романом Сімутіним нанесли візит очільнику броварської міліції **Миколі Клименку.**

[![IMAG0504-1024x754](https://mpz.brovary.org/wp-content/uploads/2015/03/IMAG0504.jpg)](https://mpz.brovary.org/wp-content/uploads/2015/03/IMAG0504-1024x7541.jpg)

Віч на віч ми поставили йому конкретні питання, та з великим здивуванням дізналися, що автокрадіїв було схоплено 2 дні тому. Причому виявились вони, як не дивно, місцевими студентами: шляхом биття скла, взлому замків та багажників молодики «обчищали» автівки, залишені без нагляду, проте згодом почали грабувати і по декілька машин одночасно. Пан Клименко також повідомив нам і про затримання квартирних злодіїв, які були менш «популярні», проте теж тримали місто у напрузі, зокрема тому, що їх жертви з незрозумілих причин не повідомляли у міліцію.

Підсумовуючи, можна сказати що бачення громадськості про бездіяльність правоохоронців не зовсім відповідає дійсності: зараз міліція факично переведена у режим воєнного стану, тому патрулі і охорона сконцентровані на стратегічних об’єктах, а не вулицях міста. Сподіваюсь, що в подальшому броварська міліція відновить свою репутацію, і правоохоронці знову стануть Захисниками у очах громадськості.
