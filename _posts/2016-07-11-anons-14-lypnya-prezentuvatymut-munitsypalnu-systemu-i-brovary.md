---
title: "АНОНС: 14 липня презентуватимуть муніципальну систему «І-БРОВАРИ»"
date: 2016-07-11
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "informatyzatsiya"
  - "brovary"
  - "kartka-brovarchanyna"
  - "meditsina"
  - "novini"
  - "systema"
  - "sotsialna-sfera"
coverImage: "wp-content/uploads/2016/07/jpg1.jpg"
---

**Цього четверга в малій залі броварського виконкому представлять і обговорять міську програму «Впровадження інформаційної системи управління та аналізу «Муніципальна інформаційна система «І-БРОВАРИ».**

Зустріч відбудеться **14 липня о 10:00** у малій залі броварського виконкому, що по **вулиці Гагаріна, 15**.

Нова електронна інформаційна система покликана забезпечити броварчан якісними умовами обслуговування. Окрім того – спростити доступ до соціальної, медичної та іншої персональної інформації. У ній також буде передбачена можливість робити звернення до державних установ, отримувати державні послуги тощо. Планується впровадити муніципальну картку броварчанина - для персоніфікації отримання послуг та адресної допомоги, ідентифікації при користуванні спеціальними пільгами за регіональними програмами.

Слід зазначити, що [міську програму](https://docs.brovary.org/p38438/07.07.2016) можуть ухвалити вже на найближчому черговому засіданні сесії Броварської міської ради – 4 серпня. До того проект рішення має пройти розгляд профільних депутатських комісій. В цілому на трирічну програму запровадження «І-БРОВАРИ» пропонують передбачити понад **13 млн. грн.**
