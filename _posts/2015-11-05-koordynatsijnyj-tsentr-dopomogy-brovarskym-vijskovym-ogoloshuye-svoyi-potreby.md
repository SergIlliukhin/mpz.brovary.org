---
title: "Координаційний центр допомоги броварським військовим оголошує свої потреби"
date: 2015-11-05
categories: 
  - "novyny"
tags: 
  - "brovary"
  - "dopomoga-viyskovim"
  - "koordinatsiyniy-tsentr-dopomogi-brovarskim-viyskovim"
  - "novini"
---

**Волонтери броварьского коордцентру постійно потребують багатьох речей для наших бійців, які захищають Україну на Сході. Зокрема, це теплі речі, спальники, форма, рації тощо. Допомогти може кожен.**

Слідкувати за актуальними потребами Координаційного центру ви можете на [сторінці](https://www.facebook.com/koordcentr.brovary) у Фейсбук. Майже кожного дня волонтери звітують про отримане та закуплене, пишуть про нові запити військових, розповідають про свою поточну діяльність.

Крайній запис на сторінці: _"На одні лише актуальні заявки зараз потрібно понад 20 тис. грн. (плюс розрахуватися з боргом). Гріє - у прямому і переносному значенні - те, що невдовзі прийде невеличка партія термобілизни. Один підопічний віддзвонився сьогодні, каже, що нарешті (!) отримав теплу форму (тобто її видали), тому свою заявку скасовує. Вже трохи легше, але не дуже. Вчора відіслана бензопилка і трохи масла для 54 бригади, Сергію. Треба: форма зимова (20 комплектів), рації (2 шт), светри, куртки, шапки, балаклави, шкарпетки, рукавиці, теплі спальники."_

[![12119171_1655866724654470_3102623478894818570_n](https://mpz.brovary.org/wp-content/uploads/2015/11/12119171_1655866724654470_3102623478894818570_n.jpg)](https://mpz.brovary.org/wp-content/uploads/2015/11/12119171_1655866724654470_3102623478894818570_n.jpg)

З настанням холодів теплі речі стають актуальними аж до весни. **Потреби військових:**

- рації
- форма зимова
- зимове взуття
- термобілизна
- теплі спальники
- теплі речі (куртки, светри, шапки, балаклави, шкарпетки, рукавиці)
- креми та бальзами для шкіри
- ліки від застуди

Бувають потрібні й інші речі: брезент, бензопили, маскувальні сітки, тактичні рюкзаки тощо.

> Принести допомогу (або її отримати, якщо ви військовослужбовець) можна до офісу Координаційного центру за адресою: м.Бровари, вул.Постишева, 1-В, тел. (097) 685-50-23 (Лідія). Також можна допомогти коштами, зокрема перерахувати на картку 5168 7423 2510 6460 (Чередник Юрій Павлович).

**Фото - зі сторінки Коордцентру**
