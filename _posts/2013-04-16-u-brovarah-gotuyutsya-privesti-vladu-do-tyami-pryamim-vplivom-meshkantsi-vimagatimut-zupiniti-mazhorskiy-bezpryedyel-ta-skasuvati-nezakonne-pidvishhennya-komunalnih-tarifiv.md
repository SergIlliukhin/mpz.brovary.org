---
title: "У Броварах готуються «привести владу до тями прямим впливом»"
date: 2013-04-16
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "aktsiya"
  - "aktsiya-protestu"
  - "brovary"
  - "novini"
  - "reforma-zhkg"
  - "simutin"
  - "udar"
coverImage: "wp-content/uploads/2013/04/site_89313_15_57.jpg"
---

[![site_89313_15_57](https://mpz.brovary.org/wp-content/uploads/2013/04/site_89313_15_57.jpg)](https://mpz.brovary.org/wp-content/uploads/2013/04/site_89313_15_57.jpg)У четвер, 18 квітня о 13:00 перед будівлею броварської міської ради (м. Бровари, вул. Гагаріна, 15) розпочнеться акція протесту мешканців з вимогою негайного скасування незаконного підвищених тарифів на послуги ЖКГ у Броварах. Про це повідомляє заступник голови броварської міської організації партії "УДАР" **Андрій Качор.**

27 березня на "таємному" засіданні виконавчого комітету БМР місцеві чиновники [затвердили](https://mpz.brovary.org/brovarska-vlada-tayemno-pidvishhila-tarifi-na-zhkg/) нові тарифи, проігнорувавши [неодноразові протести](https://mpz.brovary.org/brovarchani-viyshli-na-miting-proti-pidvishhennya-tarifiv-na-komunalni-poslugi/) громадськості та розпорядження уряду, яке забороняє піднімати ціни на «комуналку».   У відповідь опозиціонери вимагатимуть від депутатів скасувати скандальне рішення виконкому, а в разі ігнорування владою вимог протестувальників – обіцяють прямо під час сесії «привести владу до тями прямим впливом».

Безпосередньо перед сесією місцеві опозиційні сили подарують меру Броварів **«золотий» унітаз** як символ «комунальної реформи по-броварськи». Її суть, на переконання протестувальників, полягає виключно в збагаченні місцевих чиновників. Як запевняють організатори акції, спроби влади реформувати комунальну галузь вилились лише в «сміттєвий колапс», підтоплення значної частини Броварів, розбиті дороги та в безпідставне підвищення комунальних тарифів. Найбільше ж протестувальників обурює те, що під час аномальних погодних умов, у розпал «комунальної реформи», міський голова Ігор Сапожко - замість того аби вжити невідкладних заходів з подолання негоди - вирішив… [піти у відпустку.](https://mpz.brovary.org/kudi-vtik-supermer-sapozhko/)

<iframe src="https://www.youtube.com/embed/SvRWMVRsfnc" height="315" width="560" allowfullscreen frameborder="0"></iframe>

Під час акції броварчанам також продемонструють **добірку кращих кадрів** «комунальної реформи»: фотографії переповнених сміттєвих баків, грандіозних броварських калюж та ям, які перетворили міські автошляхи на «танкодром». Перед учасниками акції зачитують **«укази Єгорки Сапога»** - так, як виглядали б розпорядження броварського міського голови, якби мер спробував хоч раз сказати мешканцям правду.

Крім того, броварчани вимагатимуть **негайного закриття місцевого кафе «Мюзік Хол»**, що належить сину місцевої «регіоналки» та начальниці відділу культури Наталії Багмут. Даний заклад протягом багатьох років викликав [скарги мешканців](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom/) навколишніх будинків через постійні гучні гуляння, що заборонено умовами договору оренди. Приміщення міського культурного центру, котре нині орендує скандальне кафе, здавалось під облаштування «безалкогольного бару», проте наразі «Мюзік Хол» в місті називають не інакше, як «мажорський притон». Саме тут восьмого березня трапився [резонансний інцидент](https://www.youtube.com/watch?v=5Mr4c8fwLnw&feature=player_embedded), коли охорона закладу побила жінку, завдавши молодій мамі подвійного перелому руки.
