---
title: "АНОНС: 24 липня у Броварах відбудеться відбірковий турнір зі стрітболу"
date: 2016-07-21
categories: 
  - "announce"
  - "novyny"
tags: 
  - "3x3"
  - "anons"
  - "basketbol"
  - "brovary"
  - "zmagannya"
  - "novini"
  - "rubajlo"
  - "stritbol"
  - "turnir"
  - "usl"
---

**Цієї неділі у Броварах проведуть змагання з «баскетболу 3х3», більш відомого як стрітбол. Відбірковий турнір «[Street Sparta](http://www.3x3planet.com/en/event/details/TMG16HTCSHKPQUKR?tabView=Teams)» проходитиме в жіночій і чоловічій категоріях. Про це [йдеться](http://streetball.in.ua/featured/1136-usl-3h3-fiba-endorsed-street-sparta-brovari-24-lipnya.html) на сайті Української стрітбольної ліги 3х3 Міжнародної федерації баскетболу.**

Як зазначено в повідомленні, змагання розпочнуться о **10:00** на майданчику в парку «Перемога». Водночас, у разі несприятливих погодних умов, турнір перенесуть до **7 школи** по вул. Гагаріна, 23-А. Учасникам необхідно [зареєструватися](http://streetball.in.ua/registration-sparta.html) та підтвердити реєстрацію з 9:00 до 9:45 в день змагань.

Участь у турнірі можуть брати команди від 3 до 4 гравців – чоловічі, жіночі, юнацькі та змішані. Змагання відбуватимуться за [правилами](http://streetball.in.ua/featured/214-pravila-usl-3h3.html) Української стрітбольної ліги 3х3. Переможці отримають рейтингові бали FIBA 3x3 та право грати у фіналі ліги.

Участь команд не безкоштовна, внесок становить **100 грн.** Водночас, переможцям турніру обіцяють грошові винагороди – **від 1000 до 3000 грн**. Окрім іншого, організатори обіцяють конкурси для учасників змагань і глядачів.
