---
title: "На броварській промзоні – рейдерське захоплення фірми?"
date: 2016-04-01
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "amos"
  - "brovary"
  - "vibir-redaktsiyi"
  - "genprokuratura"
  - "novini"
  - "reyderstvo"
coverImage: "wp-content/uploads/2016/04/DSC_9731.jpg"
---

**Учора, 31 березня, журналістів «Маєш право знати повідомили про конфлікт навколо підприємства «АМОС», що на вулиці Підприємницькій, 22.**

Прибувши на місце, наші кореспонденти помітили кілька десятків людей поблизу в’їзних воріт підприємства, розбиті вікна та двері на прохідній, а також правоохоронців, озброєних автоматами. За ворітьми АМОСу перебувала група чоловіків у камуфляжі, котрі невдовзі пропустили на територію підприємства переговорну групу людей – вочевидь, орендарів приміщень, які знаходяться на АМОСі.

[![DSC_9722](https://mpz.brovary.org/wp-content/uploads/2016/04/DSC_9722.jpg)](https://mpz.brovary.org/wp-content/uploads/2016/04/DSC_9722.jpg)

[![DSC_9726](https://mpz.brovary.org/wp-content/uploads/2016/04/DSC_9726.jpg)](https://mpz.brovary.org/wp-content/uploads/2016/04/DSC_9726.jpg)

[![DSC_9740](https://mpz.brovary.org/wp-content/uploads/2016/04/DSC_9740.jpg)](https://mpz.brovary.org/wp-content/uploads/2016/04/DSC_9740.jpg)

[![DSC_9731](https://mpz.brovary.org/wp-content/uploads/2016/04/DSC_9731.jpg)](https://mpz.brovary.org/wp-content/uploads/2016/04/DSC_9731.jpg)

> Виробничо-технологічна база з виготовлення металоконструкцій, складування та зберігання товарів народного споживання ТОВ «ВКФ «АМОС» розташована в промисловій зоні міста Бровари (Київська область).Засновник компанії – Віталій Грицаєнко, керівник компанії – Олена Махмудова. Поштова адреса офісу – м. Донецьк, вул. Артема, 138а За інформацією «Бізнес-Гід» та YouControl

Як повідомили люди, що намагалися потрапити на підприємство, вони – орендарі приміщень на АМОСі та не можуть потрапити до своїх обєктів та майна ще з понеділка, 28 березня. Хто заблокував роботу підприємства та з якої причини, орендарям не відомо. Так само утрималися від коментарів і присутні на місці правоохоронці, вказавши на табличку, прикріплену на воротах.

[![DSC_9734](https://mpz.brovary.org/wp-content/uploads/2016/04/DSC_9734.jpg)](https://mpz.brovary.org/wp-content/uploads/2016/04/DSC_9734.jpg)

[![DSC_9743](https://mpz.brovary.org/wp-content/uploads/2016/04/DSC_9743.jpg)](https://mpz.brovary.org/wp-content/uploads/2016/04/DSC_9743.jpg)

«Маєш право знати» зв’язалося з представниками АМОСу за телефонами, вказаними у відкритих реєстрах. Співрозмовники спочатку підтвердили, що триває рейдерська атака на підприємство і пообіцяли детальніше прокоментувати ситуацію за декілька годин, однак з того часу припинили виходити на зв'язок. Водночас у прес-службі Генеральної прокуратури України на телефонний запит «Маєш право знати» надати інформацію також відмовилися, порадивши надіслати запит у письмовій формі. Наразі наше видання очікує офіційної відповіді від Генпрокуратури.

Фото Миколи Кожемяка
