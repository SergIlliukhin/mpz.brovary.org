---
title: "АНОНС: 1 квітня броварський біговий клуб організовує громадське прибирання"
date: 2017-03-30
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "big-u-brovarah"
  - "brovary"
  - "zrobimo-misto-chistim"
  - "lis"
  - "novini"
  - "pribirannya"
  - "subotnik"
coverImage: "wp-content/uploads/2017/03/46001-1u.jpg"
---

**Цієї суботи відбудеться суботник, організований броварським любительским [клубом бігу](https://mpz.brovary.org/amatorskyj-bigovyj-klub-u-brovarah-nedilni-probizhky-ta-marafony-foto/). Про це нашим журналістам повідомив член команди Владислав Куц. Активісти** **[організовують](https://www.facebook.com/events/269832160125687/) свій перший суботник, на який запрошують усіх бажаючих і небайдужих мешканців міста. Збір відбудеться 1 квітня о 9:00 біля броварської лікарні.**

Активісти-спортсмени - прихильники не лише здорового способу життя, а й чистого довкілля - вирішили провести свій перший суботник. Прибирання проводитиметься у лісі вздовж частини вулиці Шевченка, що пролягає від лікарні до поля (газової заправки). Збори оголошено **1 квітня о 9:00** біля броварської лікарні за адресою: **вул Шевченка, 14**.

_"Ідея проводити заходи з прибирання території не нова, але до її реалізації в нас ще не доходили руки. Хочеться не просто прибрати, але й своїми діями стати прикладом. Якщо громадські прибирання стануть нормою, то довкілля стане набагато чистішим: люди які самі прибирають, ніколи не викинуть сміття на дорозі",_ - каже **Владислав Куц**. Активіст додав, що місцеве управління ЖКГ обіцяло докласти зусилля, аби забезпечити учасників прибирання транспортом, мішками для сміття та рукавичками.

Нагадаємо, зараз в місті триває [двомісячник благоустрою](https://mpz.brovary.org/brovarska-vlada-ogolosyla-dvomisyachnyk-blagoustroyu/), оголошений місцевою владою: весняний двомісячник оголошено у період **з 13 березня по 13 травня**.

Також **29 квітня** планується акція у Броварах в рамках всеукраїнської «Зробимо Україну чистою разом!», про це [повідомив](https://www.facebook.com/groups/brovary/permalink/1587714794591814/) координатор ЗУЧ, місцевий депутат **Андрій Саук.** Він нагадав, що Бровари вже [не вперше](https://mpz.brovary.org/v-brovarah-startuye-aktsiya-zrobymo-brovary-chystymy-2016/) будуть [брати участь](https://mpz.brovary.org/let-s-do-it-bro-mayzhe-dvi-sotni-brovarchan-viyshli-na-pribirannya-lisu/) у заході та запросив усіх бажаючих до співпраці.
