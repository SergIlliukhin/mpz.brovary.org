---
title: "Річний звіт та рокіровки у команді броварського Демальянсу - ФОТО, ВІДЕО"
date: 2016-12-06
categories: 
  - "hromada"
  - "aktsiyi-zahodi"
tags: 
  - "illyuhin"
  - "berestovyj"
  - "brovary"
  - "vibir-redaktsiyi"
  - "demalyans"
  - "dyachenko"
  - "zvit-deputata-miskoyi-radi"
  - "nikitchyna"
  - "novini"
  - "sauk"
---

**3 грудня броварська команда політичної партії «Демальянс» провела зустріч із мешканцями міста та представила короткий звіт за рік роботи у міськраді. Відвідувачі змогли поспілкуватися з депутатами, запропонувати свої ідеї та почути офіційні заяви про нові зміни у складі команди. Зустріч пройшла у невимушеній атмосфері у броварському  закладі «Чарівна тайстра».**

Формат звітування броварських депутатів від фракції Демальянс дещо відрізнявся від традиційного, як його звикли сприймати люди. Не було монотонних монологів та пасивного споглядання, а було живе спілкування. Однак, на жаль, прийти та послухати звіт депутатів громада не дуже поспішала. Зустріч готувалася у вигляді так званого формату [«світового кафе»](https://en.wikipedia.org/wiki/World_Caf%C3%A9_\(conversational_process\)). Але вже на початку заходу стало зрозуміло, що людей прийшло обмаль, тому формат спілкування змінили на «круглий стіл» – всі розсілися за одним великим столом. Всього на заході було присутні близько 20 людей, в тому числі три депутати Броварської міської ради від фракції Демальянс: **Алін****а** **Дяченко**, **Андрі****й** **Саук** та **Олег Берестов****ий.**

[![zvit-demalyansu-1](https://mpz.brovary.org/wp-content/uploads/2016/12/zvit-demalyansu-1.jpg)](https://mpz.brovary.org/wp-content/uploads/2016/12/zvit-demalyansu-1.jpg)

Поки збирались люди, всі охочі змогли коротко ознайомитися з роботою команди за допомогою фото, розвішаних у залі, та мультимедійного ряду, що супроводжував подію, - там були відображенні найголовніші події за минулий рік. Також команда підготувала брошюри, де зібрала основні досягнення спільної роботи.

[![zvit-demalyansu-3](https://mpz.brovary.org/wp-content/uploads/2016/12/zvit-demalyansu-3.jpg)](https://mpz.brovary.org/wp-content/uploads/2016/12/zvit-demalyansu-3.jpg)

[![zvit-demalyansu-2](https://mpz.brovary.org/wp-content/uploads/2016/12/zvit-demalyansu-2.jpg)](https://mpz.brovary.org/wp-content/uploads/2016/12/zvit-demalyansu-2.jpg)

Розпочалася зустріч смачним чаєм та смаколиками, у дуже затишній, майже, домашній атмосфері.

Перше слово взяв депутат міськради **Олег Берестовий**, який трішки згадав історію, з чого почалася команда Демальянс: _«Півтора роки тому ми зібрали близько 60 активних мешканців міста на стратегічну сесію [«Нове місто – Бровари»](https://mpz.brovary.org/viziya-novih-brovariv-pershiy-krok-na-pochatku-velikogo-shlyahu/). Тоді ми намагалися зрозуміти, яким наше місто може стати у майбутньому. Так вийшло, що найактивніші люди об’єднались і увійшли у склад команди не тільки Демальянсу, а й інших політичних партій та громадських організацій»_.

[![zvit-demalyansu-5](https://mpz.brovary.org/wp-content/uploads/2016/12/zvit-demalyansu-5.jpg)](https://mpz.brovary.org/wp-content/uploads/2016/12/zvit-demalyansu-5.jpg)

На зустрічі депутатка **Аліна Дяченко** зробила офіційну публічну заяву про зміну в складі фракції: _«В жовтні я [написала заяву](https://mpz.brovary.org/brovarska-deputatka-vid-demalyansu-alina-dyachenko-sklala-mandat/) про складання депутатського мандату, у зв’язку з переїздом в інше місто. Після того, як мої повноваження депутата будуть припиненні, **Сергій Іллюхін** має зайти до складу Броварської міської ради і стати членом фракції Демальянс»._

[![zvit-demalyansu-7](https://mpz.brovary.org/wp-content/uploads/2016/12/zvit-demalyansu-7.jpg)](https://mpz.brovary.org/wp-content/uploads/2016/12/zvit-demalyansu-7.jpg)

Окрім складання повноваження депутата, пані Аліна також складає повноваження голови партійного осередку Демальянсу в Броварах. Тепер офіційно його буде очолювати **Ірина Нікітчина**, архітектор, активіст та член партії.

[![zvit-demalyansu-15](https://mpz.brovary.org/wp-content/uploads/2016/12/zvit-demalyansu-15.jpg)](https://mpz.brovary.org/wp-content/uploads/2016/12/zvit-demalyansu-15.jpg)

Далі кожен з депутатів Демальянсу коротко відзвітувався перед присутніми, що їм вдалось зробити за рік роботи в броварській міськраді. Вони зупинились на найважливіших проектах:

- [**Прозорро**](https://mpz.brovary.org/prozorro-2-0-deputaty-vs-sapozhko/): завдяки системі публічних закупівель зекономили 2,5 млн грн у бюджеті міста.
- [**Бюджет участі**](https://mpz.brovary.org/byudzhet-gromadskyh-initsiatyv-brovary-2017/): відтепер громадяни мають змогу подавати свої проекти, які будуть фінансуватися з бюджету міста.
- [**Форум ОСББ**](https://mpz.brovary.org/forum-osbb-u-brovarah-zibrav-ekspertiv-ta-novachkiv-dlya-navchannya-ta-obminu-dosvidom/): подія всеукраїнського рівня в Броварах, на якому розповідали про заснування та розвиток ОСББ та як керувати спільним майном.
- **Комплексна програма розвитку [«Молодь 2020»](https://mpz.brovary.org/brovarska-molod-na-odyn-den-peretvoryly-miskradu-u-world-cafe/)**, яка була розроблена разом з молодіжними організаціями міста. Але, на жаль, влада не виділяє бюджет на цю програму.
- **Рекреаційні зони**: команда активно бере [участь](https://mpz.brovary.org/brovarskyh-deputativ-na-sesiyi-prosyly-zberegty-lis-foto/) з активістами міста у заходах із збереження лісових насаджень на розі вулиць Чорновола/Симоненка (парк «Сосновий»), продовжує роботи над [стратегією](https://mpz.brovary.org/rezultaty-opytuvannya-v-parku-tak-zoni-relaksu-ni-pam-yatnykam-ta-kafe-foto/) розвитку парку «Перемога» із залученням кращих в Україні експертів з урбаністики.
- **Електронні сервіси**: роботи над впровадженням [електронних петицій](http://petition.brovary.org/) та онлайн державних послуг IGov.
- **Громадські ініціативи**: розвиток та підтримка освітніх та волонтерських проектів «English speaking club», «Java-курси», «Школа ОСББ», «Let’s do it, Ukraine», «Відеопрозорість» та інше.

[![zvit-demalyansu-10](https://mpz.brovary.org/wp-content/uploads/2016/12/zvit-demalyansu-10.jpg)](https://mpz.brovary.org/wp-content/uploads/2016/12/zvit-demalyansu-10.jpg)

[![zvit-demalyansu-11](https://mpz.brovary.org/wp-content/uploads/2016/12/zvit-demalyansu-11.jpg)](https://mpz.brovary.org/wp-content/uploads/2016/12/zvit-demalyansu-11.jpg)

[![zvit-demalyansu-6](https://mpz.brovary.org/wp-content/uploads/2016/12/zvit-demalyansu-6.jpg)](https://mpz.brovary.org/wp-content/uploads/2016/12/zvit-demalyansu-6.jpg)

Присутні задавали питання та ділились своїми враженнями. Майже кожен висловив бажання долучитися до нових проектів та поділились своїми ідеями щодо спортивних заходів, освітніх проектів, юридичної та психологічної підтримку переселенців тощо. Олег Берестовий підкреслив, що офіс Демальянсу у Броварах завжди можна використовувати як вільний простір для суспільних потреб.

[![zvit-demalyansu-14](https://mpz.brovary.org/wp-content/uploads/2016/12/zvit-demalyansu-14.jpg)](https://mpz.brovary.org/wp-content/uploads/2016/12/zvit-demalyansu-14.jpg)

Були питання щодо відкликання депутата-«тушки», який пройшов за списками партії Демальянсу. Депутати підтвердили, що процес відкликання буде запущено пізніше. Присутні активно підтримували таку ідею та обіцяли підтримку, аби команда Демальянсу мала нарешті 4 людини у фракції.

[![zvit-demalyansu-13](https://mpz.brovary.org/wp-content/uploads/2016/12/zvit-demalyansu-13.jpg)](https://mpz.brovary.org/wp-content/uploads/2016/12/zvit-demalyansu-13.jpg)

Закінчилась зустріч промовою Ірини Нікітчиної до присутніх об’єднуватися довкола ідей та цінностей та долучатися до команди Демальянс-Бровари.

[![zvit-demalyansu-16](https://mpz.brovary.org/wp-content/uploads/2016/12/zvit-demalyansu-16.jpg)](https://mpz.brovary.org/wp-content/uploads/2016/12/zvit-demalyansu-16.jpg)

Фракція Демальянс є однією з найактивніших фракцій у Броварській міській раді та є опозиційною до діючого міського голови, екс-регіонала. На сесіях депутати часто беруть слово та виступають проти неефективних рішень та таких, що несуть ризик корупції (як, наприклад, [виділення](https://mpz.brovary.org/bpp-samopomich-ob-yednalysya-iz-sapozhkom-ta-vydilyly-9-miljoniv-na-park-peremoga/) 18 млн на ремонт парку), та за оновлення влади, прозорі владні інструменти, впровадження сучасних методів роботи (Прозорро, електронні петиції, оновлення складу виконавчої влади міста).

<iframe src="https://www.youtube.com/embed/4STKAafqtDo" width="560" height="315" frameborder="0" allowfullscreen="allowfullscreen"></iframe>

**Фото - Світлана Яцив Відео - [ВідеоПрозорість Бровари](https://www.youtube.com/channel/UCLPNVDseWTor1tSOOY1gOAA/videos)**
