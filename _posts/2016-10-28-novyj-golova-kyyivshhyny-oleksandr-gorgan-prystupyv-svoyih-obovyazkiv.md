---
title: "Новий голова Київщини Олександр Горган приступив до своїх обов'язків"
date: 2016-10-28
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "golova-koda"
  - "koda"
  - "novini"
  - "oleksandr-gorgan"
coverImage: "wp-content/uploads/2016/10/IMG_8416-1024x683.jpg"
---

**У п'ятницю, 28 жовтня, Президент України Петро Порошенко [представив](https://koda.gov.ua/news/prezident-petro-poroshenko-predstavi/) новопризначеного голову Київської облдержадміністрації Олександра Горгана громадсько-політичному та управлінському активу Київщини. Того ж дня новий очільник КОДА [провів](https://koda.gov.ua/news/kiivska-oblasna-derzhavna-administ/) першу робочу нараду з підлеглими. Нагадаємо, пан Горган отримав посаду в результаті конкурсу, на якому він переміг з великим відривом. До нього головою Київщини був Максим Мельничук, який 9 вересня полишив свою посаду.**

Як ідеться в повідомленні на сайті КОДА, офіційне представлення новопризначеного очільника Київщини відбулося 28 жовтня. Президент **Петро Порошенко** вручив новому керівнику Київської облдержадміністрації посвідчення та висловив переконання щодо успішної реалізації його позитивних напрацювань попередньої діяльності в новій якості. У свою чергу, новопризначений голова Київської ОДА **Олександр Горган** подякував Президентові за довіру та запевнив присутніх у своїй відкритості та готовності працювати у єдиній команді з керівниками області усіх рівнів.

[![img_8401-1024x683](https://mpz.brovary.org/wp-content/uploads/2016/10/IMG_8401.jpg)](https://mpz.brovary.org/wp-content/uploads/2016/10/IMG_8401-1024x683.jpg)

> [**Олександр Горган**](https://uk.wikipedia.org/wiki/%D0%93%D0%BE%D1%80%D0%B3%D0%B0%D0%BD_%D0%9E%D0%BB%D0%B5%D0%BA%D1%81%D0%B0%D0%BD%D0%B4%D1%80_%D0%9B%D1%8E%D0%B1%D0%BE%D0%BC%D0%B8%D1%80%D0%BE%D0%B2%D0%B8%D1%87): 2005-2010 роки — депутат Вишгородської міської ради IV скликання (перший номер виборчого списку Громадянської партії «Пора»). 2015 рік - до цього часу — депутат Київської обласної ради VIІ (XVIІ) скликання (обраний від виборчого округу №23 за списком політичної партії Блок Петра Порошенка «Солідарність»). Розпорядженням Президента України №350/2015-рп від 31 березня 2015 року був призначений головою Вишгородської районної державної адміністрації Київської області. 11 жовтня 2016 року конкурсна комісія з питань вищого корпусу державної служби обрала Олександра Горгана головою Київської обласної державної адміністрації.
> 
> [![img_8452](https://mpz.brovary.org/wp-content/uploads/2016/10/IMG_8452.jpg)](https://mpz.brovary.org/wp-content/uploads/2016/10/IMG_8452.jpg)

**Фото - сайт КОДА**
