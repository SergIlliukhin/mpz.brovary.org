---
title: "Прокладання комунікацій до новобудови на вул. Київській може обвалити багатоповерхівку"
date: 2013-09-24
author: 
  username: "shako"
  display_name: "Тарас Шако"
tags: 
  - "alyans-novobud"
  - "brovary"
  - "vibir-redaktsiyi"
  - "zhk-lisoviy-kvartal"
  - "kiyivska-288"
  - "novini"
  - "obval-budinku"
---

**[![спецтехн_ка, що протягує трубу п_д землею](https://mpz.brovary.org/wp-content/uploads/2013/09/spetstehn_ka-shho-protyaguye-trubu-p_d-zemleyu.jpg)](https://mpz.brovary.org/wp-content/uploads/2013/09/spetstehn_ka-shho-protyaguye-trubu-p_d-zemleyu.jpg)Цілісність та непорушність багатоповерхівки  №288 по вул. Київській опинилась під загрозою. Будівельна компанія «Альянс Новобуд» буквально у кількох метрах від будинку прокладає комунікації до нового житлового комплексу «Лісовий квартал». Люди стурбовані, адже, за їх словами, внаслідок будівельних робіт на стінах їхньої будівлі вже починають з’являтись тріщини. Висотка стоїть на грунтовій «подушці», тому ймовірність обвалу дуже висока, переконані мешканці.**

**Олександр Кобець**, керівник **«Орхідея СКА»**, що є генпідрядником замовника будівництва –  **«Альянс Новобуду»** –  заборонив мешканцям втручатись в роботу будівельників, пригрозивши кримінальною та адміністративною відповідальністю. Присутній на місці події депутат  міської ради **Роман Сімутін** став на захист мешканців та вступив в словесну перепалку з генпідрядником.

<iframe src="//www.youtube.com/embed/O0g9M9wsPuo" height="315" width="560" allowfullscreen frameborder="0"></iframe>

Олександр Кобець заявив, що занепокоєння людей безпідставне і будинок не завалиться. Його працівники виконують роботу згідно з затвердженим  проектом. Найбільш активним мешканцям представник генпідрядника порекомендував йти додому «попити чайку» і заспокоїтись. На його думку, всі претензії і зауваження мешканців ніщо інше як нісенітниці.

[![екскаватор, що вирив котлован для протягування труби](https://mpz.brovary.org/wp-content/uploads/2013/09/ekskavator-shho-viriv-kotlovan-dlya-protyaguvannya-trubi.jpg)](https://mpz.brovary.org/wp-content/uploads/2013/09/ekskavator-shho-viriv-kotlovan-dlya-protyaguvannya-trubi.jpg)

Поміж тим, довкола ями, викопаної в кількох метрах від житлової будівлі, почав обвалюватись асфальт та ґрунт.

[![Яма обвалюється, її заповнює водою](https://mpz.brovary.org/wp-content/uploads/2013/09/YAma-obvalyuyetsya-yiyi-zapovnyuye-vodoyu.jpg)](https://mpz.brovary.org/wp-content/uploads/2013/09/YAma-obvalyuyetsya-yiyi-zapovnyuye-vodoyu.jpg)

_«Будинок осідає, -_ бідкається мешканка_, - навіть вночі ми чуємо, як він тріщить»_. _«Наш будинок цегляний і збудований на ґрунтовій «подушці», товщина якої 2,5 м» –_ додає інша жінка_, - а яма, викопана для прокладання труб з комунікаціями, завглибшки 4,5 м»._

_[![спецтехн_ка, що протягує трубу п_д землею](https://mpz.brovary.org/wp-content/uploads/2013/09/spetstehn_ka-shho-protyaguye-trubu-p_d-zemleyu.jpg)](https://mpz.brovary.org/wp-content/uploads/2013/09/spetstehn_ka-shho-protyaguye-trubu-p_d-zemleyu.jpg)_

Прокладання труби відбувається закритим способом: траншею біля будинку не копають, натомість спецтехніка робить прокол під землею і протягує трубу, прикріплену до спеціального наконечника, на глибині 4,5 метри. Пан Кобець в коментарі підкреслив, що такий спосіб найбезпечніший і він не зумовлює просідання грунту.

_[![Набалдашник, до якого кр_питься труба](https://mpz.brovary.org/wp-content/uploads/2013/09/Nabaldashnik-do-yakogo-kr_pitsya-truba.jpg)](https://mpz.brovary.org/wp-content/uploads/2013/09/Nabaldashnik-do-yakogo-kr_pitsya-truba.jpg)_

Однак це не дуже заспокоює мешканців, які у разі неприпинення робіт серйозно налаштовані пікетувати міську раду.

> Вочевидь, ситуація ще далека від вирішення та матиме продовження. "Маєш право знати" стежитиме за її розвитком та оперативно висвітлюватиме найважливіші події.
