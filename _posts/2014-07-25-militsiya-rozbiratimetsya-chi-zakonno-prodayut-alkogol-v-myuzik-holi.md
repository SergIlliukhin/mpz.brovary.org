---
title: "Антиалкогольний рейд: активісти зловили «на гарячому» адміністрацію кафе «Music Hall»"
date: 2014-07-25
tags: 
  - "music-hall"
  - "alkogol"
  - "bagmut"
  - "vibir-redaktsiyi"
  - "myuzik-holl"
  - "nezakonniy-prodazh"
  - "novini"
  - "taran"
---

**[![фото 1](https://mpz.brovary.org/wp-content/uploads/2014/07/foto-1.jpg)](https://mpz.brovary.org/wp-content/uploads/2014/07/foto-1.jpg)Скандальне кафе «Мюзік хол» надалі продовжує [збурювати мешканців міста](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom/), що живуть неподалік. Гучні гулянки до ранку, крики, бійки та шум п’яних відвідувачів закладу не раз ставали причиною викликів міліції, скарг в прокуратуру, в місцеві та обласні органи влади. Однак через [впливових покровителів власника «Мюзік холу»](https://mpz.brovary.org/brovarska-sim-ya-istoriya-odniyeyi-kulturnoyi-shemi-chastina-2/), сина місцевої начальниці відділу культури «регіонали» Наталії Багмут Романа, жодних наслідків для закладу це [ніколи не спричиняло.](https://mpz.brovary.org/18-kvitnya-deputati-vimagatimut-zakrittya-myuzik-holu-video/)**

\[caption id="attachment\_27769" align="aligncenter" width="600"\][![багмут](https://mpz.brovary.org/wp-content/uploads/2014/07/bagmut.jpg)](https://mpz.brovary.org/wp-content/uploads/2014/07/bagmut.jpg) Будувати бізнес Роману Багмуту завжди допомагало надійне плече одіозної матері-депутатші\[/caption\]

На численні скарги мешканців активісти «Народного контролю» та журналісти «Маєш право знати» вирішили зробити рейд до "мажорського притону", що нехтує законом. Згідно з договором оренди частини приміщення МКЦ «Прометей» між власником **ТОВ «Дека інвест»** та Броварською міською радою, «Мюзік Хол» [не має права на реалізацію будь-якого алкоголю.](https://mpz.brovary.org/prokuratura-vimagaye-viseliti-skandalne-kafe-bagmutiv-z-prometeyu-dokument/) Зайшовши всередину, активісти відразу помітили двох молодиків, яким офіціант кафе приніс на замовлення коньяк. На прохання  представників «Народного контролю» та «МПЗ» відвідувачі показали чек за придбаний алкоголь.

[![фото 2](https://mpz.brovary.org/wp-content/uploads/2014/07/foto-21.jpg)](https://mpz.brovary.org/wp-content/uploads/2014/07/foto-21.jpg)

Як тільки активісти викликали міліцію, аби ті зафіксували факт порушення умов договору оренди, офіціантка «Мюзік холу» поспішно намагалась забрати пляшки зі спиртним з барної стійки подалі від людських очей, проте журналісти встигли зняти полицю з алкоголем на відео.

Біля входу в заклад вже стояла міліцейська машина, що викликало подив у активістів – невже так швидко правоохоронці з’явились на виклик? Насправді броварські міліціонери прибули сюди не за викликом в чергову частину, а просто приїхали в кафе попити кави. А ось слідчо-оперативну групу, яку активісти викликали телефоном, довелось чекати близько півгодини.

<iframe src="//www.youtube.com/embed/YwHY_sD_384" width="640" height="360" frameborder="0" allowfullscreen="allowfullscreen"></iframe>

Незадовго після прибуття правоохоронців до закладу приїхав громадянин **Таран Микола Миколайович**, котрий представився директором кафе. За його словами, **Роман Багмут** нібито продав ТОВ "Дека інвест", що орендує приміщення під «Мюзік хол», третій особі.

На вимогу слідчого Микола Таран продемонстрував договір суборенди між **«Дека Інвест»** та **ФОП Потапенко Я. С:** з його слів, цей ФОП має ліцензію на реалізацію спиртних напоїв, а тому в закладі продаж алкоголю є цілком законним. Проте активісти заперечили таким доказам, зазначивши, що підставою для продажу алкоголю може бути тільки дозвіл власника приміщення, що здає його в оренду – тобто Броварської міської ради. Водночас згідно з договором оренди між ТОВ "Дека інвест" та Броварською міською радою, в цьому приміщенні може розміщуватись виключно бар з продажу безалкогольних напоїв. Окрім того, даний заклад - згідно з рішенням міськвиконкому - має право працювати лише до 22:00, в той час як мешканці навколишніх будинків [регулярно скаржаться](https://mpz.brovary.org/krik-dushi-meshkantsiv-budinkiv-kotri-poterpayut-vid-susidstva-z-myuzik-holom/) на гучні гуляння в "Мюзік Холі" до самого світанку.

<iframe src="//www.youtube.com/embed/5Mr4c8fwLnw" width="640" height="360" frameborder="0" allowfullscreen="allowfullscreen"></iframe>

Правоохоронці прийняли заяви про правопорушення від активістів, опитали свідків, зафіксували всі факти у протоколі в присутності понятих та забрали чек на алкоголь в якості речового доказу правопорушення.

Активісти заявляють, що їхня мета – вимагати від Броварської міської ради негайного розірвання договору з ТОВ «Дека інвест» за багаторічні систематичні порушення умов договору. Нагадаємо, що порушення в скандальному кафе часто виходили за рамки «традиційних» тут п’яних дебошів та криків. Так, 8 березня минулого року одну з відвідувачок кафе Вікторію Заєць та її чоловіка жорстоко побив охоронець закладу: молодій броварчанці у Міжнародний жіночий день [сек’юріті закладу Багмута зламав руку](https://mpz.brovary.org/vosmogo-bereznya-ohorontsi-myuzik-holu-privitali-kliyentku-podviynim-perelomom-video/). Попри широкий резонанс місті винного за побиття жінки так і не покарали, а скандальний заклад і надалі продовжує працювати, завдаючи масу незручностей броварчанам, котрі не сприймають "генделик" інакше як "мажорський притон".

**P.S.**

Вже коли матеріал готувався до публікації, стало відомо, що в ніч з 26-го на 27-ме липня активісти "Народного контролю", журналісти "Маєш право знати" та представники самооборони ще раз навідались до даного закладу, де зафіксували факт роботи кафе після 22:00 та знову виявили незаконний продаж алкогольних напоїв відвідувачам. З цього приводу до "Мюзяк Холу" знову було викликано міліцію, яка прийняла заяви від активістів, опитала свідків та склала відповідний протокол.
