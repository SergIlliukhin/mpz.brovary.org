---
title: "АНОНС: «Best друг» запрошує броварських дітлахів на безкоштовну школу англійської"
date: 2015-06-18
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "best-drug"
  - "brovary"
  - "vyvchennya-anglijskoyi"
  - "zahody-dlya-ditej"
  - "molod-demokratichnogo-alyansu"
  - "novini"
---

**Вивчати англійську разом та абсолютно безкоштовно [закликають](https://www.facebook.com/groups/brovary/permalink/1056651971031435/) активісти броварського осередку "Молодь Демократичного альянсу". Вже цієї суботи, 20 червня, об 11:00 дітей 6-10 років запрошують на перше заняття в парку "Перемога".**

"Молодь Демократичного Альянсу в рамках свого проекту «Best друг» пропонує поєднати приємне із корисним", - сказано в оголошенні. - "Почнімо вивчати іноземну мову змалку! Запрошуємо усіх дітлахів (у віці 6-10 років) в школу легкої англійської мови. Нових друзів, гарний настрій та цікаві знання – гарантуємо! Подаруйте своїм дітям безкоштовну подорож у світ англійської мови. Наші волонтери чекатимуть на вас цієї суботи об 11:00 поблизу арки в парку «Перемога»".

Це вже не перша зустріч волонтерів з малюками: діти вже [вчилися плести браслети](https://mpz.brovary.org/volonteri-best-druga-navchili-ditey-pereselentsiv-robiti-brasleti-svoyimi-rukami/), [майстрували листівки](https://mpz.brovary.org/mayster-klasi-vid-best-druga-trivayut-tepli-listivki-ruchnoyi-roboti-dlya-nayridnishih/), [робили кексики](https://mpz.brovary.org/kulinarniy-mayster-klas-dlya-naymolodshih-best-drug-prodovzhuye-opikuvatis-ditkami-pereselentsyami/). Нагадаємо, ініціатива «Best друг» покликана в першу чергу підтримати дітей-переселенців зі Сходу країни. "Небайдужі молоді броварчани, які долучаться до проекту, зможуть стати другом для дітей-переселенців з зони АТО, а також дітей, чий батько загинув під час війни на Сході України", - [пишуть](https://mpz.brovary.org/brovarsku-molod-zaproshuyut-stati-the-best-drugom-dlya-ditey-postrazhdalih-vid-viyni-na-shodi/) організатори і розраховують на участь як постраждалих дітей, так і звичайних броварських малюків, які хочуть навчитись англійської мови.

[![Бест друг](https://mpz.brovary.org/wp-content/uploads/2014/12/Best-drug.jpg)](https://mpz.brovary.org/wp-content/uploads/2014/12/Best-drug.jpg)
