---
title: "Лідер «ДемАльянсу» Василь Гацько зустрівся з громадськими активістами Броварів"
date: 2015-10-21
author: 
  username: "yschenko"
  display_name: "Ірина Ющенко"
categories: 
  - "brovary"
  - "aktsiyi-zahodi"
tags: 
  - "brovary"
  - "vibori"
  - "gatsko"
  - "gromadski-aktivisti"
  - "demalyans"
  - "dyachenko"
  - "mistsevi-vybory-2015"
  - "novini"
  - "sauk"
coverImage: "wp-content/uploads/2015/10/311.jpg"
---

**Минулої суботи, 17 жовтня, на броварському Майдані Свободи лідер партії «Демократичний альянс», який балотується на міського голову Києва Василь Гацько, разом з кандидатом у мери Броварів Андрієм Сауком та** **лідером списку партії Аліною Дяченко** **розповіли броварчанам, чому йдуть на місцеві вибори та про нові підходи в організації міського простору. Власне, останнє і є стержнем Програми «Демократичного альянсу», розробленої спільно з урбаністами, архітекторами та експертами  муніципального управління, щоби Бровари стали містом, зручним для життя.**

> _["ДемАльянс"](http://www.pravda.com.ua/articles/2015/10/19/7085342/)_ _виріс у партію в 2011 році з молодіжної громадської організації і орієнтується на середній клас. У вересні 2013 р. члени партії ініціювали кілька походів на Межигір'я, що закінчилися арештом двох учасників акції. Під час Майдану демальянсівці стали відомими, зокрема, завдяки наліпкам "Янукович-підарешт", "Майданемо Януковича". Також "ДемАльянс" відомий лежачим протестом під ГПУ, численними флешмобами. На позачергові парламентські вибори демальянсівці пішли разом із "Громадянською позицією" Гриценка, здобули результат – 3,1%. Нині партія висувається на виборах самостійно._

Напередодні виборів лідер партії «ДемАльянс» **Василь Гацько** приїхав у Бровари підтримати членів своєї команди, адже, як каже кандидат у мери Києва, Бровари - київська агломерація, тож дуже важливо, наскільки ці два міста будуть зручними для  броварчан.

[![Демальянс](https://mpz.brovary.org/wp-content/uploads/2015/10/113.jpg)](https://mpz.brovary.org/wp-content/uploads/2015/10/113.jpg)

\[caption id="attachment\_47536" align="aligncenter" width="600"\][![Демальянс](https://mpz.brovary.org/wp-content/uploads/2015/10/162.jpg)](https://mpz.brovary.org/wp-content/uploads/2015/10/162.jpg) [![Демальянс](https://mpz.brovary.org/wp-content/uploads/2015/10/71.jpg)](https://mpz.brovary.org/wp-content/uploads/2015/10/71.jpg)\[/caption\]

Демальянсівці не обіцяють людям високих зарплат чи пенсій, справедливі тарифи, контракту армію, як це роблять інші кандидати, адже це не парламентські, а місцеві вибори. Вони броварчанам гарантують «Місто, зручне для життя». Саме таку назву має [програма партії «ДемАльянсу»](https://mpz.brovary.org/vyborcha-programa-demalyansu-v-brovarah), принципи якої базуються на повазі до людини, її прав і свобод. У своїй промові про напрямки діяльності їхньої політичної сили, Гацько навів приклади побаченого під час стажування за кордоном: у той час, як у Києві відкрито «Поштову площу», що не відповідає стандартам доступності для всіх людей, у Страсбурзі навіть у громадських туалетах встановлено додаткову тривожну кнопку на випадок того, якщо людина втратить свідомість і не дотягнеться до іншої, розміщеної вище, щоб викликати допомогу. За кордоном до 20% бюджету використовується за пріоритетами, встановленими громадою, а у Києві, як і Броварах, громадяни не можуть впливати на видаткову частину бюджету, хоча її сформовано переважно з податків від доходів фізичних осіб.

[![Демальянс](https://mpz.brovary.org/wp-content/uploads/2015/10/83.jpg)](https://mpz.brovary.org/wp-content/uploads/2015/10/83.jpg)

[![Демальянс](https://mpz.brovary.org/wp-content/uploads/2015/10/142.jpg)](https://mpz.brovary.org/wp-content/uploads/2015/10/142.jpg)

[![Демальянс](https://mpz.brovary.org/wp-content/uploads/2015/10/37.jpg)](https://mpz.brovary.org/wp-content/uploads/2015/10/37.jpg)

Для того, щоб і в нашій країні люди мали усі блага, українцям не варто покладатися на «доброго дядька», а вчитися управляти самим, - переконані у партії. У якому напрямку має змінюватися сучасне місто і що стає пріоритетом для його розвитку  - прописано в ініціативах «ДемАльянсу». Вони пов’язані з освітою та транспортом,  екологією та парками, конкуренцією в ЖКГ, заохоченням бізнес-активності та стимулюванням малого і середнього бізнесу та ін. Усі ініціативи, переконаний лідер «ДемАльянсу», можна реалізувати, запустивши пілотні проекти.

[![Демальянс](https://mpz.brovary.org/wp-content/uploads/2015/10/201.jpg)](https://mpz.brovary.org/wp-content/uploads/2015/10/201.jpg)

\[caption id="attachment\_47542" align="aligncenter" width="600"\][![Демальянс](https://mpz.brovary.org/wp-content/uploads/2015/10/311.jpg)](https://mpz.brovary.org/wp-content/uploads/2015/10/311.jpg) [![Демальянс](https://mpz.brovary.org/wp-content/uploads/2015/10/211.jpg)](https://mpz.brovary.org/wp-content/uploads/2015/10/211.jpg)\[/caption\]

Кандидат у мери від броварського "ДемАльянсу" Андрій Саук

Пілотним проектом, що стосується конкуренції в ЖКГ, сьогодні в Броварах можна назвати  маленький «Нью-Йорк» - «володіння» голови одного з найкращих ОСББ у місті - ЖК «Купава» **[Андрія Саука](https://mpz.brovary.org/mer-brovariv-maye-hodyty-mistom-pishky-yizdyty-na-robotu-velosypedom-ta-buty-vidkrytym)**. Власне, саме тому Андрій і вирішив йти в мери, адже хоче, щоб був лад не лише в одному чи кількох будинках, а в усьому місті; щоб робота в Броварах проводилася протягом року, а не лише під вибори, «замилюючи» людям очі. Саук переконаний:  Бровари можуть стати «райським куточком», але за однієї умови – коли влада перестане красти. А для цього їй треба створити всі «умови». Сам мер, вважає Андрій, має ходити містом пішки, їздити на роботу велосипедом та бути відкритим. На сьогодні Андрій надає перевагу в пересуванні саме двоколісному транспортному засобу.

[![Демальянс](https://mpz.brovary.org/wp-content/uploads/2015/10/30.jpg)](https://mpz.brovary.org/wp-content/uploads/2015/10/30.jpg)

[![Демальянс](https://mpz.brovary.org/wp-content/uploads/2015/10/110.jpg)](https://mpz.brovary.org/wp-content/uploads/2015/10/110.jpg)

Члени партії «ДемАльянс» виходять на політичну арену Броварів у час тотальної зневіри мешканців міста у чесності й порядності політиків, тож демальянсівці знають: завоювати ці складові успіху буде ой як не легко. Цим можна пояснити небагаточисленність броварчан під час зустрічі. До того ж, порівняно з місцевими чиновниками, обличчя демальянсівців мало впізнавані, адже їх немає ні на білбордах, ні на іншій рекламній продукції. Єдиним способом агітації своєї політсили для них є живе спілкування з людьми. Цим щоденно активісти «ДемАльянсу» і займаються. Із собою мають найголовніше - упевненість у своїх силах, гарний настрій і відкритість до людей.

[![Демальянс](https://mpz.brovary.org/wp-content/uploads/2015/10/29.jpg)](https://mpz.brovary.org/wp-content/uploads/2015/10/29.jpg)

[![Демальянс](https://mpz.brovary.org/wp-content/uploads/2015/10/35.jpg)](https://mpz.brovary.org/wp-content/uploads/2015/10/35.jpg)

[![Демальянс](https://mpz.brovary.org/wp-content/uploads/2015/10/191.jpg)](https://mpz.brovary.org/wp-content/uploads/2015/10/191.jpg)

Після того, як кандидати в мери представили себе та розповіли про ініціативи «ДемАльянсу», присутні могли задати свої запитання. Стосувалися вони і старого житлового фонду, і  будівництва дитячих садочків, і ремонту маленьких вуличок, і благодійних внесків у дитячих садочках та школах. Андрій та Аліна дали чіткі й конкретні відповіді на всі запитання. Основою відповідей був заклик починати зміни з себе, з викорінення байдужості й безвідповідальності за своє життя в своєму місті.

\[caption id="attachment\_47547" align="aligncenter" width="600"\][![Демальянс](https://mpz.brovary.org/wp-content/uploads/2015/10/44.jpg)](https://mpz.brovary.org/wp-content/uploads/2015/10/44.jpg) Кандидат у депутати міськради від броварського "ДемАльянсу" Сергій Іллюхін\[/caption\]

\[caption id="attachment\_47546" align="aligncenter" width="600"\][![Демальянс](https://mpz.brovary.org/wp-content/uploads/2015/10/40.jpg)](https://mpz.brovary.org/wp-content/uploads/2015/10/40.jpg) Кандидат у депутати міськради від броварського "ДемАльянсу" Бажен Левковець\[/caption\]

\[caption id="attachment\_47548" align="aligncenter" width="600"\][![Демальянс](https://mpz.brovary.org/wp-content/uploads/2015/10/42.jpg)](https://mpz.brovary.org/wp-content/uploads/2015/10/42.jpg) Кандидат Ангеліна Козлова - директор ТОВ "Еколайн-Бровари"\[/caption\]

Після низки запитань до потенційного мера, слово взяли і [кандидати в депутати](https://mpz.brovary.org/brovarska-komanda-demalyansu-prezentuvala-svoyi-spysky-kandydativ-na-mistsevyh-vyborah) міської ради від «ДемАльянсу» - «хрещений» батько броварського осередку "ДемАльянсу" **Сергій Іллюхін**, **Бажен Левковець**, **Олег Берестовий**, **Ангеліна Козлова**, **Світлана Федюкова**, які розповіли, чому вони хочуть стати депутатами Броварської ради.

Громадських активістів від «ДемАльянсу» неможливо звинуватити у казнокрадстві, кріслодавстві, словоблудстві та ще низці  подібних «чеснот». По-перше,  жоден із кандидатів у депутати  від «ДемАльянсу» не є і не був чиновником, по-друге, діяльність команди фінансується у відкритий спосіб її прихильниками та членами, по-третє, демальянсівці мають за плечима багаж не тільки знань, а уже і зроблених корисних справ. Чого вартує лише [концепція розвитку веломіста](https://mpz.brovary.org/veloinfrastrukturi-brovariv-buti-mistsevi-aktivisti-vzyalis-za-rozrobku-shemi-velomarshrutiv/)! До речі, незалежно від того, чи пройдуть демальянсівці у міську раду чи ні, вони обіцяють продовжувати  розширювати свої підходи до організації міського простору, щоб Бровари все таки стали зручними для життя. Друзі та знайомі їм вірять. А чи повірять броварчани -  покажуть вибори 25 жовтня.

**Фото - Микола Кожемяко**
