---
title: "Під час лекції-екскурсії «Коридорами ОСББ» броварчанам розкажуть про альтернативу ЖЕКам"
date: 2015-01-27
categories: 
  - "announce"
tags: 
  - "andriy-sauk"
  - "brovary"
  - "vibir-redaktsiyi"
  - "novini"
  - "osbb"
  - "publichni-lektsiyi"
  - "resursniy-tsentr-osbb"
  - "sauk"
---

**[![Саук Андрій DSC_0386](https://mpz.brovary.org/wp-content/uploads/2014/10/Sauk-Andriy-DSC_0386.jpg)](https://mpz.brovary.org/wp-content/uploads/2014/10/Sauk-Andriy-DSC_0386.jpg)Утримання багатоповерхівок у гарному стані - справа не проста, однак цілком реальна. У цьому переконані керівники броварських ОСББ, які готові з власного досвіду розповісти про переваги об'єднань співвласників багатоквартирних будинків. Усіх охочих дізнатись про те, як створити й налагодити ефективну роботу ОСББ, запрошують завтра,** **28 січня, о 20:00 на [лекцію-екскурсію «Коридорами ОСББ»](https://www.facebook.com/events/996130370415160).** 

Ініціаторами цього досить незвичного заходу стали ГО «Ресурсний центр ОСББ міста Бровари» та ГО «Самопоміч».

Як розповів "Маєш право знати" один з організаторів лекції-екскурсії **Андрій Саук**, цей захід буде найбільш корисним для: а) людей, які хочуть створити ОСББ, але не знають як; б) людей, які проживають в будинках, де вже є ОСББ або кооператив, але вони незадоволені їх роботою; в) людей, яких не задовольняє якість обслуговування ЖЕКами; г) людей, які хочуть побувати на даху 21-поверхового будинку.

\[caption id="attachment\_30943" align="aligncenter" width="600"\][![Саук Андрій DSC_0357](https://mpz.brovary.org/wp-content/uploads/2014/10/Sauk-Andriy-DSC_0357.jpg)](https://mpz.brovary.org/wp-content/uploads/2014/10/Sauk-Andriy-DSC_0357.jpg) Голова ОСББ Андрій Саук на даху багатоповерхівки 2А по вул. Симоненка\[/caption\]

"_Ви зможете на прикладі побачити, чого можна досягнути, якщо не бути байдужими, а також ви зможете отримати практичні поради від людей, які це вже пройшли на практиці_", - сказано в описі події на Фейсбуку. Організатори обіцяють, що під час лекції-екскурсії голови і управителі броварських ОСББ поділяться успішним досвідом управління багатоквартирними будинками.

Вхід вільний. Збір о 20:00 за адресою: вул. Василя Симоненка, 2-А (ЖК "Купава").
