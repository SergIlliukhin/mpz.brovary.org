---
title: "\"Миколайчики\" для міліції: в переддень професійного свята у Броварах вітали стражів порядку"
date: 2014-12-23
author: 
  username: "shako"
  display_name: "Тарас Шако"
categories: 
  - "video"
tags: 
  - "brovary"
  - "vibir-redaktsiyi"
  - "den-militsiyi"
  - "klimenko"
  - "militsiya"
  - "novini"
  - "olefirenko"
coverImage: "wp-content/uploads/2014/12/den-militsiyi03.jpg"
---

[![день міліції03](https://mpz.brovary.org/wp-content/uploads/2014/12/den-militsiyi03.jpg)](https://mpz.brovary.org/wp-content/uploads/2014/12/den-militsiyi03.jpg)**На день Миколая, 19 грудня, броварські міліціонери зібрались в актовій залі районної ради, щоб напередодні професійного свята прозвітувати про свою роботу перед громадськістю, представниками міського та районного чиновництва. Також цього дня правоохоронці приймали вітання з нагоди Дня міліції від влади, ветеранів МВС, міжрайонного прокурора та громадських активістів.**

Спершу перед присутніми виступив нещодавно призначений начальник Броварського міськвідділу міліції **Микола Клименко**. В своїй промові він наголосив, що ця зустріч, насамперед, покликана поглибити взаємодію правоохоронних органів з громадою та місцевою владою. На думку начальника міліції, саме завдяки тісній співпраці з броварчанами, які під час революційних подій об’єднались у загони самооборони, вдалось уникнути значних правопорушень та протистоянь у Броварах між громадянами та правоохоронцями.

<iframe src="//www.youtube.com/embed/g_ANHzBrKO8" width="560" height="315" frameborder="0" allowfullscreen="allowfullscreen"></iframe>

Також Клименко доповів про стан законності у Броварах та районі. За його словами, попри незначне збільшення злочинності ситуація знаходиться під контролем правоохоронних органів. Начальник міліції конкретизував, яких злочинів побільшало – зросла кількість крадіжок з квартир та автомобілів, викрадень транспортних засобів, правопорушень з використанням зброї.

[![день міліції04](https://mpz.brovary.org/wp-content/uploads/2014/12/den-militsiyi04.jpg)](https://mpz.brovary.org/wp-content/uploads/2014/12/den-militsiyi04.jpg)

Втім Клименку було і чим похвалитись. Працівники міліції задокументовали 117 кримінальних правопорушень в сфері незаконного обігу наркотиків. За словами головного міліціонера міста, це найвищий показник на Київщині. Також Клименко повідомив, що правоохоронцями виявлено 11 злочинів, пов’язаних зі зловживанням владою та службовим становищем, 4 факти хабарництва, 8 злочинів, пов’язаних із використанням бюджетних коштів, 2 злочини в сфері земельних відносин.

Начальник міліції зазначив, що завдяки роботі правоохоронних органів вдалось не допустити значних порушень на позачергових президентських та парламентських виборах.

Згадав Клименко і активну кампанію з [очищення міста та району від незаконного грального бізнесу](https://mpz.brovary.org/ful-hauz-v-monte-karlo-militsiya-prodovzhuye-viluchati-igrovi-avtomati-z-nezakonnih-kazino/).

Насамкінець Микола Федорович привітав кожного працівника міліції з прийдешнім професійним святом та висловив подяку за службу в непростий для країни час.

[![день міліції03](https://mpz.brovary.org/wp-content/uploads/2014/12/den-militsiyi03.jpg)](https://mpz.brovary.org/wp-content/uploads/2014/12/den-militsiyi03.jpg)

Після звіту Клименка правоохоронців привітали представники міської та районної ради, міжрайонний прокурор Роман Олефіренко, ветерани служби в МВС.

\[caption id="attachment\_31850" align="aligncenter" width="600"\][![день міліції10](https://mpz.brovary.org/wp-content/uploads/2014/12/den-militsiyi10.jpg)](https://mpz.brovary.org/wp-content/uploads/2014/12/den-militsiyi10.jpg) Прокурор Роман Олефіренко був у доброму гуморі\[/caption\]

\[caption id="attachment\_31854" align="aligncenter" width="600"\][![день міліції14](https://mpz.brovary.org/wp-content/uploads/2014/12/den-militsiyi14.jpg)](https://mpz.brovary.org/wp-content/uploads/2014/12/den-militsiyi14.jpg) Привітали міліцію і колеги з МНС\[/caption\]

\[caption id="attachment\_31847" align="aligncenter" width="600"\][![день міліції07](https://mpz.brovary.org/wp-content/uploads/2014/12/den-militsiyi07.jpg)](https://mpz.brovary.org/wp-content/uploads/2014/12/den-militsiyi07.jpg) Заступник міського голови Василь Андрєєв балакав не багато...\[/caption\]

\[caption id="attachment\_31851" align="aligncenter" width="600"\][![день міліції11](https://mpz.brovary.org/wp-content/uploads/2014/12/den-militsiyi11.jpg)](https://mpz.brovary.org/wp-content/uploads/2014/12/den-militsiyi11.jpg) ... і теж мав гарний настрій\[/caption\]

\[caption id="attachment\_31845" align="aligncenter" width="600"\][![день міліції05](https://mpz.brovary.org/wp-content/uploads/2014/12/den-militsiyi05.jpg)](https://mpz.brovary.org/wp-content/uploads/2014/12/den-militsiyi05.jpg) Районна рада та адміністрація подарувала Миколі Клименку ікону Миколая Чудотворця\[/caption\]

Міліціонерам вручили пам’ятні грамоти, подяки та медалі. Деякі правоохоронці, виходячи на сцену для отримання відзнаки, урочисто виголошували: "Служу народу України!".

[![день міліції09](https://mpz.brovary.org/wp-content/uploads/2014/12/den-militsiyi09.jpg)](https://mpz.brovary.org/wp-content/uploads/2014/12/den-militsiyi09.jpg)

[![день міліції17](https://mpz.brovary.org/wp-content/uploads/2014/12/den-militsiyi17.jpg)](https://mpz.brovary.org/wp-content/uploads/2014/12/den-militsiyi17.jpg)

[![день міліції06](https://mpz.brovary.org/wp-content/uploads/2014/12/den-militsiyi06.jpg)](https://mpz.brovary.org/wp-content/uploads/2014/12/den-militsiyi06.jpg)

Також правоохоронцям зачитали наказ міністра Авакова про нагородження відзнаками МВС "За сумлінну службу". Однак з-поміж числа нагороджених були не всі, хто заслуговував цього дня не на "миколайчика", радше - на "різку". Зокрема, майор міліції Сергій Немировець, який запам'ятався громадськості під час скандального приїзду Миколи Азарова до Броварів у 2012 році. Нагадаємо, що тоді на очах цього міліціонера бандити побили телефони журналістів "Маєш право знати", а Немировець мовчки спостерігав за правопорушенням.

<iframe width="600" height="315" src="//www.youtube.com/embed/zYBeYO2SEKA" frameborder="0" allowfullscreen></iframe>

Після привітань та рукопотискань на сцені, Микола Клименко несподівано запросив до слова того, кому зловмисники на очах Немировця розбили телефон під час візиту Азарова - журналіста «Маєш право знати» Андрія Качора.

Варто згадати, що з міліцією в журналіста та громадського активіста склалась "насичена" передісторія стосунків. За часів режиму правоохоронці фабрикували на нього [справу про зламану ручку в кабінеті "масажиста Азарова" регіонала Сергія Федоренка](https://mpz.brovary.org/koordinatora-nastupu-viznali-vinnim-u-huliganstvi-za-komentar-telekanalu-tvi-pro-masazhista-azarova-foto-video/), під час акції за цілісність парку «Перемога» журналіста на очах в десятків міліціонерів [вдарив до втрати свідомості броварський «тітушка»](https://mpz.brovary.org/brovarskiy-titushko-viyavivsya-dvichi-sudimim-retsidivistom/).

Андрій Качор явно не очікував на спіч: "_Ще рік тому я не думав, що виступатиму перед такою аудиторією_".

<iframe src="//www.youtube.com/embed/1fttMyZy8Qo" width="600" height="315" frameborder="0" allowfullscreen="allowfullscreen"></iframe>

[![день міліції18](https://mpz.brovary.org/wp-content/uploads/2014/12/den-militsiyi18.jpg)](https://mpz.brovary.org/wp-content/uploads/2014/12/den-militsiyi18.jpg)

Втім журналіст не став згадувати минуле. Качор побажав броварським правоохоронцям чесно виконувати свої обов'язки. І якщо буде видно, що міліціонери дійсно захищатимуть права людей, то громада в свою чергу допомагатиме їм у цьому, запевнив журналіст. "_Сподіваюсь, що спільна робота правоохоронних органів та громадськості дійсно покращить ситуацію в місті_", - зазначив Качор, - _покращить - в прямому сенсі цього слова, а не в тому, яким воно було ще рік тому_".

**Фото Миколи Кожемяка**
