---
title: "Де в Броварах можна купити новорічну ялинку"
date: 2016-12-24
categories: 
  - "brovary"
  - "novyny"
tags: 
  - "brovary"
  - "novini"
  - "yalynkovi-bazary"
---

**В Броварах повним ходом йде передноворічна торгівля ялинками. Броварська міська рада визначила 11 місць, в яких дозволена така торгівля.** 

На офіційному сайті Броварської міськради розміщене [оголошення](http://brovary-rada.gov.ua/news/14620.html) для броварчан про місця розташування ялинкових базарів. Дозвіл на торгівлю ялинками в цих місцях був наданий [розпорядженням](http://brovary-rada.gov.ua/documents/26295.html) міського голови у грудні цього року.

Затверджений перелік ялинкових базарів по місту (місця продажу традиційні):

-      перетин вул. Грушевського - вул. Героїв Небесної Сотні;
-      вул. Героїв Небесної Сотні  вздовж огорожі парку Перемоги;
-      вул. Короленка, 56-а  в районі бювету;
-      бульв. Незалежності в районі житлових будинків № 8-10;
-      вул. Симона Петлюри, 15 ;
-      вул. Київська, 95 ;
-      вул. Київська, 161 в районі торговельного майданчика ТОВ “Нива»;
-      вул. Ярослава Мудрого, 90 в районі магазину «АТБ»;
-      вул. Сергія Москаленка  в районі житлових будинків №10-12;
-      вул. Олімпійська в районі житлових будинків №4-6;
-      вул. Броварської сотні, 12 в районі магазину «Фора».

Комунальному підприємству «Бровари-Благоустрій» розпорядженням мера доручено облаштувати майданчики для торгівлі ялинками та забезпечити прибирання території та вивіз сміття. А контролювати хід передноворічной торгівлі буде заступник міського голови Резнік О.В.

Ялинкові базари будуть працювати до самого Нового року, тобто по **31 грудня** включно.
