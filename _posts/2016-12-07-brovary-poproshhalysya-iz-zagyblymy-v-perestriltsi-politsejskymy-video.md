---
title: "Бровари попрощалися із загиблими в перестрілці поліцейськими - ВІДЕО"
date: 2016-12-07
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarska-politsiya"
  - "zagibli"
  - "knyazhychy"
  - "novini"
  - "perestrilka"
  - "politsejski"
  - "pohovannya"
  - "proshhannya"
coverImage: "wp-content/uploads/2016/12/1481065651-3887-e1481115770608.jpeg"
---

**Вчора, 6 грудня, в Броварах попрощались з молодшими інспекторами Броварського міжрайонного відділу Управління поліції охорони Євгеном Куртєвим і Сергієм Орловим, які загинули під час стрілянини в Княжичах.**

Як повідомляється в новинах [ТСН] https://www.youtube.com/watch?v=spHXlT1s9WU , церемонія прощання відбулась на подвір'ї броварського райвідділку поліції. Після цього загиблих відспівували в храмі Покрови Пресвятої Богородиці. Поховали хлопців на Алеї Слави, що знаходиться на новому кладовищі, поруч із героями АТО.

\[caption id="attachment\_63775" align="aligncenter" width="584"\]![274061](https://mpz.brovary.org/wp-content/uploads/2016/12/274061.jpeg) фото ГУ НП\[/caption\]

Родичі загиблих не вірять у трагічну випадковість. Як зазначено на інтернет-ресурсі ["Сегодня"](https://kiev.segodnya.ua/kaccidents/v-brovarah-pohoronili-pravoohraniteley-pogibshih-v-knyazhichah--776897.html), батько загиблого Сергія Орлова розказав, що той сидів на водійському місці розстріляного авто. В його тілі знайшли 7 куль, а пальці рук були поламані, можливо відбирали пістолет. _"Вони тримали нас на землі,_ - розповів Валентин, водій одного з екіпажей служби охорони. - _А  потім перевірили посвідчення та зрозуміли, що ми працівники ДСО. Тоді той, хто перевіряв, крикнув - хлопці, ДСО. А через 5 секунд - Боже, що ми наробили? Ми поліцейських розстріляли"._

Загиблому **Сергію Орлову** було 24 роки. Навесні повинен був захистити диплом бакалавра. Мріяв стати поліцейським, як батько.

**Євгену Куртєву** було 25. Близько 4-х років тому переїхав з Луганщини в Київську область. У Євгена залишилась жінка.

<iframe src="https://www.youtube.com/embed/spHXlT1s9WU" width="560" height="315" frameborder="0" allowfullscreen="allowfullscreen"></iframe>

На сайті Національної поліції [повідомляють](https://www.npu.gov.ua/uk/publish/article/2069364), що на час проведення службового розслідування від служби відсторонено 25 працівників поліції, які брали участь 4 грудня у спецоперації у Княжичах, – від керівників операції до її учасників. Нагадаємо, тієї ночі в перестрілці [загинуло](https://mpz.brovary.org/v-perestriltsi-pid-brovaramy-zagynulo-5-politsejskyh-dvoye-z-nyh-brovarchany/) 5 поліцейських, двоє з яких - броварчани.
