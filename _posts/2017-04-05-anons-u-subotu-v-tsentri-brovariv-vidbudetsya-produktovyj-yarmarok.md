---
title: "АНОНС: У суботу в центрі Броварів відбудеться продуктовий ярмарок"
date: 2017-04-05
categories: 
  - "announce"
  - "novyny"
tags: 
  - "anons"
  - "brovary"
  - "novini"
  - "perekrittya-dorogi"
  - "yarmarok"
---

**Цієї суботи, 8 квітня, по бульв. Незалежності міська влада організовує традиційний продуктовий ярмарок. Задля цього частину бульвару буде перекрито для автотранспорту. Про це йдеться в** **[розпорядженні](http://brovary-rada.gov.ua/documents/26995.html)** **міського голови на офіційному сайті Броварської міськради.**

Як зазначається в повідомленні, захід організовує управління економіки Броварської міської ради з метою забезпечення населення міста продуктами харчування, сільськогосподарською продукцією, саджанцями, насінням, розсадою, сувенірною продукцією з нагоди Великодня. Час проведення ярмарку **з 7:00 до 15:00.** Всі продукти харчування, які будуть реалізовуватись під час ярмарки, Управління Держпродспоживслужби в Броварському районі обстежить щодо безпечності та якості.

Рух дорожнього транспорту по бульвару Незалежності буде перекритий **з 6:00 до 15:00** від перетину з вул. Гагаріна до заїзду перед МКЦ Прометей по бульв. Незалежності. Схеми маршрутів приміських автобусів №402, 403, 332 та міських – №3, 5, 10 будуть змінені. Під час проведення ярмарку автотранспорт оминатиме захід вулицями Короленка, Лагунової Марії, Гагаріна, Героїв УПА (Кирпоноса).
