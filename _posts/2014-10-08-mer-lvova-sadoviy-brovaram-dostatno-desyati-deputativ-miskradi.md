---
title: "Мер Львова Садовий: «Броварам достатньо десяти депутатів міськради»"
date: 2014-10-08
author: 
  username: "kachor"
  display_name: "Андрій Качор"
tags: 
  - "agitatsiya"
  - "barishivka"
  - "barishivskiy-rayon"
  - "berezan"
  - "brovary"
  - "vibir-redaktsiyi"
  - "vibori"
  - "vibori-2014"
  - "kandidat-u-narodni-deputati"
  - "kiyivguma"
  - "novini"
  - "okrug-97"
  - "parlamentski-vibori-2014"
  - "sadoviy"
  - "samopomich"
coverImage: "wp-content/uploads/2014/10/DSC_0491.jpg"
---

**[![DSC_0491](https://mpz.brovary.org/wp-content/uploads/2014/10/DSC_0491.jpg)](https://mpz.brovary.org/wp-content/uploads/2014/10/DSC_0491.jpg)Під час короткого візиту до Броварів міський голова столиці Галичини розповів про реформи, які його політична сила планує ініціювати в парламенті та дав кілька порад Броварам щодо управління містом.**  

Львівський мер завітав до Броварів вранці 7 жовтня, приїхавши на зустріч з колективом заводу «Київгума», що віднедавна базується в нашому місті. На броварський завод Садовий потрапив зразу з аеропорту «Бориспіль», куди він прилетів за кілька годин до заходу. Колектив підприємства – близько сотні чоловік - почав збиратись в одному з цехів вже близько 9-ої ранку.

[![DSC_0466](https://mpz.brovary.org/wp-content/uploads/2014/10/DSC_0466.jpg)](https://mpz.brovary.org/wp-content/uploads/2014/10/DSC_0466.jpg)

[![DSC_0513](https://mpz.brovary.org/wp-content/uploads/2014/10/DSC_0513.jpg)](https://mpz.brovary.org/wp-content/uploads/2014/10/DSC_0513.jpg)

Андрій Іванович розпочав бесіду з короткого представлення самого себе, зірвавши оплески жіночої частини аудиторії після того як нагадав, що має з дружиною аж п’ять синів. Після автобіографічних подробиць мер Львова перейшов до політики та виборів, почавши з того, що люди мають самі висувати достойних кандидатів в депутати, пояснюючи, що в «брудну політику» мають йти чесні люди, адже тільки так політика перестане бути брудною.

<iframe src="//www.youtube.com/embed/km42J1GykvE" width="640" height="360" frameborder="0" allowfullscreen="allowfullscreen"></iframe>

Окрім того Садовий нагадав, що сам іде 50-м номером виборчого списку власної політичної сили «Самопоміч», пропустивши вперед більш молодших політиків. «Я для них стану локомотивом, який штовхатиме цю молоду еліту у владу» - пояснив таку незвичну для України позицію Садовий. Однак відразу зазначив: він не має наміру кидати місто напризволяще, навіть якщо нардепами від «Самопомічі» стануть понад 50 висуванців по списку, в т.ч. і сам Садовий.

[![DSC_0524](https://mpz.brovary.org/wp-content/uploads/2014/10/DSC_0524.jpg)](https://mpz.brovary.org/wp-content/uploads/2014/10/DSC_0524.jpg)

[![DSC_0511](https://mpz.brovary.org/wp-content/uploads/2014/10/DSC_0511.jpg)](https://mpz.brovary.org/wp-content/uploads/2014/10/DSC_0511.jpg)

У своїй промові міський голова найбільшого міста Галичини підкреслив, що пріоритетом його політичної сили є очищення влади через люстрацію та проведення реформ задля реальної децентралізації влади та з метою залишити місцеві податки в бюджеті міст. Спілкуючись з людьми з приводу броварської влади та з’ясувавши, що мешканці  негативно оцінюють роботу чиновників та депутатів, Садовий висловив думку, що депутатський корпус у Броварах треба кардинально скоротити. «Для таких міст як Бровари достатньо буде всього десять депутатів замість наявних 42-ох», - переконаний мер Львова.

[![DSC_0526](https://mpz.brovary.org/wp-content/uploads/2014/10/DSC_0526.jpg)](https://mpz.brovary.org/wp-content/uploads/2014/10/DSC_0526.jpg)

[![DSC_0500](https://mpz.brovary.org/wp-content/uploads/2014/10/DSC_0500.jpg)](https://mpz.brovary.org/wp-content/uploads/2014/10/DSC_0500.jpg)

На його думку, таким чином мешканці більш прискіпливо обиратимуть своїх представників, а відтак до міської ради потраплять справді фахові, чесні та авторитетні люди. «Ви маєте самі звертатись до своїх кращих представників громади та просити їх йти в депутати!», - вважає лідер «Самопомічі».

[![DSC_0534](https://mpz.brovary.org/wp-content/uploads/2014/10/DSC_0534.jpg)](https://mpz.brovary.org/wp-content/uploads/2014/10/DSC_0534.jpg)

Відповідаючи на запитання кореспондента «Маєш право знати», Андрій Садовий заявив, що його партія не висунула по нашому округу мажоритарного кандидата на виборах, однак не виключає, що «Самопоміч» може підтримати одного з місцевих мажоритарників. «Якщо ми побачимо, що тут дійсно є достойна та порядна людина і вони потребує нашої підтримки – ми не виключаємо подібний варіант. Але ми мусимо бути впевнені в такому кандидаті, це велика відповідальність для нашої партії», - підкреслив очільник Львова.

[![DSC_0527](https://mpz.brovary.org/wp-content/uploads/2014/10/DSC_0527.jpg)](https://mpz.brovary.org/wp-content/uploads/2014/10/DSC_0527.jpg)

Зустріч тривала близько півгодини, протягом якої присутні більшою мірою цікавились про політичну позицію та найближчі плани партії, якою керує львівський мер. Принагідно Андрій Іванович повідомив, що за його інформацією, на цих виборах «Самопоміч» може претендувати на 12-13% голосів виборців.

**Фото - Марії Придьми**
