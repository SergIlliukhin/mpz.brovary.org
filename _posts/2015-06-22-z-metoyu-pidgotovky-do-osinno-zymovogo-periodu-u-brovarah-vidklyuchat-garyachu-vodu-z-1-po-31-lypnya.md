---
title: "\"З метою підготовки до осінньо-зимового періоду\" у Броварах відключать гарячу воду з 1 по 31 липня"
date: 2015-06-22
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "vibir-redaktsiyi"
  - "garyacha-vodi"
  - "garyache-vodopostachannya"
  - "novini"
  - "rozporyadzhennya-miskogo-golovi"
---

**З 1 липня по 31 липня 2015 року у Броварах буде тимчасово припинено надання послуги з централізованого постачання гарячої води. Це буде зроблено "з метою підготовки житлово-комунального та теплового господарства міста до роботи в осінньо-зимовий період 2015-2016 рр". Зокрема у цей період КП «Броваритепловодоенергія» має провести випробування на щільність та ремонт магістральних і розподільчих теплових мереж. Про це сказано у розпорядженні міського голови [№ 103-ОД від](http://brovary.kiev.ua/rozporyadzhennya-m%D1%96skogo-golovi-v%D1%96d-22062015-%E2%84%96103-od-pro-timchasove-pripinennya-nadannya-poslugi-z-t) [22.06.2015](http://brovary.kiev.ua/rozporyadzhennya-m%D1%96skogo-golovi-v%D1%96d-22062015-%E2%84%96103-od-pro-timchasove-pripinennya-nadannya-poslugi-z-t).**

> Р О З П О Р Я Д Ж Е Н Н Я від  22.06.2015 № 103-ОД Відповідно до рішень виконавчого комітету Броварської міської ради від 26.05.2015 р. № 313, від 16.12.2014 р. № 732 , з метою підготовки житлово-комунального та теплового господарства міста до роботи в осінньо-зимовий період 2015 – 2016 р.р, та керуючись пунктом 5 статті 42 Закону України „Про місцеве самоврядування в Україні”, 1. Директору КП «Броваритепловодоенергія» Сафронову С.В.: 1.1 Припинити надання послуги з централізованого постачання гарячої води  крім об’єкту  центр «Дитячої лікарні Броварської ЦРЛ»»  з 01 липня по 31 липня 2015 року. 1.2 Провести випробування на щільність та ремонт магістральних і розподільчих теплових мереж. 2. Власникам теплових мереж, внутрішньо-будинкових систем опалення та гарячого водопостачання, у вказаний період, забезпечити проведення ремонту власних систем теплопостачання. 3. Контроль за виконанням цього розпорядження покласти на заступника міського голови  Андрєєва В.О.

Нагадаємо, цього року броварчани вже залишались без гарячого водопостачання, яке [зникло разом з віключенням опалення](https://mpz.brovary.org/razom-z-opalennyam-iz-osel-brovarchan-propade-i-garyacha-voda/) **13 квітня**. Повернулась гаряча вода у крани міських багатоповерхівок **8 травня** - [за новими тарифами](https://mpz.brovary.org/garyache-vodopostachannya-v-brovarah-vidnovlyat-z-8-travnya-ale-za-novimi-tarifami/).
