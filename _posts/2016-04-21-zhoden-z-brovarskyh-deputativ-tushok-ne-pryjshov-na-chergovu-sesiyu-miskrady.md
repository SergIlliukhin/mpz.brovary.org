---
title: "Жоден з броварських депутатів-«тушок» не прийшов на чергову сесію міськради"
date: 2016-04-21
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "deputati"
  - "zdorovets"
  - "kochubej"
  - "novini"
  - "semenov"
  - "sesiya"
  - "tushki"
  - "cherednik"
coverImage: "wp-content/uploads/2016/04/DSC_8189.jpg"
---

**Депутати Юрій Чередник («Солідарність»), Максим Семенов («Самопоміч»), Василь Кочубей та Олексій Здоровець (обидва – від «Свободи»), котрих раніше виключили зі складу відповідних фракцій, сьогодні не зявилися на чергову сесію Броварської міської ради.**

Під час відкриття сесії міський голова оголосив кількісний склад депутатів, присутніх на засіданні, однак не зазначив причини відсутності низки міських обранців. Натомість голови фракцій «Солідарності» та «Самопомочі» - **Євген Гредунов** та **Андрій Василенко** відповідно – виступили з оголошеннями про виключення зі складу своїх фракцій **Юрія Чередника** та **Максима Семенова.** На попередній сесії з аналогічною заявою виступив також голова броварської «Свободи» **Олег Шевчук.**

Нагадаємо, що вищевказаних депутатів було виключено з відповідних фракцій у звязку з їхнім голосуванням за призначення екс-регіоналів на посади заступників міського голови **Ігоря Сапожка** – **Григорія Голубовського та Лариси Виноградової**, а також колишнього співробітника КДБ **Костянтина Кузнєцова** на посаду керуючого справами виконкому. Як наслідок, депутата Юрія Чередника, обраного за списками партії БПП-«Солідарність» фізично вигнав із сесійної зали народний депутат **Павло Різаненко.** Того ж дня екс-«свободівця» Василя Кочубея прямо [під час сесії облили зеленкою.](https://mpz.brovary.org/den-tushky-shestero-osib-otrymaly-usyu-povnotu-vlady-u-brovarah/)

[![03_(1).3](https://mpz.brovary.org/wp-content/uploads/2016/04/03_1.3.jpg)](https://mpz.brovary.org/wp-content/uploads/2016/04/03_1.3.jpg)

Вже на наступній сесії дісталося секретарю міської ради, колишньому члену ВО «Свободи» **Олексію Здоровцю.** Після відмови останнього скласти депутатський мандат на вимоги своєї колишньої фракції, у міській раді [відбулися сутички із застосуванням сльозогінного газу.](https://mpz.brovary.org/u-brovarskij-miskradi-masova-bijka-ta-slozoginnyj-gaz-deputaty-strybaly-z-vikon-drugogo-poverhu-foto-video/)

[![DSC_8189](https://mpz.brovary.org/wp-content/uploads/2016/04/DSC_8189.jpg)](https://mpz.brovary.org/wp-content/uploads/2016/04/DSC_8189.jpg)

В результаті Здоровець був змушений рятуватися втечею, вистрибнувши з вікна другого поверху будівлі броварської міської ради.

[![DSC_8223](https://mpz.brovary.org/wp-content/uploads/2016/04/DSC_8223-1.jpg)](https://mpz.brovary.org/wp-content/uploads/2016/04/DSC_8223-1.jpg)

Незабаром, під час спроби депутата **Василя Кочубея** провести власне звітування у приміщенні броварського музею, [відбулася сутичка екс-соратників Кочубея та його охоронцем.](https://mpz.brovary.org/u-brovarah-golovu-zemelnoyi-komisiyi-vykynuly-u-smittyevyj-bak-foto/) В результаті Кочубея закинули у сміттєвий бак, а охоронець депутата застосував проти «свободівців» та активістів «Сокола» металеву палицю, у відповідь охоронцю завдали травм голови.

[![IMG_9255_2-1](https://mpz.brovary.org/wp-content/uploads/2016/04/IMG_9255_2-1-1.jpg)](https://mpz.brovary.org/wp-content/uploads/2016/04/IMG_9255_2-1-1.jpg)

[![0dc64ae12189e0fcad4df9a574bc7a9f.i750x660x563](https://mpz.brovary.org/wp-content/uploads/2016/04/0dc64ae12189e0fcad4df9a574bc7a9f.i750x660x563.jpeg)](https://mpz.brovary.org/wp-content/uploads/2016/04/0dc64ae12189e0fcad4df9a574bc7a9f.i750x660x563.jpeg)

Зрештою, Кочубея мусили евакуйовувати із зони сутички. З того моменту з депутатам Кочубеєм, Здоровцем, Чередником та Семеновим немає зв’язку.
