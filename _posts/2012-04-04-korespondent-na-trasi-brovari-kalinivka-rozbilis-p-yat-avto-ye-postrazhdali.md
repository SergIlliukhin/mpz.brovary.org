---
title: "\"Кореспондент\": На трасі Бровари - Калинівка розбились п'ять авто, є постраждалі."
date: 2012-04-04
tags: 
  - "novini"
---

[![](https://mpz.brovary.org/wp-content/uploads/2012/04/59.jpg "59")](https://mpz.brovary.org/wp-content/uploads/2012/04/59.jpg)У вівторок, 3 квітня, близько 8:00 на другому кілометрі траси Бровари - Калинівка водій Ford Scorpio, який їхав з боку Броварів до Києва, втратив керування і вилетів на зустрічну смугу, пише ["Кореспондент"](http://ua.korrespondent.net/) з посиланням на ["Комсомольську правду в Україні"](http://kp.ua/).

У цей момент у зворотному напрямку рухався ВАЗ-2106. Автомобілі зіткнулися, після чого ВАЗ за інерцією врізався в Запорожець, який рухався сусідньою смугою. В результаті ДТП сильно травмовані водій та пасажир Жигулів, водій і двоє пасажирів автомобіля Ford, один з яких - 14 річний хлопчик. У дитини забій головного мозку, закрита черепно-мозкова травма, закрита травма грудної клітки, перелом гомілки. Всіх постраждалих скерували в броварську лікарню.

Поки лікарі швидкої доставляли постраждалих, а даїшники оформляли ДТП, на сусідній смузі сталася ще одна аварія.

Після того, як трапилася ДТП, в сторону Чернігова їхав "Мітсубіші Аутлендер". Водій, задивившись на місце ДТП, з усієї сили вдарив у задню частину "Ауді", що їхала попереду. На щастя, в цьому випадку обійшлося без постраждалих.

Ведеться слідство.
