---
title: "Голова військової громадської організації Ігор Муратов: \"Почуйте кожного!\" - ФОТО, ВІДЕО"
date: 2016-11-03
categories: 
  - "hromada"
  - "novyny"
tags: 
  - "igor-muratov"
  - "avangard-ato-brovariyi"
  - "atovtsi"
  - "brovary"
  - "vibir-redaktsiyi"
  - "deputati"
  - "novini"
  - "sesiya"
---

**Чергова 20-та сесія Броварської міської ради відкрилася візитом до сесійної зали представників різних боварських організацій воїнів АТО. Виступали, зокрема, Ігор Муратов, голова ГО "Авангард АТО Броварії", новий радник міського голови Станіслав Малець та військовий комісар Володимир Ноженко. Бійці піднімали питання допомоги сім'ям АТОвців, виділення землі та квартир, а також питання радника мера. Нагадаємо, на [останній черговій сесії](https://mpz.brovary.org/18-ta-sesiya-brovarskoyi-miskoyi-rady-rishennya-pryjmaye-sformovana-bilshist-hto-proty/) депутати проголосували за введення такої посади, планувалося, що його місце займе Ігор Муратов, на той час він був єдиним, хто подав свою кандидатуру. Деякі депутати заявили, що відчувають себе ошуканими, деякі обурювалися самим фактом діалогу вояків з мером-екс-регіоналом.**

На сьогоднішній сесії, не давши міському голові перейти до порядку денного, слово одразу взяв голова ГО "Авангард АТО Броварії" **Ігор Муратов**. Почав він із скарг на недостатню допомогу влади АТОвтовцям та їхнім сім'ям.

[![atovtsi-3](https://mpz.brovary.org/wp-content/uploads/2016/11/atovtsi-3.jpg)](https://mpz.brovary.org/wp-content/uploads/2016/11/atovtsi-3.jpg)

[![atovtsi-23](https://mpz.brovary.org/wp-content/uploads/2016/11/atovtsi-23.jpg)](https://mpz.brovary.org/wp-content/uploads/2016/11/atovtsi-23.jpg)

Зала на той час була повна бійців з різних організацій, лояльних та нелояльних до мера. Одна частина бійців, а також деякі депутати поставили під сумнів процедуру обрання нового радника міського голови: мовляв, не маємо нічого проти людини, але ми її не знаємо, та як її обирали - не знаємо також.

Присутній на засіданні голова Всеукраїнського об'єднання "Асоціація воїнів АТО Київська Русь" **Олександр Чекмаз** заявив, що кандидатура подана від них, і за їхнім баченням, людина, що очолює організацію (_тобто Ігор Муратов - прим.авт_), не може бути радником мера. У свою чергу Ігор Муратов заявив про відізвання своєї заяви.

Перед депутатами та бійцями виступив і сам новий радник **Станіслав Малець** (як зазначили: воїн 11-го батальйону, брав участь у війні в Афганістані, має нагороди, заслужений пошуковець України). Міський голова підтвердив, що обрав саме його і вважає найкращою кандидатурою.

<iframe src="https://www.youtube.com/embed/bpOqQ5AyTEw" width="560" height="315" frameborder="0" allowfullscreen="allowfullscreen"></iframe>

Депутат **Леонід Черепейнік** (БПП) звернувся до підприємців міста з тим, аби кожен взяв до себе на роботу АТОвця, аби ті не були покинутиі на призволяще, а також публічно заявив про взяття Ігоря Муратова до себе в штат.

Депутат **Олег Берестовий** (ДемАльянс) обурився самим фактом переговорів АТОвців з міським головою, мовляв, Ігор Сапожко у час Майдану підтримував Януковича, а майданівців називав екстремістами. "_В тому числі через це і почалася війна_, - зауважив депутат, - _а зараз ви його просите вам поспритяти?"_.

<iframe src="https://www.youtube.com/embed/34M3nmiCBvo" width="560" height="315" frameborder="0" allowfullscreen="allowfullscreen"></iframe>

Півтори години тривали суперечки та емоції між різними групами військових. Неодноразово лунали заклики не сперечатится та "не ганьбитися сварками", а об'єднатися.

<iframe src="https://www.youtube.com/embed/-gTS7y5XpO8" width="560" height="315" frameborder="0" allowfullscreen="allowfullscreen"></iframe>

Зрештою зупинилися на тому, щоби дати протокольне доручення військовому комісару Броварів організувати на базі комісаріату Координаційний центр для покращення співпраці між групами військових. _"У грудні в нас буде зустріч - будемо підводити підсумки,"_ - заявив Ігор Сапожко.

**Фото - Андрій Саук, відео - "Маєш право знати"**
