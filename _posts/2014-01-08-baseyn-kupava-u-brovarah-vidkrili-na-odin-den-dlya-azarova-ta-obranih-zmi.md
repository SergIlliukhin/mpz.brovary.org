---
title: "Басейн «Купава» у Броварах відкрили «на один день» для Азарова та обраних ЗМІ"
date: 2014-01-08
author: 
  username: "aleechka"
  display_name: "Аліна Дяченко"
tags: 
  - "azarov"
  - "baseyn"
  - "brovary"
  - "vibir-redaktsiyi"
  - "zhurnalisti"
  - "kupava"
  - "nedopusk-zhurnalistiv"
  - "novini"
  - "sapozhko"
  - "tetyana-fedorenko"
  - "urochiste-vidkrittya"
  - "fedorenko"
coverImage: "wp-content/uploads/2014/01/kupava-135.jpg"
---

**[![kupava 1](https://mpz.brovary.org/wp-content/uploads/2014/01/kupava-1.jpg)](https://mpz.brovary.org/wp-content/uploads/2014/01/kupava-1.jpg)Сьогодні у нашому місті відбулась подія, на яку броварчани чекали майже 7 років – урочисте відкриття плавального комплексу «Купава» після реконструкції. Проте щастя тривало не довго: ванни олімпійської бази з водних видів спорту пропрацювали лише один день! Коли до басейну зможуть ходити звичайні відвідувачі та скільки коштуватиме вхід, наразі не знає ні його директорка, ні міський голова. Схоже, урочистий захід було влаштовано передчасно та з єдиною метою – потішити можновладців вищого рівня з нагоди новорічно-різдвяних свят. Азарова та Присяжнюка зустрічали **у холі**  виступами дитячих колективів та піснями про Святого Миколая, а також показовими запливами спортсменів на доріжках. При цьому у зв’язку з приїздом віп-гостя комунальний басейн перетворився на «режимний об’єкт», на який не пускали навіть депутатів міської ради, а для преси було виставлено кілька «кордонів». Останню перешкоду журналісту «Маєш право знати» так і не вдалось подолати, однак все одно нам пощастило дізнатись та побачити багато цікавого.**

…Ще за кілька годин про приїзду **Миколи Азарова** на вул. Шевченка почали збиратись люди. Активісти не сподівались потрапити на урочисте відкриття басейну, вони прийшли висловити прем’єр-міністру свою позицію. Щоправда, кількість міліціянтів та охоронців «тіла №2» біля «Купави» постійно переважала число мирних громадян. Ближче до 12-ої рух по центральних вулицях Броварів було перекрито для проїзду урядового кортежу, через що на вул. Київській утворився чималий затор.

\[caption id="attachment\_23075" align="aligncenter" width="576"\][![Купава пікет Азаров 1](https://mpz.brovary.org/wp-content/uploads/2014/01/Kupava-piket-Azarov-1.jpg)](https://mpz.brovary.org/wp-content/uploads/2014/01/Kupava-piket-Azarov-1.jpg) Автор фото - Alexander Shekhalevych\[/caption\]

\[caption id="attachment\_23076" align="aligncenter" width="576"\][![Купава пікет Азаров 2](https://mpz.brovary.org/wp-content/uploads/2014/01/Kupava-piket-Azarov-2.jpg)](https://mpz.brovary.org/wp-content/uploads/2014/01/Kupava-piket-Azarov-2.jpg) Автор фото - Alexander Shekhalevych\[/caption\]

Коли службове авто очільника Кабінету Міністрів України наблизилось до реконструйованої будівлі, люди почали скандувати «Ганьба!» та «Банду геть!», що Азаров зрозумів по-своєму та несподівано запитав: «Вам потрібен басейн?»

<iframe src="//www.youtube.com/embed/YaZkWMgWSBE?list=UUbknpABxWAZpvHZCWgUCObA" height="315" width="560" allowfullscreen frameborder="0"></iframe>

Ще до його приїзду група броварських «акул пера та клавіатури» зробила спробу пройти в будівлю, однак їм перегородив дорогу кремезний чоловік та наказав стати на тротуар. Він не пояснив ані причин, ані підстав для свого «прохання» та довго відмовлявся пред’явити посвідчення. Врешті журналісти змусили його назватись: Войцехівський В’ячеслав Володимирович мигцем показав документи та навіщось сфотографував представників преси на свій мобільний телефон.

<iframe src="//www.youtube.com/embed/4TygVTsF7qQ" height="360" width="480" allowfullscreen frameborder="0"></iframe>

Згодом  журналісти, які, до речі, завчасно акредитувались на цей захід через Урядовий портал, зробили ще одну спробу потрапити в «Купаву». І цього разу вона була успішна: їм вдалось не лише пройти кордон міліції, а й металодетектор. Депутату міської ради **Роману Сімутіну** пощастило менше, і його до плавального комплексу взагалі не пропустили.

У холі будівлі уже повним ходом йшло урочисте відкриття - діти співали й танцювали, чиновники виступали з гордими промовами. Мабуть, перебуваючи під враженням від «теплого» вуличного прийому в Броварах, Микола Янович у своєму виступі навіщось зазначив: «_Від барикад у нашій країні не добавиться ні хліба, ні м’яса, ні басейнів, ні інших важливих соціальних споруд. Будуть тільки збитки і руйнування – це ми повинні зрозуміти_».

[![kupava 2](https://mpz.brovary.org/wp-content/uploads/2014/01/kupava-2.jpg)](https://mpz.brovary.org/wp-content/uploads/2014/01/kupava-2.jpg)

[![kupava 7](https://mpz.brovary.org/wp-content/uploads/2014/01/kupava-7.jpg)](https://mpz.brovary.org/wp-content/uploads/2014/01/kupava-7.jpg)

[![kupava 5](https://mpz.brovary.org/wp-content/uploads/2014/01/kupava-5.jpg)](https://mpz.brovary.org/wp-content/uploads/2014/01/kupava-5.jpg)

[![kupava 133](https://mpz.brovary.org/wp-content/uploads/2014/01/kupava-133.jpg)](https://mpz.brovary.org/wp-content/uploads/2014/01/kupava-133.jpg)

Після того, як усі очільники висловились, вони у супроводі десятків телекамер та фотооб’єктивів вирушили до найбільшої ванни олімпійської бази. І тут з’ясувалось, що доступ до перегляду показових запливів спортсменів та прес-брифінгу відкритий не для всіх. Працівник прес-служби Азарова став у дверях та не пропустив до басейну лише двох журналістів – **Аліну Дяченко** та **Андрія Качора**. Своє рішення він пояснив тим, що не знає їх особисто, а тому пропустити не може. Жодні аргументи про те, що обидва представника ЗМІ пройшли акредитацію та мають посвідчення, не подіяли. Відтак броварським журналістам довелось стежити за брифінгом для преси згори, тобто з трибун.

**Так бачили брифінг Дяченко та Качор**

[![Купава Аліна](https://mpz.brovary.org/wp-content/uploads/2014/01/Kupava-Alina.jpg)](https://mpz.brovary.org/wp-content/uploads/2014/01/Kupava-Alina.jpg)

**А ось так брифінг виглядав з нормального ракурсу:**

[![kupava 3](https://mpz.brovary.org/wp-content/uploads/2014/01/kupava-3.jpg)](https://mpz.brovary.org/wp-content/uploads/2014/01/kupava-3.jpg)

По завершенні церемонії відкриття басейну допитливі «акули пера та фотокамери» пішли блукати лабіринтами «Купави», щоб зафіксувати стан басейнів, роздягалень та душових до першої навали відвідувачів.

**Головна та найбільша ванна "Купави"**

[![kupava 135](https://mpz.brovary.org/wp-content/uploads/2014/01/kupava-135.jpg)](https://mpz.brovary.org/wp-content/uploads/2014/01/kupava-135.jpg)

**Басейн середньої глибини**

[![kupava 203](https://mpz.brovary.org/wp-content/uploads/2014/01/kupava-203.jpg)](https://mpz.brovary.org/wp-content/uploads/2014/01/kupava-203.jpg)

**Ванна для наймолодших відвідувачів**

[![kupava 213](https://mpz.brovary.org/wp-content/uploads/2014/01/kupava-213.jpg)](https://mpz.brovary.org/wp-content/uploads/2014/01/kupava-213.jpg)

**Роздягальні**

[![kupava 216](https://mpz.brovary.org/wp-content/uploads/2014/01/kupava-216.jpg)](https://mpz.brovary.org/wp-content/uploads/2014/01/kupava-216.jpg)

[![kupava 220](https://mpz.brovary.org/wp-content/uploads/2014/01/kupava-220.jpg)](https://mpz.brovary.org/wp-content/uploads/2014/01/kupava-220.jpg)

[![kupava 217](https://mpz.brovary.org/wp-content/uploads/2014/01/kupava-217.jpg)](https://mpz.brovary.org/wp-content/uploads/2014/01/kupava-217.jpg)

**Душові**

[![kupava 137](https://mpz.brovary.org/wp-content/uploads/2014/01/kupava-137.jpg)](https://mpz.brovary.org/wp-content/uploads/2014/01/kupava-137.jpg)

**Санвузол**

[![kupava 155](https://mpz.brovary.org/wp-content/uploads/2014/01/kupava-155.jpg)](https://mpz.brovary.org/wp-content/uploads/2014/01/kupava-155.jpg)

**Ігрова кімната для "сухого" плавання**

[![kupava 200](https://mpz.brovary.org/wp-content/uploads/2014/01/kupava-200.jpg)](https://mpz.brovary.org/wp-content/uploads/2014/01/kupava-200.jpg)

**Тренажери**

[![kupava 146](https://mpz.brovary.org/wp-content/uploads/2014/01/kupava-146.jpg)](https://mpz.brovary.org/wp-content/uploads/2014/01/kupava-146.jpg)

[![kupava 149](https://mpz.brovary.org/wp-content/uploads/2014/01/kupava-149.jpg)](https://mpz.brovary.org/wp-content/uploads/2014/01/kupava-149.jpg)

**Спортзал**

[![kupava 144](https://mpz.brovary.org/wp-content/uploads/2014/01/kupava-144.jpg)](https://mpz.brovary.org/wp-content/uploads/2014/01/kupava-144.jpg)

**Пандуси для людей з особливими потребами**

[![kupava 145](https://mpz.brovary.org/wp-content/uploads/2014/01/kupava-145.jpg)](https://mpz.brovary.org/wp-content/uploads/2014/01/kupava-145.jpg)

**Підсобне приміщення**

[![kupava 159](https://mpz.brovary.org/wp-content/uploads/2014/01/kupava-159.jpg)](https://mpz.brovary.org/wp-content/uploads/2014/01/kupava-159.jpg)

Наприкінці Дня відкритих дверей для Азарова та преси журналісти «Маєш право знати» вирішили з’ясувати відповіді на два ключових питання, які хвилювали наших читачів найбільше – коли басейн можна буде відвідувати пересічним броварчанам та скільки це коштуватиме. І тут нас чекала несподіванка: виявляється, цього не знає ніхто. Вахтер сказав, що людей пускатимуть, мабуть, числа з 20-го. Директорка басейну **Тетяна Федоренко** розповіла, що їм знадобиться щонайменше три тижні для проведення випробувально-пускових робіт, і лиш після того «Купава» зможе розпочати свою роботу повноцінно. А міський голова **Ігор Сапожко** сподівається, що басейн відкриється у лютому і пояснює затримку тим, що потрібно набрати штат працівників. Щодо цін на вхід, то і директорка, і мер зізнались, що вони не визначені і зараз відбувається процес їх формування.

**Дружина Сергія Федоренка  - Тетяна**

[![kupava 4](https://mpz.brovary.org/wp-content/uploads/2014/01/kupava-4.jpg)](https://mpz.brovary.org/wp-content/uploads/2014/01/kupava-4.jpg)

**Відтак, урочисте відкриття басейну «Купава» стало святом на один день. Пересічні броварчани ще не скоро зможуть на власні очі побачити плавальний заклад після реконструкції та скористатись ним для підтримання гарної фізичної форми. Більше того, подія, яка мала всі шанси стати позитивом у броварському медіапросторі, адже масштаб проведених робіт справді вражає, перетворилась на черговий інформаційний провал. Візит Азарова знову супроводжувався перешкоджанням місцевим журналістам, при чому цього разу подвійним. Ну, і, звісно, «відкривати» заклад на один раз виключно для преси та посадовців, а потім не знати ні точної дати початку його роботи, ні цін на вхід – теж не додає події медіабалів.**

> P.S: Виїжджав з відкриття "Купави" у Броварах Микола Янович також під вигуки "Ганьба!" та "Банду геть!"...

<iframe src="//www.youtube.com/embed/bcZzFMf4SFU" height="360" width="480" allowfullscreen frameborder="0"></iframe>

_**Фото - Миколи Кожемяки**_
