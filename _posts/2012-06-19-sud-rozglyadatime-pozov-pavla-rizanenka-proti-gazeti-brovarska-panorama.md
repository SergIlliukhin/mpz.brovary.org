---
title: "Суд розглядатиме позов Павла Різаненка проти газети «Броварська панорама»"
date: 2012-06-19
tags: 
  - "brovarski-zmi"
  - "brovarska-panorama"
  - "vibir-redaktsiyi"
  - "kuznetsov"
  - "kulish"
  - "naklep"
  - "napad"
  - "nashe-misto"
  - "novini"
  - "prilyepko"
  - "rizanenko"
  - "semenyuk"
  - "sud"
---

[![](https://mpz.brovary.org/wp-content/uploads/2012/06/sud-nad-bramoyu.jpg "суд над брамою")](https://mpz.brovary.org/wp-content/uploads/2012/06/sud-nad-bramoyu.jpg)20 червня о 9:30 розпочнеться судове засідання, на якому буде розглядатись позов депутата Броварської міської ради **Павла Різаненка** проти комунальної газети «**Броварська панорама**». Позивач  вважає, що видання поширило про нього неправдиву інформацію і цим завдало шкоди його честі, гідності та діловій репутації. Відповідно у судовому порядку він вимагає від газети спростування недостовірних відомостей. Жодних матеріальних вимог позивач не висуває.

За словами представника Різаненка у суді, на засіданні 20 червня мають давати свідчення секретар міськради **Олена Семенюк**, директорка комунальної телестудії «Наше місто» **Ірина Куліш** та оператор телестудії **Олександр Кузнецов**. Представником відповідача у даній справі є головний спеціаліст юридичного відділу міськвиконкому **[Олександр Прилєпко](https://mpz.brovary.org/prilyepko-telepenko-ta-glasnist-sudovogo-protsesu-video/).**

«**Маєш право знати**» планує здійснювати аудіо- та твітер-трансляцію судового засідання.

Нагадаємо, 2 лютого 2012 року на депутата Павла Різаненка невідомі [здійснили напад](https://mpz.brovary.org/pobito-opozitsiynogo-deputata-brovar/), в результаті чого він отримав значні тілесні ушкодження. Постраждалий [пов’язує](http://rizanenko.org/ya-povyazuyu-napad-vyklyuchno-z-deputatskoyu-diyalnistyu.html) це зі своєю депутатською та громадською діяльністю. По даному факту міліцією було порушено кримінальну справу. При цьому 9 лютого 2012 року газета «Броварська панорама» [опублікувала статтю](https://mpz.brovary.org/paralelni-realnosti-brovarskoyi-p/) «Били чи не били?», в якій журналіст під псевдонімом стверджував, що Різаненко сам інсценував напад на себе.

**Твіттер-трансляція** буде доступна за тегом [#bramasud](https://twitter.com/search/bramasud "Твіттер #bramasud") 

<script charset="utf-8" type="text/javascript" src="http://widgets.twimg.com/j/2/widget.js"></script>

<script type="text/javascript">// <![CDATA[ new TWTR.Widget({ version: 2, type: 'search', search: 'bramasud', interval: 30000, title: 'Судове засідання: Різаненко проти Броварської панорами', subject: 'Маєш Право Знати Бровари', width: 'auto', height: 250, theme: { shell: { background: '#8ec1da', color: '#ffffff' }, tweets: { background: '#ffffff', color: '#444444', links: '#1985b5' } }, features: { scrollbar: true, loop: false, live: true, behavior: 'default' } }).render().start(); // ]]></script>
