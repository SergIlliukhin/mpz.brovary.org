---
title: "Викиди плюс туман = немає чим дихати у місті"
date: 2017-01-17
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brudne-povitrya"
  - "vibir-redaktsiyi"
  - "zadymlenist"
  - "novini"
  - "smog"
---

**Відучора мешканців Києва і околиць, зокрема і Броварів, турбує запах гарі у повітрі та сильне задимлення. Це - смог, суміш туману і диму (smog = smoke+fog). Туман - це цілком природне явище, що зумовлено підвищенням вологості повітря та відсутністю вітра. А от за частинку fog (дим) відповідає антропогенний фактор, тобто діяльність людини (промисловість, транспорт, котельні, індивідуальне опалення). Чиновники не виключають, що причиною задимлення Броварів та столиці стали різного роду котли  і обігрівальні пристрої, які використовують мешканці міста. Водночас констатують: причиною диму і смороду у Києві та області не є пожежі чи масове спалення сміття. Синоптики поки що не прогнозують зміни погоди, сьогодні і завтра по Україні тумани, а отже погода найближчим часом не сприятиме очищенню повітря.**

Як [повідомило](https://kiev.pravda.com.ua/news/587dcaee42817/) видання «Українська правда. Київ», задимленості у столиці та навколишніх містах (зокрема, Броварах) сприяє таке природне явище як туман. Про це розповів начальник Управління з питань надзвичайних ситуацій КМДА **Роман Ткачук**: _"Остання інформація, яка у нас є, СЕС каже, що це погодне явище, ДСНС не підтверджує пожеж у місті чи на прилеглих територіях, жодних загорянь на сміттєвих полігонах немає. За інформацією санстанції і Укргідрометцентру, це погодні умови, коли **усі дими і викиди не піднімаються вгору, а накопичуються в приземному шарі атмосфери**»._ **Причиною цього він назвав міські котельні, індивідуальні обігрівальні пристрої (котли), які широко стали застосовувати городяни, а також автомобілі. Також свій негативний внесок роблять і ті, хто ночами спалюють побутові і виробничі відходи,  і таких розумників по місту хватає...**

\[caption id="attachment\_65369" align="aligncenter" width="600"\]![](https://mpz.brovary.org/wp-content/uploads/2017/01/c059369-smog3.jpg) Центр столиці. Вид на лівий берег. Фото УП\[/caption\]

\[caption id="attachment\_65372" align="aligncenter" width="600"\][![](https://mpz.brovary.org/wp-content/uploads/2017/01/15966176_1331959646888531_8916831761187045587_n.jpg)](https://mpz.brovary.org/wp-content/uploads/2017/01/15966176_1331959646888531_8916831761187045587_n.jpg) На головній площі Броварів ввечері не видно навіть ялинку з ілюмінацією. Фoто з FB\[/caption\]

Про ці ж причини говорить і керівник Головного управління Держспоживслужби в Києві **Олег Рубан**. Він зазначив, что останніми днями ми спостерігаємо смог: коли температура повітря в нижньому шарі атмосфери нижче, ніж вгорі, а вітер відсутній, то продукти згоряння від котелень і машин накопичуються в нижньому шарі атмосфери і не переміщуються у верхній.

_«Побороти це явище можна тільки шляхом зменшення викидів в атмосферу в результаті зменшення використання індивідуальних автомобілів і зменшення кількості котелень»,_ - зазначив Рубан.

Відносно погоди на найближчі дні, то, як [повідомляє](http://www.dsns.gov.ua/ua/Ostanni-novini/56982.html) прес-служба ДСНС із посиланням на український Гідрометцентр, майже по всій Україні очікуються тумани, видимість 100-500 метрів, температура буде низькою, що, безумовно, не сприятиме очищенню повітря.

> [Сюжет ТСН](https://www.facebook.com/MNSKyiv/posts/1247078285372111?__mref=message_bubble) "Їдкий дим" на сторінці ДСНС України в м. Києві

Нагадаємо, останніми роками в Броварах почали активно з'являтися котельні, на які неодноразово [скаржилися](https://mpz.brovary.org/novi-kotelni-dovodyat-brovarchan-do-kypinnya-lyudy-vymagayut-prypynyty-travlyu-chornym-dymom/) місцеві мешканці; приватний сектор використовує для індивідуального опалення твердопаливні котли; листя та сміття [спалюють](https://mpz.brovary.org/palyty-ne-mozhna-zaboronyty-vs-palyty-ne-mozhna-zaboronyty/), не дивлячись на заборону; також броварчани часто скаржаться на запах хімічного диму, ймовірно з районів промислових зон міста - версії лунають різні: від роботи промисловості до незаконного спалювання відходів.
