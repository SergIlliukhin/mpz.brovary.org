---
title: "Оголошено прийом документів на посади заступників міського голови Броварів"
date: 2015-11-23
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "brovary"
  - "vibir-redaktsiyi"
  - "konkurs-na-zastupnykiv-mera"
  - "novini"
coverImage: "wp-content/uploads/2015/11/Brovary-GorSovet.jpg"
---

**Почався процес оновлення владної вертикалі у Броварах. Сьогодні на сайті Броварської міської ради [оприлюднено](https://brovary-rada.gov.ua/ogoloshu%D1%94tsya-priiom-dokument%D1%96v-na-posadi) оголошення щодо відбору кандидатів на посади заступників міського голови - усього відкритих вакансій три. Відбір буде проводитися в три етапи, документи приймають до 30 листопада включно. Резюме всіх претендентів обіцяють розміщувати на сайті міськради протягом одного дня з моменту надходження. Презентація кандидатів відбудеться 4 грудня - публічно, за участі мера, депутатів та громадськості. Результати відбору будуть оприлюднені через 7 днів після цього.**

Оголошено відкритий відбір претендентів на заміщення наступних посад:

1. **Заступника міського голови** з питань реалізації повноважень виконкому у сфері соціально-економічного розвитку, планування та обліку, забезпечення комплексного соціально-економічного розвитку міста, здійснення державної економічної політики, сприяння розвитку в місті промисловості, будівництва, транспорту, зовнішніх економічних зв’язків, торгівлі, побутового обслуговування, виробництва товарів народного споживання, наповнення державного та місцевого бюджетів, посилення фінансово-бюджетної дисципліни, дотримання податкового законодавства, приватизації та оренди комунального майна, охорони навколишнього природного середовища, земельних відносин, ведення земельно-кадастрової документації, моніторингу земель та землеустрою.

2\. **Заступника міського голови** з питань реалізації повноважень виконкому у галузях житлово-комунального господарства, газифікації, паливно-енергетичному комплексі, перспективних планів і прогнозів соціально-економічного розвитку міста з питань житлово-комунального господарства, з питань підготовки житлово-комунального господарства до роботи в осінньо-зимовий період, розвитку мережі доріг їх утримання з розроблення та реалізації програм перспективних планів і прогнозів соціально- економічного розвитку міста з питань житлово-комунального господарства, заходів з цивільної оборони у попередженні та ліквідації наслідків надзвичайних ситуацій.

3\. **Заступника міського голови** з питань реалізації повноважень виконкому в галузі науки, освіти, культури, фізкультури і спорту, сім’ї, молоді, охорони здоров’я, соціального захисту населення, в тому числі від наслідків аварії на ЧАЕС, реалізації державної політики щодо міжнаціональних міжконфесійних відносин, поновлення прав реабілітованих, виконання законодавства щодо всебічного розвитку та функціонування української мови, як державної, в усіх сферах суспільного життя, створення умов для розвитку мов інших національностей.

Відбір буде проведено в три етапи:

**I етап. Збір резюме бажаючих зайняти посаду заступника міського голови.**

Для участі у відборі подаються наступні **документи**:

1. Резюме.
2. Копія документа про освіту.
3. Копія трудової книжки.
4. Декларація про доходи за 2014 рік.

**Базові вимоги до претендентів:**

Повна вища освіта (освітньо-кваліфікаційний рівень - спеціаліст, магістр) за напрямками:

- для заступника міського голови з питань соціально-економічного розвитку, планування та обліку, забезпечення комплексного соціально-економічного розвитку міста….. - економічна, будівельна, землевпорядна, державне управління,
- для заступника міського голови з питань житлово-комунального господарства - технічна, державне управління,
- для заступника міського голови з гуманітарних та соціальних питань - педагогічна, юридична, соціального напрямку, державне управління.

Професійні навички:

- Досвід роботи за фахом не менше 5 років.
- Практичні управлінські навики. Досвід у сфері управління персоналом не менше 3-х років.
- Володіння державною мовою — обов’язково (на рівні ділового спілкування, листування).
- Знання основ ділового спілкування.
- Володіння основами ділового етикету.

Особисті якості:

- Високий рівень відповідальності.
- Організаторські здібності.
- Вміння самостійно приймати рішення і відповідати за них.

Резюме та підтверджуючі документи приймаються до 30.11.2015 (включно). Документи подавати до юридичного відділу виконкому Броварської міської ради за адресою: м. Бровари, вул. Гагаріна, 15, каб. 205, з понеділка по четвер (8:00 – 17:00) та в п'ятницю (8:00- 15:45).

**II етап. Розгляд поданих документів на відповідність заявленим в оголошенні вимогам проводить міській голова (три дні після закінчення терміну прийому документів).**

**III етап. Презентація (обговорення) претендентів на посаду.**

Презентація відбудеться 04.12.15 р. в приміщені міськвиконкому (про час та місце буде повідомлено додатково). Презентація проводиться публічно за участю міського голови, депутатів БМР, представників громадськості. Кожен претендент на посаду представляє свою програму діяльності на посаді заступника міського голови. Результати розгляду кандидатур будуть оприлюднені на сайті Броварської міської ради, через 7 днів після проведення обговорення.

> Нагадаємо, до цього заступниками броварського міського голови [були](https://brovary-rada.gov.ua/zastupnyky): Голубовський Г.П., Андреєв В.О. та Виноградова Л.М.

[![заступники](https://mpz.brovary.org/wp-content/uploads/2015/11/zastupnyky.jpg)](https://mpz.brovary.org/wp-content/uploads/2015/11/zastupnyky.jpg)
