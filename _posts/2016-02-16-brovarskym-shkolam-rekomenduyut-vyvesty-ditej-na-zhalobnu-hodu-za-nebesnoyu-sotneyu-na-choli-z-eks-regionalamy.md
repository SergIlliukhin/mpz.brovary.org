---
title: "Броварським школам «рекомендують» вивести дітей на жалобну ходу за Небесною сотнею на чолі з екс-регіоналами"
date: 2016-02-16
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "zhaloba"
  - "maydan"
  - "nebesna-sotnya"
  - "novini"
  - "regionaly"
  - "sapozhko"
  - "tyha-hoda"
coverImage: "wp-content/uploads/2016/02/demotivators.org_.ua-747647-3.jpg"
---

**Броварська влада підготувала комплекс заходів, спрямованих на відзначення Дня Героїв Небесної сотні цієї п’ятниці, 19 лютого. Серед іншого планується організувати [жалобну «Тиху ходу Пам’яті Героїв»](http://brovary-rada.gov.ua/zaproshu%D1%94mo-do-uchast%D1%96-u-zakhod%D1%96-pamyat%D1%96-gero%D1%97v), котра стартуватиме від МКЦ «Прометей» до Майдану Cвободи – для цього поліцією буде перекрито автомобільний рух бульваром Незалежності. Про це стало відомо з офіційного листа управління освіти і науки броварської міської ради, розсіланого керівникам усіх загальноосвітніх закладів міста, а також з «Плану заходів на  відзначення  Дня Героїв Небесної Сотні у місті Бровари», затвердженого мером міста. Обидва документи перебувають у розпорядженні «Маєш право знати».**

Участь у «тихій ході» на честь Небесної сотні планує взяти міський голова **Ігор Сапожко**, котрий під час подій Революції Гідності перебував у Партії регіонів та закликав тодішнього президента Януковича «навести на Майдані порядок», а майданівців публічно називав «радикалами», які «творять вакханалію і кощунство».

<iframe src="https://www.youtube.com/embed/Hd6hpn5BZhQ" width="420" height="315" frameborder="0" allowfullscreen="allowfullscreen"></iframe>

Окрім того, оргкомітет жалобних заходів майже повністю складається з колишніх членів Партії регіонів та фігурантів кримінального провадження з розслідування злочинів «антимайдану»: до його складу, зокрема, входитимуть **Наталія Багмут, Лариса Виноградова, Григорій Голубовський, Костянтин Кузнєцов** тощо.

<iframe src="https://www.youtube.com/embed/qggD3dHW18c" width="420" height="315" frameborder="0" allowfullscreen="allowfullscreen"></iframe>

<iframe src="https://www.youtube.com/embed/_lX2jxHqc8k" width="420" height="315" frameborder="0" allowfullscreen="allowfullscreen"></iframe>

Затвердженим планом заходів передбачається організація тематичних виставок у музеї та бібліотеках, покладання квітів до могили загиблої на вул. Інститутській у Києві, броварчанки **Антоніни Дворянець**, «забезпечення широкого висвітлення у ЗМІ проведених заходів». У броварських школах планують організувати спеціальні виховні години, провести «диспути, спрямовані на виховання у молоді патріотизму, поваги до демократичних цінностей».

> **ПЛАН**
> 
> **міських заходів на  відзначення  Дня Героїв Небесної Сотні у місті Бровари**
> 
> | **№** | **Назва заходу** |   **Дата і час**  **проведення** | **Місце проведення** | **Виконавець** | **Відповідальний** |
> | --- | --- | --- | --- | --- | --- |
> | 1 | «Нові часи – нові герої» книжково-ілюстративна виставка до Дня Героїв Небесної Сотні. |   18.02.2016  11.30 |   Броварська  міська бібліотека |   Багмут Н.А.  Степанова С.О. | Виноградова Л.М. |
> | 2 | Покладання квітів до місця поховання Героя Небесної Сотні, Героя України -Антоніни Дворянець. |   19.02.2016  09.00    | Місце поховання |   ### Федун Р.М.   |   ### Кузнєцов К.В.   |
> | 3 | Підготувати статтю про Антоніну Дворянець  для засобів масової інформації. |   18-19. 02.2016 | Сайт Броварської міської ради та відділу культури |   Багмут Н.А.  Корявий В.М.  Кривобок Н.А.  Зотова І.М. |   Виноградова Л.М.  Кузнєцов К.В. |
> | 4 | Провести уроки історії, виховні години, диспути, спрямовані на виховання у молоді патріотизму, поваги до демократичних цінностей. |   18-19. 02.2016    | ЗОШ міста | Стельмах Т.М. | Виноградова Л.М. |
> | 5 | Виставка-реквієм «Борітеся – поборете!» до  Дня Героїв Небесної Сотні. |   19.02.2016  11.00    |   Броварська  міська бібліотека для дітей |   Багмут Н.А.  Туник В.В. | Виноградова Л.М. |
> | 6 |   Тимчасова виставка, присвячена Дню Героїв Небесної Сотні.  Провести тематичні та оглядові екскурсії та лекції. |   19-20. 02.2016 | Броварський краєзнавчий музей |   Багмут Н.А.  Корявий В.М. | Виноградова Л.М. |
> | 7 |   Перевезення звукової апаратури.       |   19.02.2016  14.00    | Від міського культурного центру  до майдану Свободи |   Василенко А.А.  Багмут Н.А.  Константюк О.О. |   Голубовський Г.П.  Виноградова Л.М. |
> | 8 |   Забезпечення озвучення заходу  Тиха хода «Пам’яті Героїв».    |   19.02.2016  15.00-16.00 |  Майдан Свободи |   Багмут Н.А.  Константюк О.О. | Виноградова Л.М. |
> | 9 | Перекриття руху транспорту по бульвару Незалежності. |   19.02.2016  15.00-16.00 | Від міського культурного центру до майдану Свободи. | Янчинський О.В. | Кузнєцов К.В. |
> |  10 |   Збір учасників та організація Тихої ходи «Пам’яті Героїв».    |   19.02.2016  15.00-15.30 | Міський культурний центр |   Багмут Н.А.  Стельмах Т.М.  Рожков Д.А.    | Виноградова Л.М. |
> | 11 |   Вшанування Героїв Небесної Сотні.  Молебень за участі релігійних громад міста ГО «Духовність».  Хвилина мовчання.  Запалення свічок пам’яті.  Створення книги Пам’яті Героїв Небесної Сотні.  Виконання Гімну України всіма учасниками заходу. |   19.02.2016  15.30 | Майдан Свободи |   Багмут Н.А.  Константюк О.О.  ГО «Духовність»  (за згодою) | Виноградова Л.М. |
> | 12 | Перевезення звукової апаратури. |   19.02.2016  16.30 | Від майдану Свободи до міського культурного центру |   Василенко А.А.  Багмут Н.А.  Константюк О.О. |   Голубовський Г.П.  Виноградова Л.М. |
> |   13 | Забезпечити широке висвітлення в засобах масової інформації заходів з нагоди вшанування пам’яті Героїв Небесної Сотні. |   лютий    |  |    Кривобок Н.А.  Зотова І.М.    | Кузнєцов К.В. |

Окрім того, як йдеться у листі управління освіти до директорів шкіл, «учням загальноосвітніх навчальних закладів рекомендовано прийняти участь в організації Тихої ходи «Пам’яті Героїв» 19.02.2016 з 15.00-15.30 від майдану Свободи до міського культурного центру Прометей».

[![фото](https://mpz.brovary.org/wp-content/uploads/2016/02/foto.jpg)](https://mpz.brovary.org/wp-content/uploads/2016/02/foto.jpg)

З цього приводу у соціальних мережах ще з учора розпочалися [гострі обговорення](https://www.facebook.com/groups/brovary/permalink/1194397663923531/) щодо доцільності «добровільно-примусового» виведення школярів на жалобну ходу. Зокрема, броварські інтернет-користувачі та місцеві депутати [звертали увагу на те](https://www.facebook.com/photo.php?fbid=1671462373125442&set=a.1449287512009597.1073741828.100007850859124&type=3&theater), що участь у жалобних заходах головних броварських регіоналів, котрі під час Революції Гідності засуджували та переслідували майданівців, є аморальним та цинічним стосовно пам’яті жертв режиму Януковича.

[![spzh1](https://mpz.brovary.org/wp-content/uploads/2016/02/spzh1.jpg)](https://mpz.brovary.org/wp-content/uploads/2016/02/spzh1.jpg)

Вочевидь усвідомлюючи суспільну напругу, керівництво управління освіти учора, 15 лютого, [намагалось приховати](https://www.facebook.com/groups/brovary/permalink/1194397663923531/) час та місце проведення спеціальної наради з цього приводу із завучами броварських шкіл. Так, депутати, котрі намагалися потрапити на цю нараду, були введені в оману чиновниками управління освіти, через що міські обранці не змогли вчасно зорієнтуватися, коли і де саме відбудеться відповідна нарада. Розібратися в ситуації вдалося вже тоді, коли нарад добігала свого кінця.

<iframe src="https://www.youtube.com/embed/qhd8k_TBojs" width="560" height="315" frameborder="0" allowfullscreen="allowfullscreen"></iframe>

У закритих групах соціальних мереж броварчани наразі обговорюють варіанти, як не допустити участі у жалобних заходах колишніх головних броварських регіоналів.
