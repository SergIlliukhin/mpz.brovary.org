---
title: "АНОНС: Цієї середи відбудеться перше засідання комісії, відповідальної за декомунізацію у Броварах"
date: 2016-05-23
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "dekomunizatsiya"
  - "zasidannya"
  - "komisiya"
  - "novini"
  - "perejmenuvannya"
coverImage: "wp-content/uploads/2015/08/Perejmenuvannya_13_serpnya_00011.jpg"
---

**25 травня скликають комісію Броварської міської ради з питань найменувань та пам’ятних знаків. Під час засідання планують розглянути нагальні справи декомунізації, встановлення меморіальних дощок бійцям, загиблим в українсько-російській війні, та вирішити деякі технічні питання роботи дорадчого органу. Про це розповів голова комісії Дмитро Карпій.**

Як зазначив нещодавно призначений очільник, останнім часом на розгляд комісії надійшли пропозиції щодо перейменування вулиць і встановлення пам’ятних знаків у Броварах. Окрім того, як виявилось, обласні чиновники ще в середині травня просили надати пропозиції щодо нових назв вулиць, які з тих чи інших причин досі не перейменували в рамках декомунізації. Ці питання потрібно розглянути та вирішити.

За повідомленням Дмитра Карпія, засідання відбудеться о **10:00** в одному із приміщень броварського виконкому **по вулиці Гагаріна, 15**.

Нагадаємо, комісію з питань найменувань та пам’ятних знаків нового скликання створили [рішенням](https://brovary.kiev.ua/r%D1%96shennya-m%D1%96sko%D1%97-radi-v%D1%96d-21042016-%E2%84%96193-13-07-pro-stvorennya-kom%D1%96s%D1%96%D1%97-z-pitan-naimenuvan-ta-pam%E2%80%99yatni) Броварської міської ради від 21 квітня. Попередній аналогічний дорадчий орган втратив свої повноваження ще минулого року. До його складу входили переважно колишні «регіонали» та комуністи. Тепер зі «старих» членів комісії лишились тільки очільниця відділу архітектури та директор броварського краєзнавчого музею.
