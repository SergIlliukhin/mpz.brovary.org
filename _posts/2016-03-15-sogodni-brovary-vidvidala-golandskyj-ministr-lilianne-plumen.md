---
title: "Сьогодні Бровари відвідала голандський міністр Ліліанне Плумен"
date: 2016-03-15
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "yes"
  - "brovary"
  - "vasilenko"
  - "vibir-redaktsiyi"
  - "gollandiya"
  - "zeelandiya"
  - "misiya"
  - "novini"
  - "plumen"
---

**Відсьогодні в Україні розпочинається перебування голландської економічної місії на чолі з міністром зовнішньої торгівлі та співробітництва Ліліанне Плумен. Першим пунктом призначення голландських урядовців в Україні стали Бровари та компанія «Зееландія», розташована у нашому місті.**

Кортеж Плумен у супроводі поліції зявився на броварській промзоні близько 16:30 – міністр відправилась до «Зееландії» щойно зійшовши з трапу літака в Борисполі. Зустрічати п. Ліліанне прибули місцеві журналісти і телевізійники центральних каналів, а також керівництво «Зееландії» на чолі з директором підприємства, броварським депутатом **Андрієм Василенком.**

[![IMG_5178](https://mpz.brovary.org/wp-content/uploads/2016/03/IMG_5178.jpg)](https://mpz.brovary.org/wp-content/uploads/2016/03/IMG_5178.jpg)

[![IMG_5197](https://mpz.brovary.org/wp-content/uploads/2016/03/IMG_5197.jpg)](https://mpz.brovary.org/wp-content/uploads/2016/03/IMG_5197.jpg)

[![07D_3376](https://mpz.brovary.org/wp-content/uploads/2016/03/07D_3376.jpg)](https://mpz.brovary.org/wp-content/uploads/2016/03/07D_3376.jpg)

Василенко коротко розповів гостям з Голландії, що українсько-голландське підприємство «Зееландія» працює в Україні вже 12 років, а чотири роки тому була зведена споруда, в якій сьогодні перебуває пані Плумен. Василенко повідомив, що нещодавно «Зееландія» збудувала у броварській промзоні чергове виробниче приміщення, за рахунок чого компанія нарощує оберти виробництва. Наразі на «Зееландії» працює близько ста чоловік, багато з них є спеціалістами світового класу, а сама компанія є найбільшим платником податків у Броварах.

[![07D_3380](https://mpz.brovary.org/wp-content/uploads/2016/03/07D_3380.jpg)](https://mpz.brovary.org/wp-content/uploads/2016/03/07D_3380.jpg)

[![IMG_5219](https://mpz.brovary.org/wp-content/uploads/2016/03/IMG_5219.jpg)](https://mpz.brovary.org/wp-content/uploads/2016/03/IMG_5219.jpg)

За тим Василенко запросив гостей власне у цехи та склади.

[![07D_3399](https://mpz.brovary.org/wp-content/uploads/2016/03/07D_3399.jpg)](https://mpz.brovary.org/wp-content/uploads/2016/03/07D_3399.jpg)

На виробничій лінії не припинялася робота: молоді чоловіки у білих халатах саме фасували та запаковували кондитерський крем.

[![07D_3390](https://mpz.brovary.org/wp-content/uploads/2016/03/07D_3390.jpg)](https://mpz.brovary.org/wp-content/uploads/2016/03/07D_3390.jpg)

[![IMG_5226](https://mpz.brovary.org/wp-content/uploads/2016/03/IMG_5226.jpg)](https://mpz.brovary.org/wp-content/uploads/2016/03/IMG_5226.jpg)

Василенко повідомив, що «Зееландія» намагається бути енергоощадливою: «Саме під цією підлогою, де ми стоїмо, знаходиться величезна маса окропу, який ми використовуємо у виробництві. За рахунок нього ми також підтримуємо у приміщеннях необхідну температуру як взимку, так і влітку. Фактично, це великий термос, який дає нам змогу значно економити енергоносії» (автор наперед перепрошує за певні неточності, позаяк екскурсія проводилася англійською, а подекуди й голландською мовою без перекладача).

[![07D_3394](https://mpz.brovary.org/wp-content/uploads/2016/03/07D_3394.jpg)](https://mpz.brovary.org/wp-content/uploads/2016/03/07D_3394.jpg)

[![07D_3397](https://mpz.brovary.org/wp-content/uploads/2016/03/07D_3397.jpg)](https://mpz.brovary.org/wp-content/uploads/2016/03/07D_3397.jpg)

[![07D_3408](https://mpz.brovary.org/wp-content/uploads/2016/03/07D_3408.jpg)](https://mpz.brovary.org/wp-content/uploads/2016/03/07D_3408.jpg)

[![07D_3407](https://mpz.brovary.org/wp-content/uploads/2016/03/07D_3407.jpg)](https://mpz.brovary.org/wp-content/uploads/2016/03/07D_3407.jpg)

Після цього присутні перейшли в один зі складів «Зееландії», де зберігається вже фасована продукція, готова до відвантаження. Андрій Василенко згадав, як народжувалася «Зееландія» в Україні: «Ми прийшли сюди з невеликими інвестиціями, однак зараз маємо досить значні прибутки: сьогодні «Зееландія» утримує приблизно 40% українського ринку, є лідером галузі, розширює перелік країн, куди експортує власну продукцію. Наразі броварську сировину купують не лише в Україні, але й у Білорусі, країнах Кавказу, останнім часом і в Польщі. Все це стало можливим завдяки тому, що «Зееландія» та її голландські інвестори поставилися до України серйозно, не оминули її увагою та усвідомили потенціал, а відтак сьогодні мають чудовий результат».

[![07D_3425](https://mpz.brovary.org/wp-content/uploads/2016/03/07D_3425.jpg)](https://mpz.brovary.org/wp-content/uploads/2016/03/07D_3425.jpg)

[![07D_3416](https://mpz.brovary.org/wp-content/uploads/2016/03/07D_3416.jpg)](https://mpz.brovary.org/wp-content/uploads/2016/03/07D_3416.jpg)

[![IMG_5230](https://mpz.brovary.org/wp-content/uploads/2016/03/IMG_5230.jpg)](https://mpz.brovary.org/wp-content/uploads/2016/03/IMG_5230.jpg)

Вже наприкінці зустрічі директор компанії запросив гостей на щось на кшталт кухні та шоур-руму – два в одному.

[![07D_3454](https://mpz.brovary.org/wp-content/uploads/2016/03/07D_3454.jpg)](https://mpz.brovary.org/wp-content/uploads/2016/03/07D_3454.jpg)

В цій залі працівники підприємтсва та його потенційні клієнти тестують продукцію «Зееландії», унікальне голландське обладнання та випікають на ньому готові кондитерські вироби.

[![07D_3445](https://mpz.brovary.org/wp-content/uploads/2016/03/07D_3445.jpg)](https://mpz.brovary.org/wp-content/uploads/2016/03/07D_3445.jpg)

[![07D_3451](https://mpz.brovary.org/wp-content/uploads/2016/03/07D_3451.jpg)](https://mpz.brovary.org/wp-content/uploads/2016/03/07D_3451.jpg)

Присутні мали можливість скуштувати голландсько-броварські тістечки, а представники делегації – поспілкуватися між собою вже перед відбуттям до столиці.

[![07D_3460](https://mpz.brovary.org/wp-content/uploads/2016/03/07D_3460.jpg)](https://mpz.brovary.org/wp-content/uploads/2016/03/07D_3460.jpg)

Економічна місія на чолі з Ліліанне Плумен триватиме до 17 березня включно та пов'язаний з підписанням Україною Угоди про асоціацію з ЄС. В рамках візиту голландський міністр зустрінеться з українськими колегами Наталією Яресько та Айварасом Абромавичусом, студентами Києво-Могилянської Академії та молодими українськими підприємцями.

_Фото Світлани Яцив_
