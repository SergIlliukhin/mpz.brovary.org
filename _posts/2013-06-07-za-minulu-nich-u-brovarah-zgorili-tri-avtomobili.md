---
title: "За минулу ніч у Броварах згоріли три автомобілі"
date: 2013-06-07
tags: 
  - "avtostoyanka"
  - "vibir-redaktsiyi"
  - "mns"
  - "nadzvichayna-situatsiya"
  - "novini"
  - "pozhezha"
  - "pozhezhniki"
---

\[caption id="attachment\_18314" align="alignleft" width="300"\][![м.Бровари, вул.Черняховського, 11-Г](https://mpz.brovary.org/wp-content/uploads/2013/06/Zgorile-avto.jpg "м.Бровари, вул.Черняховського, 11-Г")](https://mpz.brovary.org/wp-content/uploads/2013/06/Zgorile-avto.jpg) м.Бровари, вул.Черняховського, 11-Г\[/caption\]

**У ніч з 6 на 7 червня 2013 року на парковці біля багатоповерхівки за адресою вул.Черняховського, 11-Г згоріли три автомобілі.**

За словами очевидців, близько третьої ночі пролунала серія вибухів, після чого вулиця швидко заповнилась їдким димом. За декілька хвилин з ангару пожежного ДЕПО, котре розташоване за сотню метрів від місця події, виїхав автомобіль рятувальників. Однак за мить повернувася назад в гараж. Свідки стверджують, що чули розмову МНСників, ніби ті щось забули і мають доукомплектуватись.

Як повідомляє джерело "Маєш право знати", горіли три автомобілі. Одна з автівок вигоріла вщент і не підлягає ремонту (попередньо автомобіль марки Mazda 3). Ще дві машини пошкоджені частково. Мешканці будинку схиляються до версії підпалу і стверджують, що є свідки, котрі бачили зловмисників.

> Редакція "Маєш право знати" просить свідків події та всіх, кому щось відомо про цей інцидент, відгукнутися в коментарях або повідомити нас на електронну пошту **info@pravo-znaty.org.ua**
