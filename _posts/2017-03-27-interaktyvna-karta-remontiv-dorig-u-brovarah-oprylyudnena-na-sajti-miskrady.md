---
title: "Інтерактивна карта ремонтів доріг у Броварах оприлюднена на сайті міськради"
date: 2017-03-27
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "interaktivna"
  - "bmr"
  - "brovary"
  - "kapitalne"
  - "karta"
  - "mapa"
  - "novini"
  - "potochne"
  - "remonty"
  - "uzhkg"
  - "yamkove"
---

**На офіційному сайті Броварської міської ради [з’явилась](http://brovary-rada.gov.ua/news/14926.html) інтерактивна карта. На неї нанесені об’єкти ямкових, поточних і капітальних ремонтів міських доріг та міжбудинкових проїздів. На карті можна знайти як позначки про недоліки, роботи над якими вже мали бути завершені, так і об’єкти, які лише планують відремонтувати.**

Наразі на карту найбільше нанесено об’єктів ямкового ремонту – 176 (червоні краплі та лінії). Серед них уже виконали роботи на 12 об’єктах (зелені краплі). З-поміж поточних ремонтів – 9 об’єктів (сині краплі). Усі вони розташовані по вулицях Олега Онікієнка, Броварської сотні, Сергія Москаленка, Вокзальній і Ярослава Мудрого.

<iframe src="https://www.google.com/maps/d/embed?mid=1XnJLIwai8acZYedMJgJy0BxXyuQ" width="640" height="480"></iframe>

Деякі об’єкти позначені на карті лініями, а не краплями. І якщо для ямкових ремонтів це означає, що місце позначене приблизно (таких об’єктів лише 2), то для капітальних ремонтів – визначені конкретні ділянки об’єктів, які ремонтують.

Так, згідно з картою, капітальні ремонти заплановані (з урахуванням проектних робіт) на 12 об’єктах (чорні лінії), 8 пішохідних доріжках і тротуарах (фіолетові лінії) та 43 внутрішньоквартальних міжбудинкових проїздах і тротуарах (жовті краплі). На одному такому проїзді чи тротуарі по вул. Володимира Великого, 2 роботи вже завершили (зелена крапля).

[![](https://mpz.brovary.org/wp-content/uploads/2017/03/Screenshot_31.png)](https://mpz.brovary.org/wp-content/uploads/2017/03/Screenshot_31.png)

Нагадаємо, «Маєш право знати» [аналізує](https://mpz.brovary.org/budivnytstvo-dorig-2017-bagatorichna-kyyivska-aleya-kohannya-asfaltuvannya-vulyts-pryvatnogo-sektoru/) актуальні зміни до міських програм, над якими працюють [управління житлово-комунального господарства](https://mpz.brovary.org/majzhe-80-mln-grn-tsogorichnyj-byudzhet-programy-kapremontiv-ta-blagoustroyu-mista/) та відділ капітального будівництва Броварської міської ради. Серед них – об’єкти капітального і поточного ремонту броварських доріг, міжбудинкових проїздів тощо.
