---
title: "ОВК продовжує збирати уточнені протоколи з виборчих дільниць"
date: 2012-11-05
author: 
  username: "pravoZnaty"
  display_name: "Маєш право знати"
tags: 
  - "vibori-2012"
  - "novini"
  - "ovk"
  - "protokol"
---

[![](https://mpz.brovary.org/wp-content/uploads/2012/11/ovk.jpg "ОВК")](https://mpz.brovary.org/wp-content/uploads/2012/11/ovk.jpg)**Окружна виборча комісія №97 продовжує збір уточнених протоколів з виборчих дільниць.** Про це журналістам "Маєш право знати" повідомив член окружної виборчої комісії Олексій Скочко.

При цьому він підкреслив, що виправлення (уточнення) вносяться лише до перших 12 пунктів протоколів, які містять статистичну інформацію щодо кількості виборців та кількості бюлетенів і жодним чином не стосуються результатів волевиявлення.

Як зазначив Олексій, більшість членів дільничих виборчих комісій не пройшли належної підготовки, а тому у протоколах була допущена велика кількість логічних помилок.

Після того, як ОВК отримає від ДВК всі протоколи, які потребують уточнення, буде складено результуючий протокол окружної виборчої комісії. Цей протокол спочатку надсилається до Центральної виборчої комісії у електронному вигляді, ЦВК його перевіряє та вносить зауваження. І аж після цього протоколи з мокрими печатками будуть транспортуватися з Окружної до Центральної виборчої комісії.

Точну дату, коли це має відбутися, Олексій назвати не зміг, але запевнив, що все буде виконано у визначені законом терміни.
