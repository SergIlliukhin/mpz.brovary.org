---
title: "Броварського суддю... судитимуть за репресії активістів"
date: 2015-06-05
author: 
  username: "kachor"
  display_name: "Андрій Качор"
categories: 
  - "kolonka-avtora"
tags: 
  - "avtomaydan"
  - "lyustratsiya"
  - "rabets"
  - "represiyi"
  - "suddya"
  - "fedorenko"
coverImage: "wp-content/uploads/2015/06/rabets3.jpg"
---

[![rabets3](https://mpz.brovary.org/wp-content/uploads/2015/06/rabets3.jpg)](https://mpz.brovary.org/wp-content/uploads/2015/06/rabets3.jpg)**За зверненням ГО «Український союз автомайдан» справу судді броварського міжрайонного суду Миколи Рабця [передали у Вищу кваліфікаційну комісію суддів](http://www.day.kiev.ua/uk/news/030615-speckomisiya-z-perevirky-suddiv-vyyavyla-oznaky-porushennya-prysyagy-pyatma-suddyamy). Громадянину Рабцю, який у суддівській мантії виконував замовлення режиму Януковича та репресував активістів Майдану, тепер доведеться відповідати за свої дії.**

Нагадаю, що пан Рабець – це саме той суддя, який [визнав мене винним](https://mpz.brovary.org/za-sprobu-vzyati-komentar-u-deputata-miskradi-zhurnalista-ostatochno-viznali-huliganom-ta-prisudili-shtraf/) у «нападі на приймальню» **Сергія Федоренка** – тодішнього голови Партії регіонів у Броварах, сумнозвісного  "масажиста Азарова", якого режим Януковича руками Сапожка та усього броварського адмінресурсу намагався запхнути у парламент. Але з огляду на те, що з відповідним зверненням виступили автомайданівці, можна припустити, що суддя Рабець "замазався" ще й у справах переслідування майданівців, які їздили в гості до Януковича у Межигір'я.

Нагадаю, що у серпні 2012 року спроба журналістами ТВі взяти коментар у Федоренка обернулась для автора цих рядків судовим засіданням. Сам сюжет, який у наслідку став "злощасним" – нижче (про інцидент з "нападом" на приймальню – з 4:10)

<iframe src="https://www.youtube.com/embed/scSyZZIt5jw" width="640" height="360" frameborder="0" allowfullscreen="allowfullscreen"></iframe>

А це backstage того сюжету: відео «нападу» на Федоренка від початку і до кінця

<iframe src="https://www.youtube.com/embed/76fsjY9GaTI" width="480" height="360" frameborder="0" allowfullscreen="allowfullscreen"></iframe>

За півгодини після зйомки сюжету автора цих рядків за наказом Федоренка намагалися «запакувати» одночасно три екіпажі ДСО: при повному обмундируванні, в бронежилетах,  з вогнепальною зброєю напоготові, заблокувавши цілий відрізок вулиці Грушевського.

<iframe src="https://www.youtube.com/embed/fWoByJTvsGs" width="640" height="360" frameborder="0" allowfullscreen="allowfullscreen"></iframe>

Після цього відбувся суд. Ухвалу виносив вже згаданий суддя Рабець. Як відбувалося це шоу і знущання над законом та правом можна подивитися у цьому відео.

<iframe src="https://www.youtube.com/embed/cqmyrz0PI-A" width="480" height="360" frameborder="0" allowfullscreen="allowfullscreen"></iframe>

Сьогодні суддя Рабець одним з перших броварських переслідувачів активістів Майдану починає свій шлях відплати. Однак за ним цим шляхом мають піти усі чиновники та правоохоронці, котрі були задіяні як у цій справі, так і в інших резонансних випадках тиску режиму на активних броварчан і журналістів. Передусім ідеться про [фігурантів скандальної справи візиту Азарова до Броварів:](https://mpz.brovary.org/napadniki-na-lyudey-pid-chas-vizitu-azarova-zaslugovuyut-prinaymni-na-publichniy-osud-foto-video/) попри всеукраїнський резонанс, жоден з чиновників та міліціонерів, які займались безпрєдєлом того дня, досі не притягнуті до відповідальності.

<iframe src="https://www.youtube.com/embed/wT7SeNc1I4k" width="480" height="360" frameborder="0" allowfullscreen="allowfullscreen"></iframe>

Більше того: багато чиновників райради, які дозволяли собі публічно і під відео нападати на активістів та нищити знімальну техніку журналістів досі лишаються на своїх посадах вже [при новому голові РДА - Володимирі Сіньку.](https://mpz.brovary.org/poroshenko-priznachiv-golovoyu-brovarskoyi-rda-volodimira-sinka/) Тож вже найближчим часом запитаємо як з нього, так і з правоохоронців. За нашою інформацією, розпочинається ґрунтовне розслідування подібних гріхів минулого броварських можновладців, і тепер цим займатиметься не лише прокуратура, але й СБУ. Тож до нових зустрічей, панове посадовці! Революція має тривати до кінця.
