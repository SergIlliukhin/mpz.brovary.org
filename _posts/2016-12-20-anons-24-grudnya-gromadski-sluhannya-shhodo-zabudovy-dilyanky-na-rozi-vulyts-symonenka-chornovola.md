---
title: "АНОНС: 24 грудня - громадські слухання щодо забудови ділянки на розі вулиць Симоненка-Чорновола"
date: 2016-12-20
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "aktivisti"
  - "alyans-novobud"
  - "brovary"
  - "gromadski-sluhannya"
  - "zabudova"
  - "memorandum"
  - "novini"
  - "park-sosnovyj"
---

**Цієї суботи, 24 грудня, в МКЦ "Прометей" відбудуться громадські слухання щодо забудови земельної ділянки на розі вулиць Василя Симоненка та В’ячеслава Чорновола. Про це зазначено в [розпорядженні](http://brovary-rada.gov.ua/documents/26380.html) міського голови на офіційному сайті Броварської міської ради.**

Як зазначено в документі, темою обговорення є «Громадські слухання щодо забудови земельної ділянки площею 1,8745 га по вул. Симоненка – вул. В.Чорновола на умовах Меморандуму або ініціювання розірвання договору оренди даної земельної ділянки»

Громадські слухання будуть проведені вперше в Броварах, **24 грудня**, **о 10:00**, в **МКЦ Прометей**. За словами **Ірини Нікітчиної**, архітекторки та громадської активістки, взяти участь в обговореннях та мати право голосу зможуть **всі мешканці нашого міста**, які мають паспорт з реєстрацією місця проживання або право власності на нерухоме майно.

Нагадаємо, після [мітингу](https://mpz.brovary.org/brovarchany-protestuyut-proty-budivnytstva-na-symonenka-chornovola-znesly-ogorozhu-foto/) 7 жовтня на місці запланованої вирубки лісу на розі Симоненка-Чорновола місцеві мешканці об’єдналися проти будівництва нових багатоповерхівок від забудовника "Альянс Новобуд" та за збереження лісопаркової зони. Підтримати броварчан вирішили місцеві депутати та активісти. Було зібрано 13 підписів депутатів Броварської міськради і проведена [позачергова сесія](https://mpz.brovary.org/brovarskyh-deputativ-na-sesiyi-prosyly-zberegty-lis-foto/). Активісти неодноразово [заявляли](https://mpz.brovary.org/aktyvisty-prodovzhuyut-borotbu-za-zberezhennya-zelenoyi-zony-u-brovarah/) про підробку актів осбстеження цієї ділянки, також була подана відповідна [заява](https://www.facebook.com/groups/354018628272525/permalink/356550714685983/) в поліцію місцевим депутатом Андрієм Сауком. У той же час мешканці згуртувалися в ініціативну групу, створили [групу](https://www.facebook.com/groups/354018628272525/?fref=ts) у FB «СТОП Будівництву на Симоненка-Чорновола», [сайт](http://save.brovary.org/) під назвою «Врятувати Парк Сосновий – Бровари» та [петицію](http://petition.brovary.org/2115-Vryatuvati-park-IV-zhitlovogo-rajonu-mista-Brovari) на сервері онлайн-петицій від “ДемАльянсу”. Пізніше забудовник "Альянс Новобуд" почав шукати компроміс щодо лісосмуги на розі вулиць Симоненко-Чорновола з активістами та мешканцями міста. Було вирішенно скласти так званий меморадум, щоб врахувати побажання всіх сторон - громади, забудовника та місцевої влади. Активісти [вимагали](https://www.facebook.com/groups/354018628272525/permalink/372366953104359/?match=0LzQtdC80L7RgNCw0L3QtNGD0Lw%3D) підписати цей документ після громадських слухань, щоби з'ясувати думку громаду усього міста, але забудовник вимагав прискорити підписання документу.

[Меморандум](http://anbud.ua/news/memorandum-o-vzaimoponimanii-mezhdu-deputatami-gorodskim-sovetom-obshchestvom-goroda-brovary-i-zastr.html) про взаєморозуміння між депутатами, міською радою, громадою міста Бровари та забудовником «Альянс Новобуд» був підписаний 11 листопада. Згідно тексту документа чинності він набуває за результатами громадських слухань. Як [зазначено](http://save.brovary.org/memorandum-pro-porozuminnya-pidpysano-ale-zatverdzhuvaty-jogo-budut-na-gromadskyh-sluhannyah/) на сайті «Врятувати Парк Сосновий-Бровари», підписати меморандум погодились лише частина активістів та депутатів.

Як зазначає юрист **Анна Малиновська,** меморандум як юридичний документ не є загально прийнятим для виконання. "В_ін не передбачає юридичної відповідальності сторін, які його підписали. Таким чином, вимагати суворого виконання його умов буде неможливо," -_ наголошує пані Анна.
