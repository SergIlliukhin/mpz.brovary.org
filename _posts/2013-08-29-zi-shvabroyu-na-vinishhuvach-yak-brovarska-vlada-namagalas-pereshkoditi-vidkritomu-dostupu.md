---
title: "Зі шваброю на винищувач: як броварська влада намагалась перешкодити кінопоказу"
date: 2013-08-29
categories: 
  - "aktsiyi-zahodi"
tags: 
  - "brovary"
  - "vidkritiy-dostup"
  - "vibir-redaktsiyi"
  - "kinopokaz"
  - "militsiya"
  - "mayesh-pravo-znati"
  - "novini"
---

**[![1235396_654539621236825_1291325285_n](https://mpz.brovary.org/wp-content/uploads/2013/08/1235396_654539621236825_1291325285_n.jpg)](https://mpz.brovary.org/wp-content/uploads/2013/08/1235396_654539621236825_1291325285_n.jpg)27 серпня відтепер стане «червоною» датою для броварських «покращувачів» та нормальних людей. Саме цього дня, мабуть, вперше в новітній історії нашого міста комунальні служби вирішили вимити від пилу та бруду постамент та споруджений на ньому літак-винищувач Міг-15 у парку "Перемога". Робочий зі шваброю «драяв» кабіну пілота, у той час як його колеги «чистили форсунки» в «раптово» зламаному фонтані у зв'язку з тим, що «зріс рівень тиску».**

Насправді ж тиск у Броварах зріс, щойно міська влада дізналась про запланований показ в парку «Перемога» резонансного кіноальманаху «Відкритий доступ», ініційований командою «Маєш право знати». І зріс тиск настільки, що комунальники перегородили обмежувальними стрічками всю центральну частину парку та ще й нагнали туди муніципальної техніки, за якою пильним оком з кущів і не тільки спостерігали десятки правоохоронців, працівники СБУ в цивільному та на додачу – два автобуси з «Беркутом».

Те, що влада перешкоджатиме «Відкритому доступу» в Броварах, напередодні усвідомлювали всі, хто так чи інакше був причетний до організації заходу або принаймні знав його «веселу» долю в Україні. Ледь не в кожному другому населеному пункті Неньки, де відомі журналісти презентували кіноновели, організатори стикалися з перепонами та «зростанням тиску» з боку влади та її прихильників в спортивних костюмах. Знаючи «далекоглядність» броварських чиновників та їхнє бажання вислужитись перед владою центральною – або хоча б масажистами топ-чиновників – сумніватись у «броварських веселощах» не доводилось.

[![IMG_2301](https://mpz.brovary.org/wp-content/uploads/2013/08/IMG_2301.jpg)](https://mpz.brovary.org/wp-content/uploads/2013/08/IMG_2301.jpg)

Ще за кілька годин до початку кінопоказу центральний міський парк «Перемога» опинився під пильною увагою комунальників. Броварським бійцям «шлангу та граблів» саме сьогодні закортіло помити від пилу літак Міг-15, поблизу якого планувалось показати броварчанам «Відкритий доступ». Поспілкувавшись з чоловіками в робах, вдалось дізнатись: літак миють з нагоди Дня міста, яке відбудеться… за три тижні.

> \-          Так він до того часу знову пилом припаде! – наївно дивувався автор цих рядків під час розмови з робітником. – Що ж ви зараз вирішили це робити? -          Поки «люлька» є – треба робити… - багатозначно відповів на те комунальник.

Тим часом "на грані катастрофи" опинився центральний фонтан: він теж був огороджений, а поблизу фонтану ще й страшенно дзижчав якийсь пекельний комунальний апарат – чи не гучніше за динаміки, з яких активісти планували транслювати звук «Відкритого доступу».

> \-          А що з фонтаном? Годину тому ж працював нормально! – ніяк не міг схаменутись надокучливий журналіст. -          Форсунки чистим. Тиск сильно зріс, – авторитетно заявив присутній спеціаліст. -          Тиск зріс? – я не йняв віри такій відвертості, ще й обрамленій в подібні завуальовано-символічні форми. -          Зріс… - скрушно захитавши головою, погодився комунальник.

<iframe src="//www.youtube.com/embed/M4rSb72rYIs" height="315" width="560" allowfullscreen frameborder="0"></iframe>

Тим часом організаторів кінопоказу по парку шукали правоохоронці. Вони прагнули вручити «збурювачем спокою» рішення міськвиконкому, яким заборонялося проводити будь-які заходи в парку «Перемога»  маловідомій політичній партії: «Соціал-Патріотичній Асамблеї Слов’ян».

<iframe src="//www.youtube.com/embed/X7sZbGbucyg" height="315" width="560" allowfullscreen frameborder="0"></iframe>

«Маєш право знати» щиро поспівчувала проблемам Асамблеї Слов’ян, але заходилась організовувати власний захід: показ «Відкритого доступу» всім бажаючим.

Трохи портретів броварської - і не лише - міліції. Та СБУ.

\[caption id="attachment\_20503" align="aligncenter" width="614"\][![Сумнозвісний Руслан Хартанович (крайній праворуч) чудово виглядає після "жорстокого побиття" громадськими активістами](https://mpz.brovary.org/wp-content/uploads/2013/08/IMG_2393.jpg "Сумнозвісний Руслан Хартанович (крайній праворуч) чудово виглядає після "жорстокого побиття" громадськими активістами")](https://mpz.brovary.org/wp-content/uploads/2013/08/IMG_2393.jpg) Сумнозвісний Руслан Хартанович (крайній праворуч) чудово виглядає після "жорстокого побиття" громадськими активістами\[/caption\]

\[caption id="attachment\_20505" align="aligncenter" width="614"\][![Типове броварське явище: в обідню пору парком гуляють, переважно, чоловіки в костюмах та навушниками-"невидимками"](https://mpz.brovary.org/wp-content/uploads/2013/08/IMG_2332.jpg "Типове броварське явище: в обідню пору парком гуляють, переважно, чоловіки в костюмах та навушниками-"невидимками"")](https://mpz.brovary.org/wp-content/uploads/2013/08/IMG_2332.jpg) Типове броварське явище: в обідню пору парком гуляють, переважно, чоловіки в костюмах та навушниками-"невидимками"\[/caption\]

\[caption id="attachment\_20506" align="aligncenter" width="478"\][![Дівчина-"тіхарь"](https://mpz.brovary.org/wp-content/uploads/2013/08/IMG_2389.jpg "Дівчина-"тіхарь"")](https://mpz.brovary.org/wp-content/uploads/2013/08/IMG_2389.jpg) Дівчина-"тіхарь"\[/caption\]

\[caption id="attachment\_20507" align="aligncenter" width="614"\][![Ще одна працівниця броварської міліції](https://mpz.brovary.org/wp-content/uploads/2013/08/IMG_2399.jpg "Ще одна працівниця броварської міліції")](https://mpz.brovary.org/wp-content/uploads/2013/08/IMG_2399.jpg) Ще одна працівниця броварської міліції\[/caption\]

\[caption id="attachment\_20508" align="aligncenter" width="614"\][![Їхній колега-чоловік](https://mpz.brovary.org/wp-content/uploads/2013/08/IMG_2413.jpg "Їхній колега-чоловік")](https://mpz.brovary.org/wp-content/uploads/2013/08/IMG_2413.jpg) Їхній колега-чоловік\[/caption\]

Аж ось до парку «Перемога» прибув народний депутат **Павло Різаненко** – саме він посприяв організаторам власною технікою. Крім того, неоціненну допомогу в організації кінопоказу надали партійці міського осередку партії УДАР, які взяли на себе левову частину роботи по розповсюдженню листівок-запрошень, а та й тепер всім активом заходились допомагати.

Взявши до рук техніку, активісти та волонтери попрямували до невеликого «п’ятачку», що чудом лишився вільним від загороджувальних стрічок агресивно-екстенсивного «покращення» - саме між начищеним до блиску літаком та раптово-зламаним фонтаном «МПЗ» вирішило зібрати людей на перегляд фільму.

\[caption id="attachment\_20510" align="aligncenter" width="614"\][![Всю техніку швидко й організовано перенесли на місце збору](https://mpz.brovary.org/wp-content/uploads/2013/08/IMG_2288.jpg "Всю техніку швидко й організовано перенесли на місце збору")](https://mpz.brovary.org/wp-content/uploads/2013/08/IMG_2288.jpg) Всю техніку швидко й організовано перенесли на місце збору\[/caption\]

Весь реманент привели в стан готовності за лічені хвилини. Міліція не встигла так оперативно зреагувати, в той час як до екрану підтягувались десятки, а потім й сотні людей.

За півгодини на майданчику перед організаторами зібралось понад дві сотні броварчан, спраглих до правди про «покращення» та історій про перемоги над ним простих українців.

[![IMG_2631](https://mpz.brovary.org/wp-content/uploads/2013/08/IMG_2631.jpg)](https://mpz.brovary.org/wp-content/uploads/2013/08/IMG_2631.jpg)

У той же час до місця призначення прибули запрошені зірки української журналістики: **Анастасія Станко**, **Ірина Соломко** та **Наталка Соколенко**. Останні дві – уродженки Броварів.

\[caption id="attachment\_20512" align="aligncenter" width="614"\][![Наталка Соколенко пояснює, як ЗУ "Про доступ..." лякає українських чиновників](https://mpz.brovary.org/wp-content/uploads/2013/08/IMG_2590.jpg "Наталка Соколенко пояснює, як ЗУ "Про доступ..." лякає українських чиновників")](https://mpz.brovary.org/wp-content/uploads/2013/08/IMG_2590.jpg) Наталка Соколенко пояснює, як ЗУ "Про доступ..." лякає українських чиновників\[/caption\]

Наталія коротко розповіла присутнім про те, як створювався фільм, з якими складнощами його авторам довелось зіткнусь під час презентацій по країні та й під час створення. Загалом, словосполучення «Закон «Про доступ до публічної інформації» з вуст виступаючих звучало найчастіше: саме завдяки ньому стало можливе створення кіноальманаху і саме цей закон дозволив тисячам людей дізнаватись про своє місто, село, країну та її владу те, що раніше було таємницею під сімома замками. Зрештою, «Відкритий доступ» броварчанам показали саме в Міжнародний День доступу до публічної інформації, який традиційно відмічається в світі якраз 27 серпня.

\[caption id="attachment\_20513" align="aligncenter" width="614"\][![Яскрава Анастасія Станко в Броварах теж не вперше](https://mpz.brovary.org/wp-content/uploads/2013/08/IMG_2666.jpg "Яскрава Анастасія Станко в Броварах теж не вперше")](https://mpz.brovary.org/wp-content/uploads/2013/08/IMG_2666.jpg) Яскрава Анастасія Станко в Броварах теж не вперше\[/caption\]

\[caption id="attachment\_20514" align="aligncenter" width="614"\][![Дві броварчанки: Ірина Соломко та Наталія Соколенко](https://mpz.brovary.org/wp-content/uploads/2013/08/IMG_2704.jpg "Дві броварчанки: Ольга Соломко та Наталія Соколенко")](https://mpz.brovary.org/wp-content/uploads/2013/08/IMG_2704.jpg) Дві броварчанки: Ірина Соломко та Наталія Соколенко\[/caption\]

Після столичних гостей слово взяли журналісти місцеві: **Аліна Дяченко** та **Андрій Качор** з «Маєш право знати», яке власне й ініціювало кінопоказу у Броварах. Трохи пізніше до колег приєднався ще й **Сергій Іллюхін.**

\[caption id="attachment\_20515" align="aligncenter" width="478"\][![Аліні Дяченко довелось приміряти на себе роль ведучої](https://mpz.brovary.org/wp-content/uploads/2013/08/IMG_2442.jpg "Аліні Дяченко довелось приміряти на себе роль ведучої")](https://mpz.brovary.org/wp-content/uploads/2013/08/IMG_2442.jpg) Аліні Дяченко довелось приміряти на себе роль ведучої\[/caption\]

\[caption id="attachment\_20516" align="aligncenter" width="614"\][![Ще один з ініціаторів показу - Андрій Качор](https://mpz.brovary.org/wp-content/uploads/2013/08/IMG_2580.jpg "Ще один з ініціаторів показу - Андрій Качор")](https://mpz.brovary.org/wp-content/uploads/2013/08/IMG_2580.jpg) Ще один з ініціаторів показу - Андрій Качор\[/caption\]

За короткими виступами, які скінчились якраз з настанням сутінків, на екрані нарешті з'явились перші кадри з новели «Межигіря» - саме тієї частини альманаху, яку найбільше боїться Янукович та його підлеглі скрізь по країні. А по закінченню новели про розкішну резиденцію ВФЯ глядачі – переважно з усмішками – спостерігали за життям маленького села на Миргородщині, де мешканці намагались повернути собі рейсовий автобус.

[![IMG_2736](https://mpz.brovary.org/wp-content/uploads/2013/08/IMG_2736.jpg)](https://mpz.brovary.org/wp-content/uploads/2013/08/IMG_2736.jpg)

Регулярний транспорт до села «покращили» нещодавно, і тепер літні люди опинились практично відрізаними від світу. В тій історії місцева активістка за допомогою ЗУ «Про доступ до публічної інформації» намагалась повернути регулярне транспортне сполучення своїм односельчанам.

\[caption id="attachment\_20517" align="aligncenter" width="478"\][![Присутній народний депутат Павло Різаненко  пильно стежить, аби все було в порядку](https://mpz.brovary.org/wp-content/uploads/2013/08/IMG_2512.jpg "Народний депутат Павло Різаненко наглядає, чи все гаразд з його технікою")](https://mpz.brovary.org/wp-content/uploads/2013/08/IMG_2512.jpg) Народний депутат Павло Різаненко під час перегляду фільму\[/caption\]

Перегляд альманаху завершився, коли стало вже зовсім темно – міська влада вирішила не вмикати ліхтарі в парку, напевно, аби не засліплювати екран :).

\[caption id="attachment\_20519" align="aligncenter" width="614"\][![Вже після перегляду слово взяв міський депутат і головний броварський "ударівець" Роман Сімутін](https://mpz.brovary.org/wp-content/uploads/2013/08/IMG_2820.jpg "Вже після перегляду слово взяв міський депутат і головний броварський "ударівець" Роман Сімутін")](https://mpz.brovary.org/wp-content/uploads/2013/08/IMG_2820.jpg) Вже після перегляду слово взяв міський депутат і головний броварський "ударівець" Роман Сімутін\[/caption\]

Трохи змерзлі глядачі досить швидко розійшлись домівками, осмислюючи побачене та ділячись враженнями. Ще б пак – тепер вони мають «Відкритий доступ» як інструмент безпосереднього впливу на владу.

**_Фото Марії Придьми_**
