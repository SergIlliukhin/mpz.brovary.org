---
title: "Міська влада застерігає від придбання незаконно збудованого житла у промзоні Броварів"
date: 2013-07-23
author: 
  username: "Aleechka"
  display_name: "Аліна Дяченко"
tags: 
  - "brovary"
  - "budivnitstvo"
  - "vibir-redaktsiyi"
  - "vykonkom"
  - "nezakonna-zabudova"
  - "novini"
  - "ogoloshennya"
  - "promzona"
coverImage: "wp-content/uploads/2013/07/Zabudova-na-Lisoviy.jpg"
---

**[![Забудова на Лісовій](https://mpz.brovary.org/wp-content/uploads/2013/07/Zabudova-na-Lisoviy.jpg)](https://mpz.brovary.org/wp-content/uploads/2013/07/Zabudova-na-Lisoviy.jpg)Нещодавно на веб-сайті Броварської міської ради з'явилось [оголошення](http://brovary.kiev.ua/zasterіgaєmo-vas-vіd-pridbannya-nezakonno-zbudovanogo-zhitla), у якому міськвиконком застерігає громадян від придбання квартир у будинку за адресою вул. Лісова, 24 / вул. Щолківська, 16.**

Чиновники повідомляють, що будівельні роботи за даною адресою проводяться самовільно, без розробленої та погодженої проектної документації та без відповідного дозволу на виконання будівельних робіт, земельна ділянка використовується не за цільовим призначенням (територія промислових підприємств та будівельних організацій).

[![Оголошення міської ради](https://mpz.brovary.org/wp-content/uploads/2013/07/Ogoloshennya-miskoyi-radi.jpg)](https://mpz.brovary.org/wp-content/uploads/2013/07/Ogoloshennya-miskoyi-radi.jpg)

Дійсно на Інтернет-сайтах з продажу нерухомості опубілковано чимало [оголошень](http://realt.ua/Db2/?vid=_11220332_74468515&idNp=111000&Rms=1#Scene_1), які рекламують квартири у 5-поверховому будинку, розташованому неподалік від ТРЦ "Термінал". За словами продавця, помешкання продаються по дуже низькій ціні (800 доларів за м2) у комплексі клубного типу: свій дитячий садок, магазин, парковка, ЖЕК, охоронювана територія закритого типу, черездорогу - ліс. Також продавець запевняє, що всі документи готові, житло продається без жодних комісій, а будинок готовий до заселення.

[![Оголошення забудова Лісова](https://mpz.brovary.org/wp-content/uploads/2013/07/Ogoloshennya-zabudova-Lisova.jpg)](https://mpz.brovary.org/wp-content/uploads/2013/07/Ogoloshennya-zabudova-Lisova.jpg)

[![Оголошення забудова Лісова2](https://mpz.brovary.org/wp-content/uploads/2013/07/Ogoloshennya-zabudova-Lisova2.jpg)](https://mpz.brovary.org/wp-content/uploads/2013/07/Ogoloshennya-zabudova-Lisova2.jpg)

Відповідно до рішення міської ради [Про підсумки виконання Програми соціально-економічного та культурного розвитку м. Бровари за 2012 рік](http://docs.pravo-znaty.org.ua/p7291/18.04.2013/938-32-06), за адресою вул. Лісова, 24 /вул.Щолківська, 16 мало бути проведена реконструкція з розширенням нежитлової будівлі під адміністративний корпус швейної фабрики з офісними та побутовими приміщеннями.

[![Реконструкція швейної фабрики](https://mpz.brovary.org/wp-content/uploads/2013/07/Rekonstruktsiya-shveynoyi-fabriki.jpg)](https://mpz.brovary.org/wp-content/uploads/2013/07/Rekonstruktsiya-shveynoyi-fabriki.jpg)

Як замість швейної фабрики було збудовано житловий будинок та чому міська влада вирішила відреагувати на це... публікацією застерігаючого оголошення, можна лише здогадуватись. Проте у разі, якщо дане будівництво дійсно незаконне, то хотілося б, щоб чиновники діяли більш рішуче та ефективно та справді убезпечили громадян від придбання квартир у такому будинку, щоб потім не повторилась [ситуація, яка трапилась у Броварах на вул. Каширіна](https://mpz.brovary.org/tag/kashirina/), де забудовник продав чимало кімнат у своєму приватному будинку, видаючи їх за "квартири".
