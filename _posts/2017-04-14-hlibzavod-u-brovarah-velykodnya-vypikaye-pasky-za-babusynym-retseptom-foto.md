---
title: "Хлібзавод у Броварах до Великодня випікає паски за «бабусиним» рецептом - ФОТО"
date: 2017-04-14
categories: 
  - "brovary"
  - "aktsiyi-zahodi"
tags: 
  - "brovary"
  - "brovarskyj-hlibzavod"
  - "velikden"
  - "vibir-redaktsiyi"
  - "vyrobnychyj-tseh-2"
  - "novini"
  - "pasky"
  - "pat-kyyivhlib"
---

**Як паски випікають на броварському хлібзаводі? Які варіанти обрядової випічки пропонують? Скільки вона коштує та де продається? Про це все дізнавалися наші журналісти, які побували у виробничому цеху хлібзаводу та побачили на власні очі, як народжується броварська паска.**

З родзинками і цукатами, різнокольоровою посипкою, квітами чи хрестиками із мастики або білка; висока, пухнаста, запашна і неймовірно смачна. Паска. Ця обрядова випічка – обов’язковий елемент як великоднього кошика, так і святкового столу. Частина броварчанок звикла випікати паски сама, частина – купувати: нині магазини пропонують широкий вибір цієї випічки від різних виробників. І у кожного вона своя, з «родзинкою». На броварському хлібзаводі, який після реорганізації у 2014 році став самостійною одиницею під назвою **_«_ПАТ «Київхліб», виробничий цех №2»**, кажуть, що випікають паски за старим, «бабусиним» рецептом.

\[caption id="attachment\_69070" align="aligncenter" width="600"\][![](https://mpz.brovary.org/wp-content/uploads/2017/04/111.jpg)](https://mpz.brovary.org/wp-content/uploads/2017/04/111.jpg) Броварський хлібзавод. Вул. Металургів, 2\[/caption\]

\[caption id="attachment\_69071" align="aligncenter" width="600"\][![](https://mpz.brovary.org/wp-content/uploads/2017/04/112.jpg)](https://mpz.brovary.org/wp-content/uploads/2017/04/112.jpg) Понад 45 років минуло з того часу, як на броварському хлібзаводі був випечений перший хліб. Асортимент тоді був невеликий: хліб «український», батон, сайка. Зараз список найменувань продукції зріс до 25\[/caption\]

Цьогоріч на хлібзаводі пропонують кекс «Паска українська» вагою **600 г**, який спеціалісти лабораторії цеху розробили за власним рецептом. _«Паску робимо за старим, «бабусиним» рецептом: виключно на свіжих курячих жовтках, молоці, з родзинками та цукатами»_, - розповідають на підприємстві. Окрім цього варіанту, спеціалісти цеху пропонують ще один різновид пасок за традиційним рецептом – кекс «Святковий пасхальний» вагою **500 г, 300 г та 130 г.** Розрізняються вироби не лише за складом, а й за ціною: «Паска українська» коштує **46 грн**, кекс "Святковий пасхальний» 500 г – **37 грн**, 300 г – **24 грн**,  130 г – **15 грн**.

\[caption id="attachment\_69007" align="aligncenter" width="600"\][![](https://mpz.brovary.org/wp-content/uploads/2017/04/20.jpg)](https://mpz.brovary.org/wp-content/uploads/2017/04/20.jpg) Кекс "Паска українська"\[/caption\]

\[caption id="attachment\_69013" align="aligncenter" width="600"\][![](https://mpz.brovary.org/wp-content/uploads/2017/04/26.jpg)](https://mpz.brovary.org/wp-content/uploads/2017/04/26.jpg) Кекс "Святковий пасхальний"\[/caption\]

На підприємстві цілодобово працюють **4** робочі лінії, де випікають різноманітну хлібобулочну продукцію, однак на  великодні свята частину обладнання з виробництва «виводять» для випікання саме пасок. Це для того, щоб одночасно отримати потрібну кількість свіжої випічки, розповідає директор підприємства **Олексій Хорьков**, адже нині на паски попит особливий.

[![](https://mpz.brovary.org/wp-content/uploads/2017/04/34.jpg)](https://mpz.brovary.org/wp-content/uploads/2017/04/34.jpg)

Процес випікання паски, як і хліба, довготривалий і копіткий, розповідає та проводить екскурсію цехом начальник технологічної лабораторії **Наталія Щербак**. Від замісу до вже готового, прикрашеного буханця потрібно не менше доби. Та народження великодньої випічки розпочинається набагато раніше. Спочатку рецепт паски випробовують: випікають кілька обрядових буханців, смакові якості яких вдосконалює комісія, що складається з працівників підприємства. Потім остаточний варіант рецепта відправляють на розгляд спеціалізованої комісії ПАТ «Київхліб». Коли рецепт проходить остаточне затвердження, підбирають необхідну сировину. Беруть лише краще, переконує головний технолог, із сертифікатами якості. А далі діло рук, яке знайоме  багатьом господиням: опара - замішування - бродіння та обминання - формування - вистоювання - випікання - оформлення - пакування. За **1 годину** на підприємстві випікають близько **400 кг** пасок, а це – **800** шт.

\[caption id="attachment\_68996" align="aligncenter" width="600"\][![](https://mpz.brovary.org/wp-content/uploads/2017/04/9-3.jpg)](https://mpz.brovary.org/wp-content/uploads/2017/04/9-3.jpg) Готове тісто для розробки для кексу "Паска українська"\[/caption\]

\[caption id="attachment\_68997" align="aligncenter" width="600"\][![](https://mpz.brovary.org/wp-content/uploads/2017/04/10-2.jpg)](https://mpz.brovary.org/wp-content/uploads/2017/04/10-2.jpg) На 100 кг борошна – 20 кг родзинок. Тіста – до 200 кг\[/caption\]

\[caption id="attachment\_69000" align="aligncenter" width="600"\][![](https://mpz.brovary.org/wp-content/uploads/2017/04/13-1.jpg)](https://mpz.brovary.org/wp-content/uploads/2017/04/13-1.jpg) На вагах перевіряється кожен автоматично розділений шматок тіста\[/caption\]

Тут же, у хлібному цеху, народжується і хліб. Продукція, яку випускає цех, – натуральна, без додаткових синтетичних інгредієнтів, стверджує Наталія Щербак.

\[caption id="attachment\_69091" align="aligncenter" width="600"\][![](https://mpz.brovary.org/wp-content/uploads/2017/04/11-33.jpg)](https://mpz.brovary.org/wp-content/uploads/2017/04/11-33.jpg) Хлібний цех. Перша лінія\[/caption\]

\[caption id="attachment\_69006" align="aligncenter" width="600"\][![](https://mpz.brovary.org/wp-content/uploads/2017/04/19.jpg)](https://mpz.brovary.org/wp-content/uploads/2017/04/19.jpg) На 2 лінії паралельно з пасками випікають батони\[/caption\]

Особливо великим попитом користується хліб «український  столичний», «домашній», «селянський», «пшеничний традиційний», «київський» та батони. У підприємства є і своя власна продукція - розробка спеціалістів технологічної лабораторії виробничого цеху №2: хліб «селянський», «домашній житній» на заквасках та «фінський».

\[caption id="attachment\_69019" align="aligncenter" width="600"\][![](https://mpz.brovary.org/wp-content/uploads/2017/04/32.jpg)](https://mpz.brovary.org/wp-content/uploads/2017/04/32.jpg) Наталія Щербак показує хліб «селянський»,  випечений за рецептом спеціалістів цеху\[/caption\]

\[caption id="attachment\_69017" align="aligncenter" width="600"\][![](https://mpz.brovary.org/wp-content/uploads/2017/04/30.jpg)](https://mpz.brovary.org/wp-content/uploads/2017/04/30.jpg) Ще одна "родзинка" цеху №2 - хліб "фінський" -  із "посмішкою"\[/caption\]

Більшість колективу працює тут багато років (загалом на підприємстві **280** осіб). **Валентина Іванішко** працює на хлібзаводі вже **32** роки. Після 12 годин робочого дня збирається поратися з тістом і вдома, але випікатиме паски, каже жінка, вже за власним рецептом. _«Паску випікаю в чугунних формочках, а не в паперових, і  у духовці, а не в печі,_ \- розповідає пані Валентина_. - Замішую на дріжджах і молоці, додаю масло, побільше яєць, цукру, родзинок і цукатів. Виходить дуже смачно. Та і тут, на заводі, виходять паски також смачні»_.

\[caption id="attachment\_69001" align="aligncenter" width="600"\][![](https://mpz.brovary.org/wp-content/uploads/2017/04/14-1.jpg)](https://mpz.brovary.org/wp-content/uploads/2017/04/14-1.jpg) Валентина Іванішко  "саджає"  паски (500 г ) у піч, яка за 30-35 хв одночасно в змозі випікати близько 600  штук\[/caption\]

\[caption id="attachment\_69004" align="aligncenter" width="600"\][![](https://mpz.brovary.org/wp-content/uploads/2017/04/17.jpg)](https://mpz.brovary.org/wp-content/uploads/2017/04/17.jpg) Спечені паски відвантажують та направляють для оформлення\[/caption\]

За окремим столиком працює ціла група «художників»: на час випікання пасок працівників «перекидають» із інших процесів на підмогу. Саме вони відповідають за остаточний зовнішній вигляд випічки: вручну оздоблюють паску білою глазур’ю, посипають різнокольоровою присипкою та прикрашають уже готовим віночком - виробом із цукру.

\[caption id="attachment\_69009" align="aligncenter" width="600"\][![](https://mpz.brovary.org/wp-content/uploads/2017/04/22.jpg)](https://mpz.brovary.org/wp-content/uploads/2017/04/22.jpg) Один працівник за зміну оформляє понад 100 пасок\[/caption\]

[![](https://mpz.brovary.org/wp-content/uploads/2017/04/21.jpg)](https://mpz.brovary.org/wp-content/uploads/2017/04/21.jpg)

[![](https://mpz.brovary.org/wp-content/uploads/2017/04/23.jpg)](https://mpz.brovary.org/wp-content/uploads/2017/04/23.jpg)

Ну і останній процес на виробництві – запаковування. Робиться він також уручну.

[![](https://mpz.brovary.org/wp-content/uploads/2017/04/25.jpg)](https://mpz.brovary.org/wp-content/uploads/2017/04/25.jpg)

Щоб на полиці продукція потрапляла свіжою, випікання пасок йде цілодобово: у 2 зміни по 12 год. Основну ж масу пасок випікають уночі.

[![](https://mpz.brovary.org/wp-content/uploads/2017/04/24.jpg)](https://mpz.brovary.org/wp-content/uploads/2017/04/24.jpg)

Поки що підприємство працює на старому обладнанні, розповідає директор, але поступово цех оновлюється, набирає обертів і в недалекому майбутньому представить не лише власні рецепти хліба, булочок та пасок, а й оригінальні торти, виробництво яких хочуть відродити. Нині в донедавна законсервованому кондитерському цеху вже випікають булочні вироби з різноманітною начинкою: булочки, пиріжечки та завитки – всього **15** різновидів, із яких **12** – власної розробки.

[![](https://mpz.brovary.org/wp-content/uploads/2017/04/4-3.jpg)](https://mpz.brovary.org/wp-content/uploads/2017/04/4-3.jpg)

Та в передсвяткові дні працівники кондитерського цеху свої зусилля також спрямовують на виробництво пасок.

\[caption id="attachment\_69016" align="aligncenter" width="600"\][![](https://mpz.brovary.org/wp-content/uploads/2017/04/29.jpg)](https://mpz.brovary.org/wp-content/uploads/2017/04/29.jpg) У кондитерському цеху\[/caption\]

\[caption id="attachment\_69015" align="aligncenter" width="600"\][![](https://mpz.brovary.org/wp-content/uploads/2017/04/28.jpg)](https://mpz.brovary.org/wp-content/uploads/2017/04/28.jpg) За одну зміну працівники цеху випікають близько 6 тис шт пасок у асортименті\[/caption\]

Загалом на великодні свята виробничий цех №2 запланував випустити понад **10** тон пасок. У середньому - це **20 тис** штук в асортименті.

[![](https://mpz.brovary.org/wp-content/uploads/2017/04/2-4.jpg)](https://mpz.brovary.org/wp-content/uploads/2017/04/2-4.jpg)

Протягом цього та наступного тижнів пасхальну випічку від свого, броварського виробника, можна придбати в нашому місті в **6** торгових точках «Київхліб» та практично в усіх торгівельних мережах не лише Броварів, а і району, Київщини та Чернігівщини.

**Фото - автора**
