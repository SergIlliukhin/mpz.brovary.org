---
title: "27 січня броварських прихильників Майдану кличуть до міської ради на 9:30 ранку"
date: 2014-01-26
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "aktsiya-protestu"
  - "brovary"
  - "brovari-vstavay"
  - "brovarska-miska-rada"
  - "vibir-redaktsiyi"
  - "miting"
  - "novini"
  - "piket"
coverImage: "wp-content/uploads/2014/01/Brovari-vstavay.jpg"
---

**[![Бровари вставай](https://mpz.brovary.org/wp-content/uploads/2014/01/Brovari-vstavay.jpg)](https://mpz.brovary.org/wp-content/uploads/2014/01/Brovari-vstavay.jpg)Завтра, 27 січня 2014 року, біля стін Броварської міської ради (вул. Гагаріна, 15) відбудеться акція на підтримку вимог громади до депутатів. Про це було оголошено у суботу, 25 січня, на [мітингу на Майдані Свободи](https://mpz.brovary.org/brovarchani-tretiy-den-straykuyut-proti-vladi-ta-vdruge-proveli-hodu-brovari-vstavay/). Також листівки з відповідною інформацією поширюються нині у Броварах.**

Нагадаємо, 24 січня мітингувальники, що прийшли на попереджувальний страйк на центральну площу міста, [пішли до броварського міського голови Ігоря Сапожка](https://mpz.brovary.org/pid-tiskom-gromadi-mer-brovariv-pogodivsya-sklikati-pozachergovu-sesiyu-shhodo-podiy-v-ukrayini-foto-video/) вимагати скликання позачергової сесії з приводу подій, що відбуваються у країні. Мер Броварів вийшов до протестувальників та під їх тиском погодився призначити засідання на понеділок, 27 січня, на 10:00. **Однак досі жодного розпорядження міського голови про скликання позачергової сесії на офіційному веб-сайті  міста не оприлюднено!**

<iframe src="//www.youtube.com/embed/3lGSX5Qdv58" height="315" width="420" allowfullscreen frameborder="0"></iframe>

Вчора [на продовженні страйку](https://mpz.brovary.org/brovarchani-tretiy-den-straykuyut-proti-vladi-ta-vdruge-proveli-hodu-brovari-vstavay/) громада обговорила текст звернення, який було передано депутатам Броварської міської ради на затвердження. У цьому документі від Президента України вимагається відправити уряд у відставку, Міністра внутрішніх справ Захарченка віддати під суд, повернутися до Конституції 2004 року, терміново прийняти низку нових законів для вдосконалення виборчого законодавства, призначити дострокові парламентські та президентські вибори, а також дострокові вибори у місцеві ради, сформувати спеціальні слідчі комісії із залученням опозиції і громадськості для розслідування фактів вбивства громадян України під час масових протестів, викрадення людей, побиття журналістів, а також фактів порушення законів співробітниками спецпідрозділу «Беркут» і притягнення винних до кримінальної відповідальності, негайно розпустити спецпідрозділ «Беркут» та припинити переслідування осіб, що приймають участь в акціях протесту.

[![Текст звернення](https://mpz.brovary.org/wp-content/uploads/2014/01/Tekst-zvernennya.jpg)](https://mpz.brovary.org/wp-content/uploads/2014/01/Tekst-zvernennya.jpg)
