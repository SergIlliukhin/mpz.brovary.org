---
title: "Обшук у квартирі \"свободівця\" Сергія Бойка – HromadskeBro.tv"
date: 2015-09-26
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "31-serpnya"
  - "hromadskebro-tv"
  - "boyko"
  - "gromadske-telebachennya"
  - "lagunovoyi"
  - "militsiya"
  - "novini"
  - "obshuk"
coverImage: "wp-content/uploads/2015/10/bojko.jpg"
---

Близько 8-ої ранку 26 вересня у квартирі, де мешкає родина активіста **Сергія Бойка** у Броварах, розпочався [обшук](https://mpz.brovary.org/tsiyeyi-suboty-militsiya-obshukala-kvartyru-materi-brovarskogo-svobodivtsya-ta-dobrovoltsya-sergiya-bojka/). Зі слів його родичів, до помешкання увірвалися озброєні автоматами люди, які намагалися знайти самого Сергія Бойка. Не виявивши активіста, люди, що представилися правоохоронцями почали проводити обшук. Як повідомив присутній на місці події народний депутат **Ігор Луценко**, міліція не знайшла жодних заборонених або небезпечних предметів, однак вилучила з квартири комп'ютерну техніку та мобільний телефон. Зі слів знайомих Сергія Бойка, сам "свободівець" наразі перебуває на бойових позиціях у Пісках у складі батальйону ОУН. Активісти припускають, що сьогоднішній обшук пов'язаний з розслідуванням "справи 31 серпня", коли під Верховною Радою відбулися сутички між протестувальниками та правоохоронцями. Нагадаємо, що в результаті вибуху гранати тоді загинуло чотири людини. 26 вересня обшуки у квартирах учасників пікетування парламенту 31 серпня відбуваються по всій країні. Про це [повідомляє](https://www.youtube.com/watch?v=C4UBMqlsrrw) Громадське Бровари.
