---
title: "У Броварах достатньо вакцин від туберкульозу, дифтерії, столбняка та гемофільної інфекції, - медики"
date: 2016-09-12
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "igor-kravtsov"
  - "ads"
  - "adsm"
  - "brovary"
  - "btszh"
  - "vira-grebenets"
  - "vaktsyna"
  - "meditsina"
  - "novini"
  - "operatyvna-narada"
  - "tuberkuloz"
  - "shheplennya"
coverImage: "wp-content/uploads/2016/09/138828.jpg"
---

**Минулого тижня Бровари та Броварський район централізовано отримали велику кількість імунобіологічних препаратів. Серед них – 6 тисяч доз вакцини БЦЖ, яку застосовують для профілактики туберкульозу. Про це сьогодні під час оперативної наради за участі секретаря міськради розповів головний лікар Броварського міського центру первинної медико-санітарної допомоги Ігор Кравцов. Окрім того, в місті достатньо вакцин від дифтерії, столбняка та гемофільної інфекції, - стверджують лікарі.**

Як розповів **Ігор Кравцов**, **3 тис.** новоотриманих доз від туберкульозу дістанеться пологовому відділенню. Іще **1,5 тис.** – для Броварського району. І решта **1,5 тис.** – для броварського первинного центру меддопомоги. Цієї кількості має вистачити на деякий період, - розповів керівник установи. Планують прищеплювати дітей.

Заступниця головлікаря **Віра Гребенець** розповіла нашим журналістам, для кого передбачена вакцина. БЦЖ перший раз прищеплюють немовлятам на 3-й день після народження. Другий раз – у 7 років. Однак, якщо дитині не робили такого щеплення, то на неї очікують у будь-який момент.

Слід зазначити, що в центрі первинної медицини нині є й інші вакцини, які готові для застосування. Як розповіла Віра Гребінець, в амбулаторіях нині багато доз від дифтерії та столбняку. Зокрема **1,5 тис.** вакцин для дітей до 7 років (АДС) та **2,6 тис.** доз для дітей після 7 років і дорослих (АДСМ).

Заступниця головлікаря вказує, що вакцина АДСМ надійшла до них ще у квітні цього року. Водночас, як розповідав Ігор Кравцов, декілька тижнів тому Бровари отримали іще порцію доз – через гарне виконання плану вакцинації. Тому первинна медицина тепер «ламає голову» у пошуку невакцинованих та закликає броварчан звертатися до амбулаторій за щепленнями.

Віра Гребенець уточнює: АДСМ прищеплюють раз на 10 років. Водночас, у разі застосування потрійної вакцинації протягом року, імунітет людини перебуває під надійним захистом. Під час такої процедури друге щеплення роблять через два місяці після першого. А третє - через рік.

Окрім того, розповідає Віра Гребенець, у Броварах достатньо вакцини від гемофільної інфекції. Наразі є **1 тис.** доз. Прищеплюють препарат дітям до 5 років.
