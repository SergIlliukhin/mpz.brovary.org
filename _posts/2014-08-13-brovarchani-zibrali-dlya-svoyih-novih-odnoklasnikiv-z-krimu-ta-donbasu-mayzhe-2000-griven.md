---
title: "Броварчани зібрали для своїх \"нових однокласників\" з Криму та Донбасу майже 2000 гривень"
date: 2014-08-13
author: 
  username: "yschenko"
  display_name: "Ірина Ющенко"
tags: 
  - "blagodiyniy-yarmarok"
  - "brovary"
  - "valentina-bondarenko"
  - "vibir-redaktsiyi"
  - "dity"
  - "diti-viyskovih"
  - "novi-odnoklasniki"
  - "novini"
  - "yarmarok"
coverImage: "wp-content/uploads/2014/08/Novi-odnoklasniki-17.jpg"
---

**[![Нові однокласники 17](https://mpz.brovary.org/wp-content/uploads/2014/08/Novi-odnoklasniki-17.jpg)](https://mpz.brovary.org/wp-content/uploads/2014/08/Novi-odnoklasniki-17.jpg)9 серпня в броварському МКЦ «Прометей» на підтримку дітей переселенців та військових, котрі служать у зоні АТО, відбувся благодійний ярмарок «Нові однокласники».** Страшні реалії змусили тисячі дітей - переселенців із Криму та Донбасу, залишити в рідному домі улюблені рюкзаки, книжки, зошити, комп»ютери… Для їх 2014-2015 навчальний рік, що вже практично на носі, розпочнеться в нових містах, школах і класах. З новими друзями і однокласниками…

Голова громадянської ініціативи «Голубка миру», організатор благодійного ярмарку «Нові однокласники» **Валентина Бондаренко** у волонтерській сотні на Майдані зтравня по липень опікувалася переселенцями з Донецької та Луганської областей: надавала консультації з працевлаштування, допомагала в організації харчування, вирішення соціальних і юридичних питань.

[![Нові однокласники 25](https://mpz.brovary.org/wp-content/uploads/2014/08/Novi-odnoklasniki-25.jpg)](https://mpz.brovary.org/wp-content/uploads/2014/08/Novi-odnoklasniki-25.jpg)

«Нині багато волонтерських організацій займається проблемами біженців, а от їхніми дітьми, і дітьми військовослужбовців не займається ніхто, - розповідає Валентина. - Перед 1 Вереснем матері просто в розпачі: школа потребує не малих витрат, а де ж узяти гроші хоча б на саме елементарне? Так народилася ідея організувати благодійний ярмарок «Нові однокласники». За два тижні ми намагалися долучити до участі в акції якнайбільше людей - запросили художників, рукодільниць, фоторепортерів, журналістів, благодійні фонди та організації, шукали залу, займалися рекламою. Цей пілотний проект я вирішила реалізувати в рідному місті Бровари».

> _Громадська ініціатива «Голубка миру» налічує 10 членів - громадян України і 12 - громадян Італії, Німеччини та Ірландії, вихідців із України__._

[![Нові однокласники 12](https://mpz.brovary.org/wp-content/uploads/2014/08/Novi-odnoklasniki-12.jpg)](https://mpz.brovary.org/wp-content/uploads/2014/08/Novi-odnoklasniki-12.jpg)

[![Нові однокласники 17](https://mpz.brovary.org/wp-content/uploads/2014/08/Novi-odnoklasniki-17.jpg)](https://mpz.brovary.org/wp-content/uploads/2014/08/Novi-odnoklasniki-17.jpg)

[![Нові однокласники 23](https://mpz.brovary.org/wp-content/uploads/2014/08/Novi-odnoklasniki-23.jpg)](https://mpz.brovary.org/wp-content/uploads/2014/08/Novi-odnoklasniki-23.jpg)

[![Нові однокласники 22](https://mpz.brovary.org/wp-content/uploads/2014/08/Novi-odnoklasniki-22.jpg)](https://mpz.brovary.org/wp-content/uploads/2014/08/Novi-odnoklasniki-22.jpg)

[![Нові однокласники 01](https://mpz.brovary.org/wp-content/uploads/2014/08/Novi-odnoklasniki-01.jpg)](https://mpz.brovary.org/wp-content/uploads/2014/08/Novi-odnoklasniki-01.jpg)

… На виставлених у ряд столиках - шедеври хед-мейду: розписані глиняні глечики, горщики, яйця, вишивані рушники, роботи з бісеру, різьблення, валяння... Самітна пенсіонерка **_Ганна Машкова_** принесла на ярмарок зроблені своїми руками шкатулки та ляльки-обереги - янголята. «_А ось роботи моєї племінниці та подруги_, – демонструє вироби, зв'язані гачком, валяні іграшки, обручі. – _Хочеться, щоб в усіх діток на Україні Перше вересня було справжнім святом_».

[![Нові однокласники 09](https://mpz.brovary.org/wp-content/uploads/2014/08/Novi-odnoklasniki-09.jpg)](https://mpz.brovary.org/wp-content/uploads/2014/08/Novi-odnoklasniki-09.jpg)

[![Нові однокласники 24](https://mpz.brovary.org/wp-content/uploads/2014/08/Novi-odnoklasniki-24.jpg)](https://mpz.brovary.org/wp-content/uploads/2014/08/Novi-odnoklasniki-24.jpg)

[![Нові однокласники 21](https://mpz.brovary.org/wp-content/uploads/2014/08/Novi-odnoklasniki-21.jpg)](https://mpz.brovary.org/wp-content/uploads/2014/08/Novi-odnoklasniki-21.jpg)

> _До благодійної скарбнички майстри клали тільки їм відому суму._

**_Л_****_юдмила Музиченко з донькою Інною_** працюють у Броварській дитячій школі мистецтв. Інна – викладач образотворчого мистецтва - інвалід по слуху, Людмила Борисівна - доньчин асистент. У творчому тандемі народжуються вишиті бісеромікони, мотанки: ляльки, коники і кізки; круп\`янички, сувенірні розписані яйця та інші витвори. Найбільше до душі покупцям припали коники. По 20 грн, але з миру по нитці – голому сорочка.

[![Нові однокласники 20](https://mpz.brovary.org/wp-content/uploads/2014/08/Novi-odnoklasniki-20.jpg)](https://mpz.brovary.org/wp-content/uploads/2014/08/Novi-odnoklasniki-20.jpg)

[![Нові однокласники 27](https://mpz.brovary.org/wp-content/uploads/2014/08/Novi-odnoklasniki-27.jpg)](https://mpz.brovary.org/wp-content/uploads/2014/08/Novi-odnoklasniki-27.jpg)

[![Нові однокласники 26](https://mpz.brovary.org/wp-content/uploads/2014/08/Novi-odnoklasniki-26.jpg)](https://mpz.brovary.org/wp-content/uploads/2014/08/Novi-odnoklasniki-26.jpg)

**Людмила Музиченко**: _«Для себе зробила особливу мотанку - жовто-блакитний оберіг, який постійно ношу з собою. Вірю, Україна переможе, і хочу внести в перемогу і свою частку»._

**Юлія Шостак** приїхала на ярмарок зі столиці. «_Знайомі передали і свої картини з бісеру, друзі привезли обручі, дерев'яні підставки з українською символікою, пляшки оформлені в стилі «декупаж», - розповідає Юлія. - Держава - це не президент і не парламент, це - звичайні люди. Я, як і багато українців, намагаюся робити все, що в моїх силах, щоб допомогти солдатам, які воюють у зоні АТО: збирала гроші, медикаменти та речі, вдома дала прихисток сім»ї біженців із Криму, тепер долучилася до участі в ярмарку. Усі гроші, які отримаємо за роботи, передамо особисто з рук у руки дружині загиблого 32-річного киянина Павла Висоцького, котрий 9 липня підірвався на фугасі в Донецькій області. В нього залишилося двоє дітей – дворічний син та десятирічна донька_».

[![Нові однокласники 31](https://mpz.brovary.org/wp-content/uploads/2014/08/Novi-odnoklasniki-31.jpg)](https://mpz.brovary.org/wp-content/uploads/2014/08/Novi-odnoklasniki-31.jpg)

[![Нові однокласники 32](https://mpz.brovary.org/wp-content/uploads/2014/08/Novi-odnoklasniki-32.jpg)](https://mpz.brovary.org/wp-content/uploads/2014/08/Novi-odnoklasniki-32.jpg)

_«Свої роботи ми виставили в Фейсбуці. За мою першу в житті картину «Венеція», яку я вишивала мілким хрестиком понад півроку, пропонують 1 тисячу гривень_».

**Тетяна Богун, директор студії свят «Крила Купідона»:** _«Я не можу піти на війну, зробити щось значиме для України, але я можу взяти участь у благодійній акції»._

[![Нові однокласники 19](https://mpz.brovary.org/wp-content/uploads/2014/08/Novi-odnoklasniki-19.jpg)](https://mpz.brovary.org/wp-content/uploads/2014/08/Novi-odnoklasniki-19.jpg)

Найпершим розібрали імбирне печиво жовто-блакитних кольорів.

[![Нові однокласники 03](https://mpz.brovary.org/wp-content/uploads/2014/08/Novi-odnoklasniki-03.jpg)](https://mpz.brovary.org/wp-content/uploads/2014/08/Novi-odnoklasniki-03.jpg)

Чи не найбільше своїх робіт – в'язаних шапочок, виставила на продаж біженка із Краматорська _**Наталія Шарон**_**,** яка разом і 16-ма іншими переселенцями з Луганська та Краматорська понад півтора місяці проживає у підвальному приміщенні церкви «Воскресіння». Про благодійну акцію жінка почула по «сарафанному радіо», спеціально повернулася в Краматорськ, забрала свої роботи і привезла на ярмарок.

«_Усі виручені гроші віддам дітям, - каже жінка. - Розумію матерів, які залишилися без засобів для існування та крову, адже сама двічі потрапляла в Краматорську під страшний обстріл. Вижила дивом_».

[![Нові однокласники 07](https://mpz.brovary.org/wp-content/uploads/2014/08/Novi-odnoklasniki-07.jpg)](https://mpz.brovary.org/wp-content/uploads/2014/08/Novi-odnoklasniki-07.jpg)

[![Нові однокласники 06](https://mpz.brovary.org/wp-content/uploads/2014/08/Novi-odnoklasniki-06.jpg)](https://mpz.brovary.org/wp-content/uploads/2014/08/Novi-odnoklasniki-06.jpg)

Цього дня в жінки так ніхто і не придбав жодного виробу. Відвідувачів, каже, зовсім мало. Щоб підтримати бойовий дух майстрині, для своєї маленької внучки я придбала чарівну шапочку. «Гроші відразу вкиньте туди», - показала мені на прозору скриньку при виході.

[![Нові однокласники 10](https://mpz.brovary.org/wp-content/uploads/2014/08/Novi-odnoklasniki-10.jpg)](https://mpz.brovary.org/wp-content/uploads/2014/08/Novi-odnoklasniki-10.jpg)

_«10 серпня я повертаюся додому. Везу з собою велику вдячність волонтерам, пастору Дмитру – всім, хто не залишив мене та інших переселенців у біді. Ми годинами молилися за рідних, своє місто і Україну»._

Щоб більше людей залучити до участі в ярмарку, організатори подбали про майстер-класи. За символічну ціну (діти – 5 грн, дорослі – 10) можна було навчитися робити ляльки-мотанки, індіанські обереги «мандал» та побути на психологічному тренінгу «Як зняти стрес?».

[![Нові однокласники 11](https://mpz.brovary.org/wp-content/uploads/2014/08/Novi-odnoklasniki-11.jpg)](https://mpz.brovary.org/wp-content/uploads/2014/08/Novi-odnoklasniki-11.jpg)

[![Нові однокласники 29](https://mpz.brovary.org/wp-content/uploads/2014/08/Novi-odnoklasniki-29.jpg)](https://mpz.brovary.org/wp-content/uploads/2014/08/Novi-odnoklasniki-29.jpg)

**_Валентина Бондаренко:_** «_На жаль, не всі бажаючі встигли долучитися до акції, адже для її підготовки та реалізації у нас було обмаль часу. Тому ми вирішили напередодні Дня Незалежності (дата уточнюється – авт.) в Броварах її повторити. Такі ярмарки плануємо провести в Києві, Одесі, Харкові, тож сподіваємося до Першого вересня забезпечити своїх підопічних (18 дітей, які виховуються в 10 сім»ях) усім необхідним. На виручені кошти з пілотного проекту, а це **1808** грн, придбаємо 3 дітям пакети для учнів. На сьогодні список родин, діти яких потребують допомоги, поповнився і прізвищами броварських солдатів та солдатів батальйону «Київщина», тож роботи у нас вистачає_».

[![Нові однокласники 02](https://mpz.brovary.org/wp-content/uploads/2014/08/Novi-odnoklasniki-02.jpg)](https://mpz.brovary.org/wp-content/uploads/2014/08/Novi-odnoklasniki-02.jpg)

[![Нові однокласники 15](https://mpz.brovary.org/wp-content/uploads/2014/08/Novi-odnoklasniki-15.jpg)](https://mpz.brovary.org/wp-content/uploads/2014/08/Novi-odnoklasniki-15.jpg)

[![Нові однокласники 05](https://mpz.brovary.org/wp-content/uploads/2014/08/Novi-odnoklasniki-05.jpg)](https://mpz.brovary.org/wp-content/uploads/2014/08/Novi-odnoklasniki-05.jpg)

[![Нові однокласники 14](https://mpz.brovary.org/wp-content/uploads/2014/08/Novi-odnoklasniki-14.jpg)](https://mpz.brovary.org/wp-content/uploads/2014/08/Novi-odnoklasniki-14.jpg)

Свої рукотворні шедеври, які не вдалося реалізувати під час ярмарку, майстрині залишили на продаж по Інтернету. Тому всі, хто хоче допомогти дітям військовослужбовців та переселенців, може прийняти в цьому найактивнішу участь, придбавши вироби ручної роботи. Ви не тільки станете добрими чарівниками й допоможете здійснити дитячі мрії: новий ранець, гарні зошити, пенал, щоденник із улюбленим героєм, а й отримаєте унікальний витвір хед-мейду.

**Фото - Миколи Кожемяка**
