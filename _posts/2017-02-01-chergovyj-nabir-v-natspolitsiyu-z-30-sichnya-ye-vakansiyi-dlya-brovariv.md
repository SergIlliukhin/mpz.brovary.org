---
title: "Черговий набір в Нацполіцію: з 30 січня, є вакансії для Броварів"
date: 2017-02-01
author: 
  username: "pravoznaty"
  display_name: "Маєш право знати"
categories: 
  - "vlada"
  - "novyny"
tags: 
  - "anons"
  - "brovary"
  - "konkurs"
  - "natspolitsiya"
  - "novini"
coverImage: "wp-content/uploads/2017/02/171264_7_0.jpg"
---

**Головне управління Національної поліції в Київській області оголосило набір на вакантні посади поліцейських молодшого складу та полку поліції спеціального призначення. Заяви можна подавати з 30 січня по 8 лютого 2017 року, в тому числі передбачена можливість заповнення анкет on-line. Кількість вакансій обмежена.**

Як [повідомило](https://kv.npu.gov.ua/uk/publish/article/229412) Головне управління Нацполіції на своєму офіційному сайті, з **30 січня по 8 лютого** в Київській області буде проводитись прийом анкет на вакантні посади поліцейських молодшого складу поліції та полку спеціального призначення.

Вимоги до кандидатів на посаду **поліцейського**:

- громадянство України;
- повна загальна середня або вища освіта;
- вільне володіння українською мовою;
- бажано наявність посвідчення водія категорії „В”;
- знання основ правознавства Конституції України, ЗУ „Про Національну поліцію”, ЗУ „Про запобігання корупції”, Кримінальний кодекс, Кодекс про адміністративні правопорушення.

Основні службові обов'язки:

- патрулювання визначеної території для забезпечення публічної безпеки і порядку;
- виїзд на виклики громадян;
- надання невідкладної допомоги громадянам;
- здійснення заходів, спрямованих на розкриття злочинів по гарячих слідах, а також протидія злочинності;
- здійснення превентивних заходів (перевірка осіб, що перебувають під адміністративним наглядом, перевірка власників зброї тощо).

Заробітну плату пропонують від **6 000 грн**. Кількість вакансій для Київщини передбачає **107** позицій, серед яких **10** заплановані на Бровари.

Вимоги до кандидата на посаду **поліцейського полку поліції особливого призначення**:

- громадянство України;
- повна загальна середня, вища освіта;
- вільне володіння українською мовою;
- бажана служба в ЗСУ;
- готовність до служби у будь-якому місті України, у тому числі у зоні проведення антитерористичної операції;
- знання основ правознавства Конституції України, ЗУ „Про Національну поліцію”, ЗУ „Про запобігання корупції”, адміністративного законодавства, тощо.

Основні службові обов’язки:

- приймати участь у плануванні, підготовці, проведенні спеціальних заходів (операцій) із затримання членів озброєних злочинних груп та озброєних особливо небезпечних злочинців, звільнення заручників;
- проводити переговори під час самостійного проведення спеціальних заходів (операцій);
- надавати кваліфіковану, спеціалізовану підтримку органам (підрозділам) поліції, іншим правоохоронним органам у разі виникнення ситуації з високим ступенем ризику, яка виходить за межі їх компетенції, можливості та вміння;
- приймати участь у проведенні заходів пов’язаних із припинення терористичної діяльності, припинення діяльності, не передбачених законом воєнізованих або збройних формувань, організацій.

Кількість вакансій до полку спеціального призначення обмежена **30** позиціями на всю Київську область. Пропонується зарплата від **9 000 грн**.

Всім, хто буде прийнятий на ці вакансії, гарантується: соціальне забезпечення згідно діючого законодавства, професійна підготовка за міжнародними стандартами, можливість отримання юридичної освіти навчаючись на заочній формі навчання у вищих навчальних закладах системи МВС та перспектива кар’єрного росту.

Для участі у конкурсі необхідно заповнити онлайн-анкету та підготувати пакет документів.

Документи подавати за адресою: **м.Київ, вул.Богдана Хмельницького, 54.** За додатковою інформацією звертатись за телефонами: **(044) 254-93-86, (044) 254-93-87, (068) 669-12-06.** Отримати розширену інформацію щодо конкурсу та заповнити онлайн-анкету можна на сайті поліції Київської області за [цим посиланням](https://kv.npu.gov.ua/uk/publish/article/229412).

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/pnkgXyNwbTfwTw" width="595" height="485" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Нагадаємо, що [влітку](https://mpz.brovary.org/vakansiyi-politsiya-shukaye-8-slidchyh-ta-31-dilnychnogo-dlya-brovarskogo-viddilku/) минулого року поліція оголошувала про вакансії на посади слідчих та дільничних, а також у [січні](https://mpz.brovary.org/natspolitsiya-kyyivshhyny-ogolosyla-konkurs-na-posady-slidchyh-operiv-ta-u-kord/) 2017-го - щодо вакансій слідчих, оперуповноважених територіальних районних відділів поліції та поліцейських Управління КОРД.
