---
title: "У Броварах упав черговий стовп режиму Януковича: звільнено прокурора Гарника"
date: 2014-09-09
author: 
  username: "lustration"
  display_name: "Люстраційний Комітет"
categories: 
  - "kolonka-avtora"
tags: 
  - "garnyk"
  - "zvilnennya"
  - "prokuror"
---

**_Спеціальна заява Броварського Люстраційного комітету_**

Броварський Люстраційний комітет вітає рішення Генерального прокурора України **Віталія Яреми** [звільнити з посади одіозного броварського міжрайонного прокурора **Миколу Гарника.**](https://mpz.brovary.org/brovarskogo-prokurora-mikolu-garnika-zvilneno-z-posadi/) Разом з тим ми вітаємо все наше місто та всю Броварщину з поваленням чергового стовпа кривавого режиму Януковича.

Завдяки [нашим спільним зусиллям](https://mpz.brovary.org/mech-lyustratsiyi-navis-nad-prokurorom-garnikom/) міська прокуратура – як ключова інстанція для проведення люстраційних процесів – сьогодні поступово очищується від найбільш знакових фігур часів Сімї. Вже екс-прокурору Гарнику не допомогли ні покровителі «на верхах», ні [знищений владою](https://mpz.brovary.org/vlada-pridushuye-parostki-lyustratsiyi/) Люстраційний меч Справедливості, [встановлений нами](https://mpz.brovary.org/mech-lyustratsiyi-navis-nad-prokurorom-garnikom/) під стінами прокуратури. Наш символ люстрації можна зламати, вкрасти, знищити, але він все одно виконає свою функцію. Меч Люстрації – це не лише пам’ятник, це процес та явище, і він шукає нові мішені.

<iframe src="//www.youtube.com/embed/5jMoiwOGUSw" width="640" height="360" frameborder="0" allowfullscreen="allowfullscreen"></iframe>

Відсьогодні ми зобов’язані тримати під пильним контролем процес призначення нового прокурора в Броварах. Ця людина має відповідати дуже жорстким критеріям, передусім бути професіоналом своєї справи, високоморальною особистістю та не мати жодних корупційних зв’язків з владою часів Януковича. Новий прокурор має стати одним з головних інструментів люстрації в Броварах, для якого існуватиме єдиний пріоритет – верховенство права та диктатура закону.

**Слава Україні! Революція має тривати до кінця!**
