---
title: "Про що 4 роки мовчав броварський перевізник сміття «Комунтранс-Бровари»?"
date: 2017-09-01
author: 
  username: "yschenko"
  display_name: "Ірина Ющенко"
categories: 
  - "rozsliduvannya"
  - "vlada"
tags: 
  - "breaking-news"
  - "amusson-kyyiv"
  - "brovary"
  - "vibir-redaktsiyi"
  - "komuntrans-brovari"
  - "novini"
  - "pereviznyk-smittya"
---

**Журналісти «Маєш право знати» неодноразово зверталися до співзасновниці ТОВ «Комунтранс-Бровари» Ірини Федорченко та співзасновниці та керівника спорідненої фірми - ТОВ «Селтік» Зінаїди Піддубної – матері пані Ірини, з приводу коментарів щодо [нарікань і невдоволень](https://mpz.brovary.org/na-masyvi-ne-vyvozyat-smittya-z-mynulogo-roku-komuntrans-narikaye-na-zaborgovanist-zhekiv-a-komunalnyky-na-meshkantsiv/) броварчан** **на діяльність їхніх фірм у нашому місті та з приводу відмови участі у конкурсі на нового перевізника сміття. Однак власники фірм своєю увагою журналістів не балували. Та як тільки конкурс на вивезення сміття у Броварах виграло ПП «Амуссон Київ»** **і** **1 серпня [приступило до роботи](https://mpz.brovary.org/z-1-serpnya-nova-kompaniya-amusson-kyyiv-rozpochne-vyviz-smittya-v-brovarah/),** **у «двері» нашого видання постукала Ірина Федорченко і сама попросила про зустріч. Що ж змусило її порушити мовчанку і які секрети відкрила співвласниця «Комунтранс-Бровари» нашим журналістам?**

Про те, як працювалося ТОВ «Комунтранс-Бровари» із Броварською міськрадою протягом 4 років і чи справедливі нарікання містян на їхнє підприємство, оприлюднити на загал планували давно, каже **Ірина Федорченко**. Та вагомим поштовхом до зустрічі стала саме [стаття](https://mpz.brovary.org/konkurs-na-vyvezennya-smittya-u-brovarah-rozigraly-firmy-batka-syna/) на «Маєш право знати», де журналісти розповіли, у який спосіб новий перевізник сміття – «Амуссон Київ» «зайшов» у Бровари: попередні домовленості з владою, лобіювання чиновниками, «розіграні» торги між батьком та сином.

\[caption id="attachment\_73100" align="aligncenter" width="600"\][![](https://mpz.brovary.org/wp-content/uploads/2017/08/1.jpg)](https://mpz.brovary.org/wp-content/uploads/2017/08/1.jpg) Ірина Федорченко\[/caption\]

Власне, у цьому конкурсі, що відбувся 29 червня 2017 р., «Комунтранс-Бровари» та «Селтік» також планували взяти участь, каже пані Ірина, однак коли дізналися, що конкурсні вимоги прописані під одного перевізника, - відмовилися. Так, одним із пунктів вимог до нового перевізника, за словами співвласниці підприємства, було наявність сміттєвозів не старших 2012 р.в.

\[caption id="attachment\_73105" align="aligncenter" width="867"\][![](https://mpz.brovary.org/wp-content/uploads/2017/08/6.png)](https://mpz.brovary.org/wp-content/uploads/2017/08/6.png) Конкурсні умови (надані Іриною Федорченко)\[/caption\]

\[caption id="attachment\_73110" align="aligncenter" width="450"\][![](https://mpz.brovary.org/wp-content/uploads/2017/08/Foto-Oleksandra-SHevchuka.jpg)](https://mpz.brovary.org/wp-content/uploads/2017/08/Foto-Oleksandra-SHevchuka.jpg) Сміттєвоз ПП "Амуссон Київ". Фото Олександра Шевчука\[/caption\]

Та як каже пані Ірина,  переможець надав конкурсній комісії **недостовірні відомості**: приватне підприємство «Амуссон Київ» **не має** жодного сміттєвоза 2012-2017 рр., найновіші – 2005 року. А спецтранспорт для вивезення негабариту в «Амуссон Київ» **взагалі відсутній**.

\[caption id="attachment\_73104" align="aligncenter" width="600"\][![](https://mpz.brovary.org/wp-content/uploads/2017/08/4.jpg)](https://mpz.brovary.org/wp-content/uploads/2017/08/4.jpg) Дані із особистого архіву Ірини Федорченко\[/caption\]

Власне, свого часу журналістам так і не вдалося побачити конкурсних умов, хоча члени конкурсної комісії переконували: умови на сайті міської ради були. А от те, як відбувався конкурс, журналісти побачили на власні очі. І дивна таємничість чиновників не залишила ніяких сумнівів: щоб «завести» потрібного  перевізника, **влада знову працює за старим сценарієм**.

**Старий сценарій: як КП «Комунтранс-Бровари» виграло конкурс**

_«Коли у 2013 році в КП «Служба замовника» виникли проблеми із  вивезенням сміття, з ТОВ «Селтік», яке в Києві є найпотужнішим підприємством із вивезення твердих побутових відходів, зв’язався колишній начальник УЖКГ  **[Костянтин Вознюк](https://mpz.brovary.org/vlada-zibrala-bilshe-20-ti-avtobusiv-z-byudzhetnikami-dlya-uchasti-u-antifashistskomu-marshi-partiyi-regioniv-video/)**_, - розповідає Ірина Федорченко. _–_ _Він  сказав, що в Броварах буде конкурс на перевізника і нас рекомендували. Хто – не знаю.  Однак «Селтік» не працював по єдиному податку, що було умовою конкурсу, та мав власні сміттєвози. Тому ми послухали рекомендації міста: швидко в грудні 2013 року створили нове підприємство -  КП «Комунтранс-Бровари» і пішли на конкурс удвох із «Селтік». Зрозуміло, виграв «Комунтранс». Тоді Вознюк пообіцяв, що ми працюватимемо без проблем, однак фактично з першого дня працювати у Броварах нам не дали»._

**Про те, як працювалося 4 роки**

Пані Ірина пояснює: коли в грудні 2013 року йшли на конкурс із визначення перевізника сміття, із керівництвом діючого сміттєзвалища «Десна-2» заключили угоду на утилізацію сміття: **52 грн** за **1** тонну. Але практично відразу після конкурсу, у квітні 2014 р., «Десна-2» підняла ціну за утилізацію до **86 грн.** Про те, що відбудеться скачок цін, мерія міста знала, переконує пані Ірина, однак їх не попередила. _«Працювали ми не за графіком, а по дзвінку майстра ЖЕКу: вивозили сміття тільки тоді, коли контейнер заповнять вщент,_ - розповідає Ірина Федорченко. – _А щоб у баки більше влізло, двірники плигали по сміттю, ставили  у контейнери  дерев’яні підпорки. У результаті  - із 5 ЖЕКів ми забирали на утилізацію **12** тисяч кубічних метрів сміття в місяць, а нам закривали і оплачували тільки **7** тисяч кубічних метрів, які були прописані в конкурсних умовах. Тож наші витрати дуже зросли, адже забирали ми сміття у метрах кубічних, а платили за утилізацію - в тонах»._

[![](https://mpz.brovary.org/wp-content/uploads/2017/08/Maryi-Lagunovoyi-7-A-sichen-2016.jpg)](https://mpz.brovary.org/wp-content/uploads/2017/08/Maryi-Lagunovoyi-7-A-sichen-2016.jpg)

При цьому контейнери ламалися, їх крали, підпалювали, а ремонтували їх працівники підприємства за власний кошт, каже співвласниця фірми. Також за власний кошт будували і ремонтували сміттєві майданчики, ЖЕКівські контейнери. _"Хіба це не виконання інвестиційного зобов’язання?"_ - запитує пані Ірина.

У такий спосіб мерія намагалася зекономити, розповідає Ірина Федорченко, а підприємство працювало у збиток, адже утилізувало сміття фактично за власний рахунок. Так, за місяць за вивіз сміття з 5 ЖЕКів місто сплачувало підприємству **250 тис грн**, за утилізацію фірма віддавала «Десні-2» - **180 тис грн**. Тож виходило, що [утилізація](http://www.brovary-rda.gov.ua/povidomlenna-organiv-vladi/poasnennatovdesna-2sodokoriguvannacininaposlugiizzahoronennatverdihpobutovihvidhodiv) «з’їдала» половину тарифу. Натомість влада годувала підприємство обіцянками ціну за вивіз сміття підняти, та щоб не накликати на себе неприємності зі сторони містян, ціну в **34,66 грн**  утримувала без змін протягом 4 років. Сама ж таємно готувала ґрунт для того, щоб «протягнути» іншого перевізника. І це при тому, каже пані Ірина, що за 4 роки їхньої діяльності на фірму не було жодної офіційної скарги. Броварчани нарікали тільки в соцмережах. «Вони _нас звинувачували, що протікають сміттєві баки і залишають за собою бруд, але ця проблема - тільки в сезон овочів, кавунів та динь, -_ пояснює  Ірина Федорченко. _- І так було не лише в нашого підприємства, а навіть у тих, де нові сміттєві баки. Коли тече із контейнерів фільтрат - це не на користь і нам, адже це шкодить машинам, бо «з’їдає» метал»._

> У свою чергу **Леонід Черепєйнік** (депутат міськради та директор підприємства «Бровари-Вторма», яке здійснює переробку та утилізацію відходів) [стверджує](https://mpz.brovary.org/komuntrans-uhodyt-problemy-zalyshayutsya-na-zamitku-chynovnykam-ta-majbutnomu-pereviznyku/): останні 6 років броварчани платять за відходи по завищених тарифах. А все тому, що облік відходів у Броварах ніхто ніколи не вів, тому виконком своїм рішенням від **14.12.2010** без докорів сумління ввів максимально можливі норми – **0,223 куб.м** на особу (при “вилці” 0,11-0,24 куб.м). Так, «Комунтранс-Бровари**»** отримував гроші за ті відходи, яких насправді не було.

Ірина Федорченко переконує: питання переповненості контейнерів намагалися із майстрами вирішити_,_ та останні погрожували не зарахувати неповний бак у загальний об’єм та не заплатити. На запитання: «Чому ж при цьому із містом  угоду не розірвали?», пані Ірина повідомила, що «Селтік» у місяць вивозить **150 тис м куб** сміття, і **12 тис м куб** із ЖЕКів Броварів не грають принципової ролі. _«Для нас важливо мати об’єм, який і тримав нас у Броварах, а фінансово ми «перекривалися» за рахунок комерційних об’єктів,_ \- пояснює співзасновниця КП. - _На сьогодні наша фірма може забезпечити запити одного сміттєпереробного заводу, який планують будувати біля Києва»._

**Прогнози від КП «Комунтранс-Бровари» для «Амуссон Київ»**

Ірина Федорченко запевняє: із новим перевізником сміття влада міста вчинить так само, як і з ними: щоб зекономити гроші, ЖЕКи працюватимуть по графіку, а не залежно від накопичення сміття, тож реально щомісяця доведеться вивозити понад 12 тис м куб сміття, а не 7 тис м куб. Відповідно, більше і сплачувати за утилізацію. Не врятує і той факт, що тариф за вивіз сміття у нового перевізника - **64,84 грн/м куб** із ПДВ (для броварчан, які проживають у багатоповерхових будинках). _«Власне тому не втрималися «на плаву» і КП «Служба замовника», і їхнє КП»,_ - каже пані Федорченко.

Та не тільки в Броварах на «Амуссон Київ» очікують «сюрпризи». Як стверджує пані Ірина, «Амуссон» вчинив не чесно по відношенню до своїх партнерів по бізнесу –  фірм Київщини з перевезення сміття, «які давно знайомі і намагаються співпрацювати чесно, не підставляти один одного, при необхідності домовляються». За словами Ірини Федорченко, власник «Амуссон Київ» обдурив їх, адже повідомив, що на Бровари не претендує, при тому «пороги мерії вже оббивав». Тож зради «Амуссон Київ» колеги «по цеху» не пробачать.

Ірина Федорченко переконує: конкурсні торги на нового перевізника сміття відбулися із порушенням основних принципів - добросовісної конкуренції та неупередженості, тож вони не дійсні. Щоб довести низку порушень «Амуссон Київ», засновники «Комунтранс-Бровари» звернулися з відповідною заявою у  Антимонопольний комітет.

[![](https://mpz.brovary.org/wp-content/uploads/2017/08/Nezalezhnosti-17-6-serpnya.jpg)](https://mpz.brovary.org/wp-content/uploads/2017/08/Nezalezhnosti-17-6-serpnya.jpg)

У свою чергу мешканці Броварів уже висловлюють своє [невдоволення роботою](http://www.facebook.com/groups/529373443771199/permalink/1652199631488569/) нового перевізника сміття. Так «Амуссон» закликає сортувати сміття, при тому на баках немає конкретних написів: що куди кидати. Більше того, біля частини  будинків – по одному контейнеру, тож мови про сортування сміття немає.

[![](https://mpz.brovary.org/wp-content/uploads/2017/08/Alla-Parhomenko-vul.-Olimpijska-2.jpg)](https://mpz.brovary.org/wp-content/uploads/2017/08/Alla-Parhomenko-vul.-Olimpijska-2.jpg)

Невдоволені броварчани і цінами на пакети для сміття – близько **7 грн** за маленький і **18,50 грн** -  за великий пакет. При тому пакети у продажу є не завжди. Містяни наголошують, що і саму фірму відшукати в Броварах проблематично, а на дзвінки там не відповідають.

[![](https://mpz.brovary.org/wp-content/uploads/2017/08/Bezymyannyj.png)](https://mpz.brovary.org/wp-content/uploads/2017/08/Bezymyannyj.png)

**Фото - авторки та із мережі Інтернет**
