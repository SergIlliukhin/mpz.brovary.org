---
title: "Чим пахне комунальна реформа?"
date: 2015-09-09
author: 
  username: "balabaev"
  display_name: "Андрій Балабаєв"
categories: 
  - "kolonka-avtora"
---

[![2](https://mpz.brovary.org/wp-content/uploads/2015/09/21.jpg)](https://mpz.brovary.org/chym-pahne-komunalna-reforma/2-41/)Кожне місто пахне по-своєму. І якби раптом хтось вирішив провести рейтинг міст з найприємнішим ароматом — Бровари без сумніву увішли б в перелік аутсайдерів цього конкурсу.Чи не кожен броварський двір останніми тижнями потопає в неприємних букетах запахів місцевого “комунального дива”: щоранку, коли сміттєвози приїжджають забирати наповнені контейнери зі сміттям, довкола баків утворюються калюжі нечистот. Над ними рясно дзичжать рої мух, і запах від цих калюж виїдає очі броварчанам.

А все почалось у 2013 році, коли міська влада не без пафосу впровадила нову комунальну реформу у Броварах: крім всього іншого, тоді закупили нові вантажівки для вивозу сміття. Однак лише після того, коли нові комунальні автомобілі виїхали збирати відходи, комунальники зіштовхнулись з проблемою: сміттєві конетейнери просто не влазили в жерло сміттєвозів — не вгадали з роміром. Тому якщо раніше сміття, що не потрапило до нового сміттєвоза, просто валялось біля баків, то літня температура і сезон кавунів зробили свою справу — неймовірний сморід стоїть повсюди.

Чому повсюди, спитаєте ви? Адже за логікою, неприємно пахнути мало б лише біля сміттєзбірників. І тут знову проблема. Броварські сміттєвози важко назвати функціональними та придатним до вивезення сміття: у багатьох комунальних машинах продірявлені днища. Через ці дірки і витікають нечистоти, тому маршрути комунальників, що вивозять сміття, можна легко визначити через смердючі сліди на асфальті.

Замість того, аби залатати/заварити ці дірки у сміттєвозах, щоб не текло, влада вирішила поливати вулиці водою. За задумом, це мало б убезпечити людей від неприємного запаху. Проте броварчани бачать автомобіль з помпою тільки на центральних вулицях, а до міжбудинкових та міждворових проїздів вантажівка з водою, як правило, не доїжджає. Тому калюжки брудної та смердючої рідини залишаються на розпеченому сонці — хоч респіратор вдягай. Тому нині мешканцям міста залишається тільки чекати завершення сезону баштанних і ховатись від запахів комунальних реформ. І звісно ж, сподіватись на дощі, які хоч якось зможуть освіжити Бровари від смороду. [![3 (1)](https://mpz.brovary.org/wp-content/uploads/2015/09/3-1.jpg)](https://mpz.brovary.org/chym-pahne-komunalna-reforma/3-1-2/)Варто згадати деталі конкурсної комісії, де визначали нову фірму, що надаватиме послуги вивезення ТПВ. Тоді, у 2013 році, з усього двох претендентів на комісії виграло конкурс ТОВ “Комунтранс-Бровари” - спеціально зареєстрована незадовго до проведення комісії, зі смішним статуним капіталом у 1000 гривень. І найголовніше — тоді у “Комунтарнсу” не було жодного (!) сміттєвоза. Але й це ще не все — в інвестиційній пропозиції “Комунтранс” пропонував тарифи на вивіз сміття у півтора рази вищі за норму. Тим не менш це не завадило сумнівному підприємству виграти. До речі, станом на 2015 рік всі обіцянки закупити необхідну кількість пластикових контейнерів, закріплені в документах, “Комунтарнсом” не виконані — як стояли старі діряві баки, так і стоять, із графіком вевезення сміття (і з приватного сектора в тому числі) постійні збої... Тут ще варто згадати сесію міської ради у квітні 2013 року: тоді міський голова Сапожко взяв на себе повну відповідальність за проведення комунальної реформи. Результат комунальних змін після майже трьох років броварчани сьогодні можуть не тільки побачити, а й понюхати. Тож чи потрібні нам такі реформатори й надалі?
