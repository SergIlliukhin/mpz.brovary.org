---
title: "Невідомі молодики напали на агітаційний намет \"Опозиційного блоку\" у Броварах - ВІДЕО"
date: 2015-10-23
author: 
  username: "pravoznaty"
  display_name: "Маєш право знати"
categories: 
  - "video"
  - "novyny"
tags: 
  - "agitatsijnyj-namet"
  - "molodyky"
  - "namet"
  - "napad"
  - "nash-kraj"
  - "novini"
  - "opozytsijnyj-blok"
---

**Сьогодні, близько 14:30, на майдані Свободи стався напад на агітаційний намет "Опозиційного блоку". Зі слів свідків, приблизно 5-10 молодиків у масках ножами порізали реманент і розкидали агітаційну продукцію, після чого швидко зникли. Інші намети поблизу, зокрема від партії "Наш край", не постраждали.**

Журналіст "Маєш право знати", який перебував неподалік під час нападу, встиг побачити, що група молодиків у чорному із вигуками "Слава Україні!" побігла з майдану Свободи в напрямку вулиці Короленка. Як згодом розповіли свідки, це були молоді хлопці в масках і з ножами в руках. Лезами вони швидко порізали намет і втікли.

Хто саме міг бути нападниками, свідки події і координатори агітаторів не припускають. Водночас, молодики не зачепили інші намети, які стояли поруч. Зокрема, на площі неподалік перебував стенд із агітацією проти міського голови Ігоря Сапожка та агітаційний намет "Нашого краю".

**Відео - Дмитро Карпій**
