---
title: "Озеро на Пекарні: гриф «Купатися заборонено» фіктивний?"
date: 2016-07-14
categories: 
  - "rozsliduvannya"
  - "brovary"
tags: 
  - "brovary"
  - "vibir-redaktsiyi"
  - "kupatysya-zaboroneno"
  - "novini"
  - "ozero-na-pekarni"
  - "park-pryozernyj"
  - "ses"
---

**Попри роботи з розчищення чаші озера, що в парку "Приозерний", вода у водоймі "не дотягує" до отримання на неї паспорта, кажуть у броварській санепідемстанції. Однак уперше за десятки років у СЕС заговорили про придатність озера для купання. На якій  "стадії" перебувають роботи на даний час, чому попри чищення водойма залишається під грифом «Купатися заборонено" і що  треба  для того, щоб отримати на ставок паспорта, дізнавалися наші журналісти.**

1 серпня роботи по розчистці ставка _(саме так названо озеро на  Пекарні в проекті по реконструкції парку «Приозерний» - авт.)_ будуть тимчасово припинені - так стверджує директор КП «Бровари-Благоустрій» **Андрій Василенко.**

[![озеро на Пекарні](https://mpz.brovary.org/wp-content/uploads/2016/07/11.jpg)](https://mpz.brovary.org/wp-content/uploads/2016/07/11.jpg)

\[caption id="attachment\_58380" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/1l.jpg)](https://mpz.brovary.org/wp-content/uploads/2016/07/1l.jpg) Бригадир контролює і корегує роботу екскаватора. 12. 07.\[/caption\]

Та як повідомив нашим журналістам  бригадир  підрядної організації ТОВ «Трансгідробуд» пан **Ігор**, взагалі роботи не завершені. За два тижні робітники вивезуть пісок і "почистять" частину берега з боку багатоповерхівок - підсиплють землею. Інша ж частина водойми - з боку пляжу, залишається не «розпрацьованою». _«Продовжимо восени,_ - кажуть підрядники. _\-  На період купання роботи з розчистки ставка припинено»._

\[caption id="attachment\_58383" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/1f.jpg)](https://mpz.brovary.org/wp-content/uploads/2016/07/1f.jpg) Відпочивальники: «Ми купалися, купаємося і будемо купатися, бо іншої придатної для купання водойми в Броварах немає». 12.07.\[/caption\]

Причиною зупинки робіт стали трагічні події, що сталися на озері останнім часом. Нагадаємо: тиждень тому в ставку тонув чоловік, а 19 червня - [підліток](https://mpz.brovary.org/v-ozeri-na-pekarni-zagynula-dytyna-mozhlyvo-vdarylo-strumom-vid-zemsnaryadu/). За попередніми висновками експертів, хлопець загинув [від удару струмом](https://mpz.brovary.org/vynu-elektrostrumu-u-smerti-hlopchyka-obitsyayut-vstanovyty-azh-za-misyats-video/) від земснаряду.

\[caption id="attachment\_58385" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/3-2.jpg)](https://mpz.brovary.org/wp-content/uploads/2016/07/3-2.jpg) Роботи із розчистки дна озера земснарядом на літній період призупинено.\[/caption\]

\[caption id="attachment\_58398" align="aligncenter" width="600"\][![Силовий кабель до земснаряду.](https://mpz.brovary.org/wp-content/uploads/2016/07/Sylovyj-kabel-do-zemsnaryadu..jpg)](https://mpz.brovary.org/wp-content/uploads/2016/07/Sylovyj-kabel-do-zemsnaryadu..jpg) Силовий кабель до земснаряду. Кадр ТСН.\[/caption\]

На інформаційний запит наших журналістів щодо роботи земснаряду на озері Фіалковського, виконком міськради від **5.07.2016 р.** повідомив, що _«виїмка ґрунту з чаші ставу відбувається_ _плавучими землесосними дизельними снарядами»,_ а не електричними_._ Однак у інтерв’ю нашим журналістам бригадир ТОВ «Трансгідробуд» повідомив, що до загибелі підлітка паралельно з дизельними снарядами використовували і електричні. Після смерті дитини свідки вказали, що в озері «пробивало» струмом, а кабель, у якого була пошкоджена ізоляція, місцями знаходився у воді. Однак представники відділу капітального будівництва, які здійснюють технічний нагляд за виконанням робіт на озері, ніяких порушень не виявили. З усіма претензіями виконком "відправляє" до підрядників, які і мають здійснювати контроль за дотриманням правил техніки безпеки.

[![озеро на Пекарні](https://mpz.brovary.org/wp-content/uploads/2016/07/Dima-nove.jpg)](https://mpz.brovary.org/wp-content/uploads/2016/07/Dima-nove.jpg)

[![озеро на Пекарні](https://mpz.brovary.org/wp-content/uploads/2016/07/Dima-2.jpg)](https://mpz.brovary.org/wp-content/uploads/2016/07/Dima-2.jpg)

**Що планувалося і що зроблено**

Згідно з відповіддю, яку надав  директор КП на інформаційний запит депутата міськради **Ірини  Веремчук**, на реалізацію проекту «Реконструкція парку «Приозерний». Підвищення водозабезпечення водойми» Департамент екології Київської області виділив 4 мільйони (**4 095 000 грн**). Ще 400 тисяч (**401 486, 40 грн**) пішло з міського бюджету. Загалом - **4 496 486, 40 грн**.  Як написано у проекті, підвищення водозабезпечення водойми _"передбачає покращення екологічного стану чаші ставка та прилеглої території – смуги шириною до 25 м"._

За словами Андрія Василенка, остання розчистка озера була в 1970 році - у рік організації парку. За майже півстоліття водойма замулилася, частково заросла, показники якості води [стали падати](https://mpz.brovary.org/vodohreshha-2016-stan-ozera-na-pekarni-neprydatnyj-dlya-kupannya/).  Із 3, 34 га поверхні води – 2, 28 га (68%) зайняла відмілина до 1, 5 м, при тому, що глибина озера має бути  2, 5 –5  метрів.

[![озеро на Пекарні](https://mpz.brovary.org/wp-content/uploads/2016/07/1o.jpg)](https://mpz.brovary.org/wp-content/uploads/2016/07/1o.jpg)

\[caption id="attachment\_58376" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/1-2.jpg)](https://mpz.brovary.org/wp-content/uploads/2016/07/1-2.jpg) Підсипання берега землею.\[/caption\]

\[caption id="attachment\_58388" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/6-1.jpg)](https://mpz.brovary.org/wp-content/uploads/2016/07/6-1.jpg) Плиткою викладено всього близько 50 м пішохідної доріжки.\[/caption\]

Наприкінці серпня минулого року КП «Бровари-Благоустрій» уклало з **ТОВ «Трансгідробуд»** договір на розчистку водойми і підрядники приступили до робіт. _«Та виконати їх у повному обсязі в 2015 році не вдалося,_ - каже  директор КП. -  _Лише частину - на суму **2 497  389, 60 грн**, адже осока проросла на 6-8 метрів, тож її довелося вимивати землесосним снарядом. А це – додаткова затрата часу. Окрім того, пісок в озері - з домішками пиловидних та глинистих часток, що уповільнило стікання води та підсихання ґрунту в гідровідвалі для подальшого його вивезення транспортом_». «Неоприходувані» кошти повернули в область, а щоб завершити роботи, у 2016 році було знову укладено угоду з ТОВ «Трансгідробуд» на  **1 188 796, 80 грн**. Та вже за кошти КП «Бровари-Благоустрій».

\[caption id="attachment\_58390" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/8Pratsivnyky-sadovogo-tsentru-Dalas-formuyut-gazony-dlya-zasivannya-travoyu.jpg)](https://mpz.brovary.org/wp-content/uploads/2016/07/8Pratsivnyky-sadovogo-tsentru-Dalas-formuyut-gazony-dlya-zasivannya-travoyu.jpg) Працівники садового центру "Далас" продовжують роботи з формування  газонів  для засівання травою. 7.07.\[/caption\]

[![озеро на Пекарні](https://mpz.brovary.org/wp-content/uploads/2016/07/12Pratsivnyky-sadovogo-tsentru-Dalas-formuyut-gazony-dlya-zasivannya-travoyu.jpg)](https://mpz.brovary.org/wp-content/uploads/2016/07/12Pratsivnyky-sadovogo-tsentru-Dalas-formuyut-gazony-dlya-zasivannya-travoyu.jpg)

Відповідно до договору, в цьому році підрядники мають закінчити розробку земснарядами 2 079 куб.м землі, вивезти 7 340 тон ґрунту, укріпити 1 677 кв.м укосів чаші озера посівом багаторічних трав із підсипкою рослинної землі, та облаштувати пішохідні доріжки.

Ще на початку 2013 року міський голова [запевняв](https://mpz.brovary.org/ozero-u-parku-priozerniy-hochut-rozchistiti-za-rahunok-derzhbyudzhetu): у ході реалізації проекту планується не тільки розчистити природні джерела та поглибити водойму, а і, як зазначено у вимогах до облаштування території, обладнати зони відпочинку та пляжні зони. Із обіцяного мером, за рік, за майже 5 млн грн, до діла не доведено нічого.

**Озеро чистять, а показники води не покращуються?**

Згідно з висновками  ДУ «Київський ОЛЦ ДСЕСУ «Броварський районний відділ лабораторних досліджень», забрудненість водойми в останні роки сягнула [критичної відмітки](https://mpz.brovary.org/chi-bezpechno-kupatisya-u-ozeri-v-parku-priozerniy). Власне, чому і було прийнято рішення про розчищення ставка. Андрій Василенко переконує: проектом не передбачено, що озеро «роблять для купання». Воно має декоративне призначення, адже вода в озері - стояча: водойма утворилася на місці западини і живлення її здійснюється, в основному, за рахунок ґрунтових вод. Колишні працівники КП «Кіровгеологія»: геологи, геофізики, гідрогеологи та співробітники лабораторій підприємства, які проживають у будинках біля озера, стверджують: у ставку **5** джерел, тож водойма може забезпечувати себе самостійно, варто лише знайти і прочистити всі джерела та ретельно очистити чашу ставка.

\[caption id="attachment\_58387" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/5-1.jpg)](https://mpz.brovary.org/wp-content/uploads/2016/07/5-1.jpg) Зі сторону пляжу озеро залишається не прочищеним. За словами старожилів, з цієї строни має бути ще 2 джерела. 7.07.\[/caption\]

Та для того, щоб в озері можна було купатися, на водойму має бути паспорт. Однак, за висновками  СЕС, вода в озері до паспортизації не «дотягує». Особливо збільшення кількості бактерій провокує спека, а процеси самоочищення відбуваються у водоймі дуже повільно. Хоча проби на хімічні та мікробіологічні показники, потужність гамма-випромінювання та бета-забруднення намитого піску, взяті із дна озера на початку робіт **6.04.2016 р**., показали, що всі показники в нормі. Також не виявлено у 10 взятих зразках піску яєць та личинок гельмінтів, цист та кишкових патогенних найпростіших.

До речі, за словами Андрія Василенка, взята суміш із дна виявилася не будівельним піском, а пилеподібним, адже його зернистість при нормі 1 мм склала 0, 008 мм.  Та замість утилізації такого «піску», рішенням виконкому ним наповнили пісочниці на дитячих майданчиках.

[![озеро на Пекарні](https://mpz.brovary.org/wp-content/uploads/2016/07/2-2.jpg)](https://mpz.brovary.org/wp-content/uploads/2016/07/2-2.jpg)

_«Для того, щоб вода в озері покращила свої показники, на сьогодні ми зробили максимально: прочистили три джерела, прибрали берег від осоки, витягли з води та вивезли багато побутового бруду», -_ розповідає  бригадир підрядників. Та чому ж такі заходи не повпливали на якість води?

Щоб знайти відповідь на це питання, ми звернулися до експертів: спеціалістів **ВАТ «Укрводпроект»** - проектантів-субпідрядників (генпроектувальник – ТОВ «Архпробуд»), які проводили геодезичні, геологічні та гідрогеологічні дослідження озера. _«Для того, щоб обрати метод очищення, варто з’ясувати, звідки йде в озеро забруднення»_, - порадили нам у ВАТ. Із потенційних джерел забруднення самі ж проектанти у документації назвали: найближчу багатоповерхівку, розташовану за 15-20 м від води, город, розміщений практично впритул до озера та житловий сектор, що неподалік. У свою чергу Андрій Василенко стверджує: ніяких вагомих зовнішніх причин забруднення водойми немає. Керівник столичної компанії [ВАТ «ЕкоРесурси»](http://eco2.com.ua/?page_id=10) **Сергій Шеремеревич** озвучує ще одну можливу причину забруднення  ставка: механізми, що чистять дно_. «Найменше витікання дизельного палива чи мастил дуже токсичне для екосистеми і може значно заповільнити та дестабілізувати необхідний  біобаланс»,_ \- каже фахівець.

За словами депутата міської ради **Ірини Веремчук**, неналежне виконання підрядниками роботи та недотримання ними техніки безпеки відмічають відпочивальники, а також мешканці, котрі проживають навколо озера, більшість із яких - колишні працівники КП "Кіровгеологія".

**Гриф «Купатися заборонено» фіктивний?**

_«При плануванні очищення озера важливо спроектувати повний цикл заходів, який включає як земляні роботи: вибирання ґрунту з чаші озера, його переміщення, планування схилів, по необхідності – берегоукріплення, так і біологічні заходи по руху води та біобалансу в цілому,_ -  пояснює Сергій Шеремеревич. _- Сформувати  в озері екосистему, яка регулюватиме обмінні процеси, тобто біоочищення, можна не залежно від способів поповнення води в озері»._

Наскільки правильно було сплановано біоочищення озера, покажуть аналізи води після остаточного завершення робіт, адже проект має, у першу чергу, екологічну спрямованість. Останні ж санітарно-гігієнічні та мікробіологічні дослідження – від **1.07. 2016 р**., за словами головного лікаря ДУ «Київський ОЛЦ ДСЕСУ «Броварський районний відділ лабораторних досліджень» **Віталія Прокопенка,** [не гірші за попередні](http://brovary.kiev.ua/pro-rezultati-doslіdzhen-vodoimishch-mіsta-brovari): _«Процеси самоочищення води не стали гіршими, лактозопозитивні показники, тобто, фекальні забруднення, – на тому ж рівні, що і попередні,_ \- каже Віталій Прокопенко. – _Вода в озері не ідеальна, та небезпеки для купання немає. Наприклад, Десна в районі Пухівки зараз значно брудніша»._ І це при тому, що на вулиці спека! Тож гриф "Купатися заборонено" – лише «перестраховка» СЕС і  "алібі"  для міських чиновників, щоб  не доводити справу до отримання на водойму паспорта?

\[caption id="attachment\_58378" align="aligncenter" width="600"\][![озеро на Пекарні](https://mpz.brovary.org/wp-content/uploads/2016/07/1v.jpg)](https://mpz.brovary.org/wp-content/uploads/2016/07/1v.jpg) Глибина у центрі озера. Відпочивальники: «Табличка з написом «Купатися заборонено» тут стояла завжди, щоб із керівництва був менший «спрос», бо озером ніхто не займається».\[/caption\]

Ймовірно, каже Ірина Веремчук, чиновники не зацікавлені в тому, щоб із озера було знято гриф «Купатися заборонено», адже отримання паспорта на водойму «тягне» за собою не лише необхідне фінансування, а і цілу низку робіт по її облаштуванню та відповідальність.

Та справу варто довести до кінця, вважає депутатка. _«Має бути розроблено новий проект реконструкції озера, де буде передбачено комплекс заходів, що дозволять отримати на озеро паспорт,_ - говорить Ірина Веремчук. - _Це і розчистка всіх природних ключів, передбачення можливості підкачки води в озеро, облаштування зон відпочинку, створення рятувальної служби, медпункту, роздягальні, душу, реконструкція свердловини з якісною водою юри,  функціонування бювету та інше»._

Головне - щоб влада захотіла довести до «толку» єдину в Броварах природну водойму, придатну для паспортизації.

**Фото - автора**
