---
title: "Моя передвиборна програма як майбутнього народного депутата"
date: 2012-08-27
author: 
  username: "nemchina"
  display_name: "Тетяна Немчина"
categories: 
  - "kolonka-avtora"
tags: 
  - "brovary"
  - "brovaryi"
  - "vibori-2012"
  - "kandidat-u-narodni-deputati"
  - "nemchina"
  - "okrug-97"
  - "peredviborcha-programa"
---

Працюючи в третьому секторі, а саме в громадській організації я здійснювала громадський контроль діяльності органів місцевого самоврядування, постійні скарги на діяльність місцевих керманичів щодо численних порушень чинного законодавства  не дали жодного дієвого результату, тому щоб змінити ситуацію я свідомо прийняла рішення балатуватися в народні депутати України, тому що  готова приймати участь у декриміналізації влади, бо  вважаю, що кримінальний характер влади сьогодні - головна загроза України.

На мою думку, народний депутат України має повноваження та можливості запровадити в державі курс на європейські стандарти , що означає перехід до створення можливостей замість подолання наслідків. Зараз працюю на двома системними проектами для запровадження в Київській області, які стосуються модернізації системи соціального захисту та подолання корупції. Готові проекти надам незабаром для обговорення.

Зараз  пропоную для громадського обговорення **передвиборну програму кандидата в народні депутати України Немчиної Тетяни Федорівни**.

Її зміст передбачає:

1\. Виступлю ініціатором запровадження дієвих заходів для подолання безробіття в Україні, таких як:  реалізація державної та регіональної програм зайнятості; приведення законодавства України у відповідність до міжнародних норм; захист внутрішнього ринку праці; приєднання України до міжнародного ринку праці; забезпечення сприятливих умов для розвитку малого бізнесу та підприємницької діяльності безробітних.

2\. Буду сприяти розвитку соціальних підприємств  для захисту звільнених працівників ми будемо забезпечувати їх роботою в соціальних проектах, оплатимо їх перенавчання, допомагаючи кожній людині створити свою власну справу, піклуватися про свою сім'ю і вибрати спосіб виходу на пенсію.

3\. Буду виконувати задекларовані вимоги малого і середнього бізнесу, підтримаю розробку і прийняття необхідних законопроектів для вирішення проблем малого та середнього бізнесу. Після виборів маю наміри допомагати  проводити бізнес-форуми  в якості майданчику для конструктивного діалогу між депутатами та бізнес-середовищем.

4.  Для залучення інвестицій - запровадимо 5-річні канікули від оподаткування на прибуток для створених шляхом прямих інвестицій нових підприємств та надамо право на поточні 10 років відносити на затрати кошти, використані підприємством на енергозберігаючі та екологічні програми.

5\. Підтримаю законопроект щодо зниження цін на комунальні послуги, в першу чергу, на газ та електроенергію. Український газ – українському населенню за цінами видобутку!

6.  Буду боротися за права  соціально-незахищених верств населення. При прийнятті бюджету на наступні роки обов’язково відстоюватиму позицію: законні надбавки тим, хто потребує соціальної підтримки! Ініційований соціалістами Закон України «Про соціальний захист дітей війни» буде виконуватись!

7\. Земля - не товар! Землю у власників паїв (за їх згодою) може купити лише українська держава. Підтримаю підготовані проекти законів, які слід приймати: «Про Державний земельний банк» та «Про право оренди землі, як предмету застави».

8\. Добиватимусь проведення реформи місцевого самоврядування. Зменьшення відсотків відрахувань до держаного бюджету та збільшення фінансування територіальних громад. Запровадження незалежного аудиту для контролю місцевих бюджетів.

9\. Відстоюватиму повернення пенсійного віку для жінок 55 років і для чоловіків - 60 років. Мінімальна пенсія буде встановлюватися на рівні реального споживчого кошика.

10.  Для ліквідації корупції внесу законопроекти про розроблення і здійснення комплексу заходів на регіональних рівнях, спрямованих на усунення причин та умов учинення корупційних порушень з залученням широкого кола громадськості.

11.  Для сталого соціального розвитку села підтримаю пропозицію про безвідсоткові державні кредити обсягом не менше 2% ВВП на розвиток сіл,  сільськогосподарських обслуговуючих кооперативів, відродження пам'яток культури та національних традицій . Відродимо село – відродимо Україну!

Загальна логіка моїх дій у парламенті зводитиметься до наступного: система влади в Україні  - демократичний соціалізм, як  справжнє «перезавантаження» країни. Так я розумію лад , що створить нову модель економічного, соціального та екологічного розвитку  українського суспільства.
