---
title: "Навіщо влада наражає людей на небезпеку?"
date: 2013-03-20
author: 
  username: "trydence"
  display_name: "Дмитро Карпій"
categories: 
  - "kolonka-avtora"
tags: 
  - "vibir-redaktsiyi"
  - "voda"
  - "vodohreshha"
  - "zaboroneno"
  - "kupatisya"
  - "ozero"
  - "park"
  - "priozerniy"
---

[![Image00101](https://mpz.brovary.org/wp-content/uploads/2013/03/Image00101.jpg)](https://mpz.brovary.org/wp-content/uploads/2013/03/Image00101.jpg)Ще наприкінці минулого року «Маєш право знати» опублікувало [матеріал](https://mpz.brovary.org/chi-bezpechno-kupatisya-u-ozeri-v-parku-priozerniy/) про небезпеку купатися в озері у парку «Приозерний». Тоді журналісти з’ясували, що перебування у водоймі небезпечне для здоров’я. Однак, органи місцевого самоврядування не лише не посприяли покращанню інформування людей про небезпеку, а й 19 січня, на Водохреща, провели традиційні офіційні святкові заходи із купанням усіх охочих.

**Як купались на Водохреща?**

Як повідомили у Відділі культури Броварської міської ради, саме вони були організаторами святкувань того дня. Перед присутніми виступали безпосередньо начальник Відділу культури **Наталя Багмут** та Броварський міський голова **Ігор Сапожко**. Був присутній міжрайонний прокурор **Микола Гарник**.

[![Image00061](https://mpz.brovary.org/wp-content/uploads/2013/03/Image00061.jpg)](https://mpz.brovary.org/wp-content/uploads/2013/03/Image00061.jpg)

Усього захід відвідали близько 500 містян.

[![Image00004](https://mpz.brovary.org/wp-content/uploads/2013/03/Image000041.jpg)](https://mpz.brovary.org/wp-content/uploads/2013/03/Image000041.jpg)

[![Image00031](https://mpz.brovary.org/wp-content/uploads/2013/03/Image00031.jpg)](https://mpz.brovary.org/wp-content/uploads/2013/03/Image00031.jpg)

[![Image00065](https://mpz.brovary.org/wp-content/uploads/2013/03/Image00065.jpg)](https://mpz.brovary.org/wp-content/uploads/2013/03/Image00065.jpg)

Після освячення води в озері священослужителями церкви Петра і Павла (московського патріархату), люди через спеціально прорубану ополонку почали традиційне окунання.

[![Image00049](https://mpz.brovary.org/wp-content/uploads/2013/03/Image000491.jpg)](https://mpz.brovary.org/wp-content/uploads/2013/03/Image000491.jpg)

[![Image00051](https://mpz.brovary.org/wp-content/uploads/2013/03/Image00051.jpg)](https://mpz.brovary.org/wp-content/uploads/2013/03/Image00051.jpg)

[![Image00095](https://mpz.brovary.org/wp-content/uploads/2013/03/Image00095.jpg)](https://mpz.brovary.org/wp-content/uploads/2013/03/Image00095.jpg)

[![Image00096](https://mpz.brovary.org/wp-content/uploads/2013/03/Image00096.jpg)](https://mpz.brovary.org/wp-content/uploads/2013/03/Image00096.jpg)

[![Image00099](https://mpz.brovary.org/wp-content/uploads/2013/03/Image00099.jpg)](https://mpz.brovary.org/wp-content/uploads/2013/03/Image00099.jpg)

[![Image00104](https://mpz.brovary.org/wp-content/uploads/2013/03/Image00104.jpg)](https://mpz.brovary.org/wp-content/uploads/2013/03/Image00104.jpg)

За словами свідків, під час проведення заходу на місці подій чергували карета швидкої медичної допомоги та пожежний автомобіль.

**Чи стало безпечно купатися?**

До рук журналістів таки потрапив документ, згідно з яким вода у озері станом на 6 грудня 2012 року відповідає чинному стандарту [ГОСТ 17.1.5.02-80](http://www.docload.ru/Basesdoc/21/21074/index.htm). У протоколі лабораторного дослідження, наданому працівниками Броварської райСЕС, вказано, що показник на колі-індекс лактопозитивних кишкових паличок становить < 500 при допустимому числі для купання у 1000. Також у документі зазначено, що показник на МАФАМ (мезофільні аеробні та факультативно-анаеробні мікроорганізми) при 22 та 37  градусах дорівнює нулю. До того ж, патогенної флори у воді не виявлено.

[![2013.02.18 - Протокол аналізу](https://mpz.brovary.org/wp-content/uploads/2013/03/2013.02.18-Protokol-analizu.jpg)](https://mpz.brovary.org/wp-content/uploads/2013/03/2013.02.18-Protokol-analizu.jpg)

Водночас, управління Держсанепідслужби заявляє, що воно здійснює лише вибірковий контроль якості води відкритих водойм із урахуванням епідеміологічної ситуації. Як повідомляє відомство, після 6 грудня дослідження якості води не проводилися, а висновки про придатність води в озері для купання у холодний період роблять відповідно до багаторічних спостережень та інформації, наявній у загальнодоступній літературі.

[![2013.02.14 - Відповідь СЕС-page-001](https://mpz.brovary.org/wp-content/uploads/2013/03/2013.02.14-Vidpovid-SES-page-001.jpg)](https://mpz.brovary.org/wp-content/uploads/2013/03/2013.02.14-Vidpovid-SES-page-001.jpg)

Однак, більше занепокоєння викликає стан озера та пляжної зони загалом. Згідно з відповіддю Броварської міської ради, заходів із облаштування на прибережній смузі пляжної зони не проводилося. Дно озера також не обстежувалося.

[![EPSON scanner image](https://mpz.brovary.org/wp-content/uploads/2013/03/2013.01.29-Vidp.BMR_zapit_1.jpg)](https://mpz.brovary.org/wp-content/uploads/2013/03/2013.01.29-Vidp.BMR_zapit_1.jpg)   [![EPSON scanner image](https://mpz.brovary.org/wp-content/uploads/2013/03/2013.01.29-Vidp.BMR_zapit_2.jpg)](https://mpz.brovary.org/wp-content/uploads/2013/03/2013.01.29-Vidp.BMR_zapit_2.jpg)

За словами працівника санстанції **Івана** **Сергієнка**, озеро не передбачене для купання, оскільки на сьогодні не є паспортизованим. Щоб отримати відповідний документ, на пляжі має бути відгороджене місце для дітей, має бути влаштована рятувальна служба, місця для перевдягання, туалет тощо. До проведення паспортизації та встановлення власника озера людина, що вирішила скупатися, сама відповідає за наслідки для свого здоров’я та життя.

**Хто винний і що робити?**

Як вже зазначалося, контроль заходів про заборону купання згідно із законодавством покладений на органи місцевого самоврядування. Водночас, ледь не єдине, що вказує на наявні проблеми, – декілька старих обшарпаних табличок у парку «Приозерний». Як видно, влада не лише не інформує громадян, а й сама провокує людей наражати себе та свої родини на небезпеку.

Однак, позитивний варіант можливий. За словами Івана Сергієнка, озеро живиться від підземних ключів (потоків). Екологи припускають, що почистивши дно, можна було би зробити воду більш проточною, зменшивши таким чином бактеріальні показники. Водночас, облаштувавши пляжну зону та усунувши інші недоліки, броварчани можливо отримають першу водойму, у якій можна буде купатися без застережень.

> Лишається сподіватися, що влада таки почне виконувати свої прямі обов'язки. Однак, ще більші надії покладаємо на ініціативу покращити та впорядкувати озеро. Чи здійсняться мрії - покаже час.
