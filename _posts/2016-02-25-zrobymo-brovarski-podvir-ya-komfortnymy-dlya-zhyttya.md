---
title: "Зробимо броварські подвір'я комфортними для життя!"
date: 2016-02-25
author: 
  username: "batkivshchyna"
  display_name: "Батьківщина"
categories: 
  - "kolonka-avtora"
tags: 
  - "batkivshhina"
  - "brovary"
  - "lagunovoyi"
  - "reznik"
---

Вулиця Марії Лагунової, попри те, що знаходиться у самому центрі міста, одна з найбільш занедбаних у Броварах. Особливо, якщо пройтися дворами поруч зі школою №5 та Навчально-виховним комплексом (школа №8). Коли зима – тут майже ніколи не прибираються сніг, коли дощить – вода заливає цілі подвір’я і людям буквально немає як пройти: зливові каналізції тут відсутні та навіть тротуари – рідкість. Стан асфальтового покриття дворових проїздів в цьому районі – мабуть, один з найгірших у Броварах.

Однак така ситуація – не привід опускати руки, а навпаки – вирішувати проблеми. Днями броварські депутати фракції «Батьківщина» провели зустріч з мешканцями будинків 13 та 13а, що по вулиці Лагуновій, аби зрозуміти, які проблеми турбують людей найбільше та що потрібно зробити в першу чергу, аби мешканцям цих будинків стало комфортніше тут проживати.

[![07D_2625](https://mpz.brovary.org/wp-content/uploads/2016/02/07D_2625.jpg)](https://mpz.brovary.org/wp-content/uploads/2016/02/07D_2625.jpg)

[![07D_2619](https://mpz.brovary.org/wp-content/uploads/2016/02/07D_2619.jpg)](https://mpz.brovary.org/wp-content/uploads/2016/02/07D_2619.jpg)

Виявилось, що в тутешніх броварчан – цілий ворох пов’язаних між собою житлових питань. Передусім люди скаржаться на відсутність дворового освітлення, на хронічно не працюючи ліфти, на неякісний вивіз сміття та зовсім не облаштоване подвір’я. Найбільше дратує і турбує людей постійні потопи у дворі – на фото прекрасно видно, в яких жахливих умовах доводиться жити броварчанам.

[![07D_2613](https://mpz.brovary.org/wp-content/uploads/2016/02/07D_2613.jpg)](https://mpz.brovary.org/wp-content/uploads/2016/02/07D_2613.jpg)

[![IMG_3511](https://mpz.brovary.org/wp-content/uploads/2016/02/IMG_3511.jpg)](https://mpz.brovary.org/wp-content/uploads/2016/02/IMG_3511.jpg)

\[caption id="attachment\_52498" align="aligncenter" width="600"\][![IMG_3496](https://mpz.brovary.org/wp-content/uploads/2016/02/IMG_3496.jpg)](https://mpz.brovary.org/wp-content/uploads/2016/02/IMG_3496.jpg) Новообраний заступник міського голови Олександр Резнік виріс у цьому дворі. Тепер разом з колегами із "Батьківщини" займеться його облаштуванням\[/caption\]

Після тривалого спілкування з мешканцями Лагунової (навіть не зважаючи на холодний дощ), вдалося визначити перелік першочергових проблем та домовитися, що потрібно зробити для їхнього вирішення. Попередньо домовилися про наступну зустріч, на яку депутати «Батьківщини» запросять керівництво місцевого ЖЕКу та усіх відповідальних чиновників, від яких залежить вирішення проблем людей.

[![07D_2681](https://mpz.brovary.org/wp-content/uploads/2016/02/07D_2681.jpg)](https://mpz.brovary.org/wp-content/uploads/2016/02/07D_2681.jpg)

Броварська «Батьківщина» і надалі проводитиме зустріч з мешканцями, аби з перших вуст почути від броварчан про наболіле і максимально сприяти людям у тому, аби їхнє життя в місті стало комфортнішим!

_Маєте скарги, запитання чи пропозиції? Телефонуйте на "гарячу лінію" онлайн-приймальні "Батьківщини"! Наша телефонна «гаряча лінія» працює щодня крім вихідних з 10:00 до 20:00. Номер для звернень: +38(068) 555 17 55_
