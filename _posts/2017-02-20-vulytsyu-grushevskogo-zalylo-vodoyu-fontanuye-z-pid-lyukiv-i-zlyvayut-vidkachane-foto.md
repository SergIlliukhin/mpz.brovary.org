---
title: "Вулицю Грушевського залило водою: фонтанує з-під люків і зливають відкачане – ФОТО"
date: 2017-02-20
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "vibir-redaktsiyi"
  - "gns"
  - "grushevskogo"
  - "zavodnennya"
  - "zlyvostik"
  - "kanalizatsiya"
  - "lyuk"
  - "novini"
  - "pavodok"
  - "potop"
  - "fontanuvannya"
  - "foto"
coverImage: "wp-content/uploads/2017/02/Zalylo-fontanuye-Grushevskogo-vulytsya-20.02.2017_00005.jpg"
---

**Тільки-но чиновники [прозвітували](https://mpz.brovary.org/dirky-na-dorogah-ta-pavodky-brovarski-komunalnyky-zvituyut-pro-pochatok-roboty/) про готовність до ліквідації паводків, як «потекло» на перехресті вулиць Грушевського та Героїв Небесної Сотні. З-під люків на асфальтове покриття виливається вода. Окрім того, броварські комунальники «скидають» просто на перехрестя відкачану воду із колодязя неподалік.**

Нагадаємо, сьогодні керівник КП «Бровари-Благоустрій» **Андрій Василенко** [заявив](https://mpz.brovary.org/dirky-na-dorogah-ta-pavodky-brovarski-komunalnyky-zvituyut-pro-pochatok-roboty/), що його служба працюватиме над відкачуванням паводкових вод, які виникли у зв’язку із потеплінням. Справді, годину-дві тому по вул. Грушевського наші журналісти помітили техніку: воду відкачують.

[![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00023.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00023.jpg)

Однак, якщо відому калюжу біля вул. Шолом-Алейхема відкачують у водовіз, то ближче до парку «Перемога» із каналізаційного колектора рідину зливають просто на перехрестя із вулицею Героїв Небесної Сотні.

\[caption id="attachment\_66786" align="aligncenter" width="600"\][![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00027.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00027.jpg) Біля вул. Шолом-Алейхема\[/caption\]

\[caption id="attachment\_66785" align="aligncenter" width="600"\][![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00025.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00025.jpg) А це - біля вул. Героїв Небесної Сотні\[/caption\]

\[caption id="attachment\_66782" align="aligncenter" width="600"\][![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00020.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00020.jpg) Воду скидають просто на перехрестя\[/caption\]

Як запевнили працівники, що працюють над місці, вони лише перекачують воду з одного зливостокового колектора до іншого, який відводить воду. Біля зливу води справді є зливостокова каналізація, призначена для приймання води з проїзної частини. Однак вона, очевидно, не справляється із наявною водою. Більшість потоку із перехрестя прямує углиб кварталу вулиці Грушевського.

[![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00004.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00004.jpg)

Слід зазначити, що на перехресті можна помітити як вода також витікає з-під люків. Водночас, запаху фекальних стоків на перетині вулиць не відчувається.

\[caption id="attachment\_66776" align="aligncenter" width="600"\][![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00005.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00005.jpg) На один із таких люків поставили триногу...\[/caption\]

\[caption id="attachment\_66777" align="aligncenter" width="600"\][![](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00006.jpg)](https://mpz.brovary.org/wp-content/uploads/2017/02/Zalylo-fontanuye-Grushevskogo-vulytsya-20.02.2017_00006.jpg) ... і вона встигла спричинити невелику аварію. Втім, схоже, обійшлось без пошкоджень.\[/caption\]

Керівник КП «Броваритепловодоенергія» **Сергій Сафронов** повідомив, що йому не відомо про будь-які проблеми зі стоковою каналізацією на цей момент. Їхня служба перевірила отриману від журналістів інформацію та підтвердила: вода виливається зі зливостокової каналізації.

> Нагадаємо, минулого року по вулиці Грушевського неодноразово [фонтанували нечистоти](https://mpz.brovary.org/smerdyuchi-kanalizatsijni-stoky-znovu-zavodnyly-vulytsyu-grushevskogo-foto/) із каналізації. Проблеми почалися після аварій на каналізаційному колекторі по [бульв. Незалежності](https://mpz.brovary.org/brovary-na-dobu-lyshylys-bez-vody-ta-opalennya-cherez-proryv-kanalizatsijnogo-kolektora-komunalnyky/) та по [вул. Героїв Небесної Сотні](https://mpz.brovary.org/po-vul-geroyiv-nebesnoyi-sotni-utvoryvsya-glybokyj-proval-pidmylo-grunt-foto/).

**Фото - Дмитро Карпій**
