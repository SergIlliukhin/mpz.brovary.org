---
title: "Скільки коштів у Броварах витратили на святкування Дня міста - офіційна версія"
date: 2015-10-07
categories: 
  - "novyny"
tags: 
  - "brovary"
  - "den-mista"
  - "novini"
---

**Цього року у Броварах на святкування дня міста витратили близько 14 тисяч з міського бюджету - відповіла Броварська міська рада на журналістський інформаційний запит. За рахунок міських програм "Назустріч дітям" та "З турботою про кожного" було закуплено букети, сервізи, подарунки немовлятам та профінансовано бенкет. У той же час чиновники не повідомляють, за рахунок яких коштів відбулися такі святкові заходи, як фестиваль Baby Boom та молодіжні концерти.**

Цьогорічне святкування Дня Міста запам'яталося багатьом як нетипове: заходи були масовими, яскравими та сучасними. Звичайно, такая організація "на рівні" потребувала багато коштів. Журналісти "Маєш право знати" поцікавилися у Броварської міської ради, скільки ж грошей було витрачено на свято, і з'ясували, що до масових святкових заходів місцева влада не має стосунку.

Бюджетні кошти, що були витрачені в рамках святкування Дня Міста, - це вітання новонароджених, людей похилого віку та сімей, які опинилися в складних життєвих обставинах. На суму **13619,44 грн** броварчанам дарували сервізи, комплекти для немовлят та організували святковий бенкет.

Зокрема, на вітання "золотих" подружжь (50 років разом) витратили **2119,44 грн**: 3 букети квітів та 3 чайні сервізи; новонародженим у броварському пологовому подарували 10 комплектів на суму **7500 грн,** також організували [благодійний обід](http://brovary-rada.gov.ua/z-turbotoyu-pro-d%D1%96tei) для 35 осіб за **4000 грн**.

[![запит день міста 1](https://mpz.brovary.org/wp-content/uploads/2015/10/zapyt-den-mista-1.jpg)](https://mpz.brovary.org/wp-content/uploads/2015/10/zapyt-den-mista-1.jpg)

[![запит день міста 2](https://mpz.brovary.org/wp-content/uploads/2015/10/zapyt-den-mista-2.jpg)](https://mpz.brovary.org/wp-content/uploads/2015/10/zapyt-den-mista-2.jpg)
