---
title: "Заява ВО \"Свобода\" про виключення з партії депутата В. Кочубея"
date: 2016-03-14
author: 
  username: "svoboda"
  display_name: "Прес-служба ВО Свобода"
categories: 
  - "kolonka-avtora"
---

**Броварський міський осередок партії ВО Свобода» заявляє про виключення зі своїх лав гр. Кочубея Василя. Фракція «Свободи» у броварській міськраді підтримує дане рішення та заявляє про виключення Василя Кочубея зі складу фракції.**

Всеукраїнське об’єднання «Свобода» вважає останні дії депутата Броварської міської ради Василя Кочубея такими, що несумісні зі статутною діяльністю партії та дискредитують ідеологію нашої політичної сили.

Ми розцінюємо голосування депутата Кочубея під час останніх сесій броварської міськради такими, що йдуть в розріз із засадами виборчої програми ВО «Свобода» та інтересами наших виборців. Ми вважаємо, що останні дії Василя Кочубея продиктовані зовнішніми чинниками, котрі не мають нічого спільного з патріотизмом та служінням громаді.

З огляду на це, а також зважаючи на систематичне порушення партійної дисципліни, броварська «Свобода» вважає неможливим подальше перебування Василя Кочубея у наших лавах.

«Свобода» вимагає, аби гр. Кочубей, що був обраний за списками нашої партії, склав мандат депутата Броварської міської ради. Ми переконані, що наш колишній однопартієць зрадив своїх земляків, які віддали за нього голоси на виборах, а тому більше не має права представляти їхні інтереси у міській раді. Така наша принципова позиція стосується кожного свободівця, який є, був, або може опинитися у владі.

Броварська «Свобода» завжди лишатиметься на принципах націоналізму, патріотизму і служінню своєму народові. Ми завжди готові до очищення від зрадників та колабораціоністів, що співпрацюють як із зовнішнім ворогом, так і з внутрішнім окупантом. Ми сподіваємося, що всі інші наші побратими лишатимуться вірними своїм принципам та переконанням, а тих, хто зрадить Ідею або власний народ, чекає неминуча розплата.

Слава Україні! Смерть ворогам!
