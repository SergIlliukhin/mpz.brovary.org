---
title: "У Броварах міліція затримала підозрюваного у зґвалтуванні 18-річної дівчини - МВС"
date: 2015-09-23
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "divchyna"
  - "zgvaltuvannya"
  - "kriminal"
  - "novini"
  - "taksi"
  - "taksyst"
coverImage: "wp-content/uploads/2015/09/231839_default.jpg"
---

**Співробітники карного розшуку Броварського міського відділу міліції затримали 42-річного місцевого таксиста, якого підозрюють у зґвалтуванні 18-річної дівчини. Чоловікові загрожує від 3 до 5 років ув'язнення. Про це [йдеться](https://www.mvs.gov.ua/mvs/control/kyivska/uk/publish/article/175377) на сайті ГУМВС України в Київській області.**

Як з'ясували правоохоронці, вночі у Києві дівчина сіла в таксі, щоб доїхати додому. Із водієм зав'язалась розмова, після чого вона погодилась поїхати до чоловіка в гості у Бровари, щоби продовжити спілкування. Вдома, після спільного розпивання алкогольних напоїв, таксист запропонував дівчині інтимні стосунки, однак вона відмовила. Тоді господар застосував до молодої гості фізичну силу та насильно вступив із нею до статевого контакту. Після цього дівчина покинула квартиру. Того ж дня потерпіла звернулася до міліції із заявою про зґвалтування.

Під час проведення оперативно-розшукових заходів правоохоронці затримали ґвалтівника за місцем проживання, - зазначають у МВС. Ним виявився 42-річний місцевий житель: розлучений, дітей не має, працює в одній зі столичних служб таксі. Наразі чоловік перебуває в ізоляторі тимчасового тримання. Міліціонери проводять необхідні слідчі заходи для встановлення всіх обставин події.

Слідчий відділ Броварського міськвідділу міліції за цим фактом відкрив кримінальне провадження за **ч. 1 ст. 152** Кримінального кодексу України - **зґвалтування**. Стаття передбачає покарання у вигляді позбавлення волі на строк від трьох до п’яти років. Досудове розслідування триває.

**Джерело: [ГУМВС України в Київській області](https://www.mvs.gov.ua/mvs/control/kyivska/uk/publish/article/175377).**
