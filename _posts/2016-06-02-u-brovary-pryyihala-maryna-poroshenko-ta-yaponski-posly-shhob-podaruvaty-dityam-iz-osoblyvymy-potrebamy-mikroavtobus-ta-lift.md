---
title: "Марина Порошенко: японці назбирали грошей для броварських дітей із особливими потребами"
date: 2016-06-02
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "dity-z-osoblyvymy-potrebamy"
  - "maryna-poroshenko"
  - "novini"
  - "posol-yaponiyi"
  - "tsentr-reabilitatsiyi-ditej-invalidiv"
---

**Понад 10 місяців японці, у рамках грандового проекту «Кусаноне», збирали гроші для Броварського міського центру соціальної реабілітації дітей-інвалідів, а 1 червня разом із першою леді України – Мариною Порошенко, яка стала ініціатором участі Центру в проекті, приїхали в наше місто, щоб побачити, на що ж броварчани витратили виділених 100 тисяч доларів.**

Із величезним бантом мікроавтобус, ліфт -  у «вінку» із повітряних кульок, діти - у вишиванках, схвильовані вихователі, пряме включення 5-го каналу... так 1 червня, у Міжнародний день захисту дітей, Броварський міський центр соціальної реабілітації дітей-інвалідів  зустрічав першу леді України **Марину Порошенко** та Посла Японії в Україні **Шігекі Сумі** з дружиною **Томоко Сумі**.

[![Центр реабілітації, Порошенко](https://mpz.brovary.org/wp-content/uploads/2016/06/23.jpg)](https://mpz.brovary.org/wp-content/uploads/2016/06/23.jpg)

\[caption id="attachment\_56919" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/21.jpg)](https://mpz.brovary.org/wp-content/uploads/2016/06/21.jpg) Марина Порошенко\[/caption\]

[![Центр реабілітації, Порошенко](https://mpz.brovary.org/wp-content/uploads/2016/06/15.jpg)](https://mpz.brovary.org/wp-content/uploads/2016/06/15.jpg)

8 квітня 2015 року, за ініціативи Марини Порошенко, броварський Центр подав заявку на отримання грантової допомоги в рамках проекту «Кусаноне». 10 місяців  японці збирали кошти для броварських дітей із особливими потребами, а 12 лютого 2016 р. в Києві відбулася урочиста церемонія підписання грандових угод. У рамках проекту «Кусаноне», Центру було виділено **100 тисяч** **доларів** на придбання мікроавтобуса та ліфта. _«Це те, що давно мало бути в дітей із особливими потребами,_ - каже директор Центру **Валерій Іваненко**. - _Та далеко не все, що необхідно нашому закладу»._

У вітальному слові з нагоди Міжнародного дня захисту дітей Марина Порошенко подякувала працівникам Центру, які вкладають у дітей із особливими потребами максимум зусиль для їх соціалізації. Особливі слова вдячності прозвучали на адресу Посольства Японії в Україні за те, що відгукнулися на прохання і надали грантову допомогу.

\[caption id="attachment\_56929" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/31.jpg)](https://mpz.brovary.org/wp-content/uploads/2016/06/31.jpg) Діти з особливими потребами демонстрували свої таланти\[/caption\]

\[caption id="attachment\_56920" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/22.jpg)](https://mpz.brovary.org/wp-content/uploads/2016/06/22.jpg) Надзвичайний і Повноважний Посол Японії в Україні Шігекі Сумі та його дружина Томоко  Сумі.\[/caption\]

\[caption id="attachment\_56926" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/28.jpg)](https://mpz.brovary.org/wp-content/uploads/2016/06/28.jpg) Валерій Іваненко подарував гостям подяки із фотографіями вихованців Центру\[/caption\]

\[caption id="attachment\_56923" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/25.jpg)](https://mpz.brovary.org/wp-content/uploads/2016/06/25.jpg) Марина Порошенко вручила 17 випускникам грамоти  за старанне навчання, оптимістичне ставлення до життя та прагнення до успіху.\[/caption\]

Уперше Марина Порошенко відвідала Броварський центр соціальної реабілітації дітей-інвалідів ще у жовтні 2014 року. Тоді вона приїхала перевірити, чи тепло в закладі  його вихованцям.

«_Я підійшла до Марини Порошенко  і попросила, щоб у нашому Центрі зробити так, як у вінницькому,_ _щоби батьки мали можливість залишати дитину не лише з дев'ятої години до другої, а на увесь день, самі ж могли йти працювати,_ \- розповідає **Олена Галузинська**, мама 13-річної Маші Селюк, хворої на ДЦП. - _Я виховую доньку одна, змушена постійно бути біля неї, а на її реабілітацію потрібні великі кошти. Тільки на ніжках Маша перенесла 12 операцій. Я ж отримую на дитину 1 400 грн пенсії та 600 грн по догляду за нею»._

\[caption id="attachment\_56933" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/SAM_6082.jpg)](https://mpz.brovary.org/wp-content/uploads/2016/06/SAM_6082.jpg) Олена Галузинська з донькою Машею.\[/caption\]

\[caption id="attachment\_56914" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/16.jpg)](https://mpz.brovary.org/wp-content/uploads/2016/06/16.jpg) Випускники Центру\[/caption\]

[![Центр реабілітації, Порошенко](https://mpz.brovary.org/wp-content/uploads/2016/06/7.jpg)](https://mpz.brovary.org/wp-content/uploads/2016/06/7.jpg)

Два роки тому перша леді країни пообіцяла батькам посприяти у вирішенні цього питання. _«Окрім того, що діти з особливими потребами мають змогу перебувати в Центрі реабілітації у дві зміни, з 1 вересня відкриється і група денного перебування, -_ ділиться приємними новинами директор Центру **Валерій Іваненко**. _- Батьки зможуть залишати дітей на реабілітацію на весь день, а самі йти спокійно працювати»._

Окрім цього, каже директор, обговорювали з пані Мариною і можливість вирішення питання стосовно збереження  працюючим батькам грошової допомоги. За нинішніми ж законами, якщо батьки працюють, то допомоги на дитину-інваліда не отримують. Два роки тому Валерій Іваненко озвучив першій леді і найнагальнішу проблему Центру – розширення приміщення_._ Однак обіцяне тоді Марині Порошенко владою міста розширення Центру так і не відбулося. Не виділено коштів і для збільшення штату працівників. А кількість потребуючих допомоги зростає із кожним днем: до найпотужнішого в Україні реабілітаційного Центру привозять хворих дітей не тільки з Броварів, а і  району, Баришівки та Києва.

[![Центр реабілітації, Порошенко](https://mpz.brovary.org/wp-content/uploads/2016/06/11.jpg)](https://mpz.brovary.org/wp-content/uploads/2016/06/11.jpg)

[![Центр реабілітації, Порошенко](https://mpz.brovary.org/wp-content/uploads/2016/06/12.jpg)](https://mpz.brovary.org/wp-content/uploads/2016/06/12.jpg)

_«Нинішнє приміщення обслуговує 170 дітей, а потреба -  у 500 місцях, -_  каже Валерій Іваненко. _– У 2014 році Марині Порошенко влада міста пообіцяла звільнити під Центр усе приміщення дитсадочка, однак на сьогодні звільнилися тільки 3 кімнати, що займав Червоний Хрест. Управління соцзахисту Броварського району, Територіальний центр обслуговування пенсіонерів продовжують працювати»._

Однак Валерій Іваненко переконаний: другий візит Марини Порошенко в їхній Центр все ж допоможе зрушити з місця дворічну «тяганину»  із розширенням приміщення та вирішити  ще низку інших питань. Два із них уже вдалося втілити в життя: придбати нового мікроавтобуса та встановити сучасного ліфта.

\[caption id="attachment\_56925" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/27.jpg)](https://mpz.brovary.org/wp-content/uploads/2016/06/27.jpg) Валерій Іваненко\[/caption\]

\[caption id="attachment\_56900" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/1.jpg)](https://mpz.brovary.org/wp-content/uploads/2016/06/1.jpg) Подарований мікроавтобус\[/caption\]

_«Ми розробили міський маршрут і стареньким мікроавтобусом звозили до Центру дітей, яким складно самостійно пересуватися, -_ розповів  Валерій Іваненко нашим журналістам. – _Якщо менших дітей батьки ще можуть підняти і понести, то старших – це зробити дуже тяжко»._ З придбанням нового автобуса пересування дітей по місту стало комфортнішим і надійнішим (старий транспорт часто ламався). На допомогу дітям  із особливими потребами та їхнім батькам було придбано ще один подарунок на грантові гроші -   сучасний ліфт. Коштує  такий підйомник  близько **20 тисяч євро.**

\[caption id="attachment\_56928" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/30.jpg)](https://mpz.brovary.org/wp-content/uploads/2016/06/30.jpg) Урочиста мить перерізання стрічки\[/caption\]

\[caption id="attachment\_56917" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/19.jpg)](https://mpz.brovary.org/wp-content/uploads/2016/06/19.jpg) Олександр Хомутецький демонструє  можливості ліфта\[/caption\]

_«Ліфт спеціально призначений для дітей із особливими потребами: має широкі двері, гідравлічний – м’який в ходу, і практично не може застрягти між поверхами,_ - характеризує  підйомник технічний директор фірми «Будліфтмонтажгруп», яка встановлювала ліфт,  **Олександр Хомутецький. -**  _Оснащений він системою  безперебійного живлення, тож якщо щось і трапиться, то ліфт плавно спуститься на перший поверх і двері відкриються. Також є фотобар’єр, який не дозволяє дверям закритися, допоки дитина не зайде»._

\[caption id="attachment\_56916" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/18.jpg)](https://mpz.brovary.org/wp-content/uploads/2016/06/18.jpg) Софійка і її перший останній дзвінок\[/caption\]

_«Ми відвідуємо Центр тільки півроку, та навіть і за цей час із моєю донькою відбулися значні позитивні зміни, -_ радіє **Надія,** мама випускниці Софійки Мєдвєдєвої, хворої на олігофренію. _- Спочатку  Софійка була  агресивною до дітей, замкнутою. Та за  півроку  вона адаптувалася і розкрилася: співає, танцює, розрізняє кольори, рахує, знає майже всі букви. Із 1 вересня, паралельно зі звичайною школою, ми продовжимо відвідувати в Центрі  групу «Школярик» та індивідуальні заняття логопеда, дефектолога, психолога. Вірю, що завдяки спільним зусиллям моя дитина повністю соціалізується»._

\[caption id="attachment\_56932" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/63.jpg)](https://mpz.brovary.org/wp-content/uploads/2016/06/63.jpg) Гостям провели коротку екскурсію Центром, а потім усі бажаючі мали змогу із ними сфотографуватися. До дружини президента вистроїлася черга.\[/caption\]

\[caption id="attachment\_56930" align="aligncenter" width="600"\][![Центр реабілітації, Порошенко](https://mpz.brovary.org/wp-content/uploads/2016/06/32.jpg)](https://mpz.brovary.org/wp-content/uploads/2016/06/32.jpg) Фото на згадку\[/caption\]

**Фото - автора**
