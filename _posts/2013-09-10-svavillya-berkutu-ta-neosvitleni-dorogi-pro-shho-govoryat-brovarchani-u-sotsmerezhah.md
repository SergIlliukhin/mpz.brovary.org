---
title: "Свавілля «Беркуту» та неосвітлені дороги – про що говорять броварчани у соцмережах"
date: 2013-09-10
author: 
  username: "sergilliukhin"
  display_name: "Сергій Іллюхін"
tags: 
  - "berkut"
  - "brovary"
  - "vibir-redaktsiyi"
  - "zhkg"
  - "militsiya"
  - "novini"
  - "osvitlennya-vulits"
  - "svavillya"
  - "sotsmerezhi"
  - "fekaliyi"
coverImage: "wp-content/uploads/2013/09/491642.jpg"
---

[![](https://mpz.brovary.org/wp-content/uploads/2013/09/491642.jpg)](https://mpz.brovary.org/wp-content/uploads/2013/09/491642.jpg)**Соціальні мережі в сучасному світі стали одним із важливіших джерел отримання інформації. Пропонуємо до уваги читачів підбірку найцікавіших, на нашу думку, тем, які хвилювали броварчан протягом останніх тижнів.** Звертаємо увагу, що інформація, яку надають користувачі соціальних мереж, у більшості випадків неперевірена і може відображати дуже суб’єктивний погляд на подію.

**Вийшов покурити – і мало не став злочинцем!**

_«Вышел покурить, и чуть не стал преступником»_ - [пише **Igor Lischenko**](https://www.facebook.com/groups/brovary/permalink/679153905447912/) у групі «Бровари» у Facebook. Чоловік скаржиться, що прямо біля свого будинку став жертвою свавілля броварських правоохоронців: кілька «беркутовців» під керівництвом прапорщика Бригинця зупинили його, відмовились представитись, пошматували одяг, обшукали без понятих і погрожували підкинути заборонені речовини, якщо той буде «бикувати». Закінчилась історія нещирим вибаченням «беркутівця» та дивним поясненням старшого по зміні: _«издержки службы»__._

[![](https://mpz.brovary.org/wp-content/uploads/2013/09/fb_berkut.png)](https://mpz.brovary.org/wp-content/uploads/2013/09/fb_berkut.png)

**Бровари поглинула темрява**

_«Броварчани, а ви звикли до темних вулиць чи сприймаєте все "як має бути"? Це жах! Ні тротуари, ні пішохідні переходи, ні проїжджа частина не підсвічуються! А як ви ввечері почуваєтесь в місті?» -_ [обурюється **Angela** **Savchenko**](https://www.facebook.com/groups/brovary/permalink/677709605592342/). Тему підхоплюють і інші броварчани: хтось порівнює сучасний стан Броварів з військовим станом, а хтось, навпаки, вважає, що в темних вулицях і паркових алеях є щось романтичне.

[![](https://mpz.brovary.org/wp-content/uploads/2013/09/fb_light.png)](https://mpz.brovary.org/wp-content/uploads/2013/09/fb_light.png)

**Річка-смердючка на Дімітрова**

Напевно, найрезонанснішою темою останніх тижнів у броварському Facebook стало обговорення смердючих каналізаційних потоків на вулиці Дімітрова: _«Канал 1+1 обіцяв сьогодні в ТСН, показати наші славні Бровари . Але не з кращої сторони. З самої гіршої. Й тема муде неприємна але болюча. Може не для всіх броварчан, а тільки для невеликої кількості мешканців вул.Дімітрова. Та тема болюча для всієї України» -_ [пише **Natalia** **Kubrak**](https://www.facebook.com/groups/brovary/permalink/669085519788084/) у групі «Бровари». Публікація отримала 172 коментарі за кілька днів.

[![](https://mpz.brovary.org/wp-content/uploads/2013/09/fb_dimitrova.png)](https://mpz.brovary.org/wp-content/uploads/2013/09/fb_dimitrova.png)

**Частинка Броварів у столиці**

Виявляється, у Броварах виготовляють каналізаційні люки, які прославляють наше місто у столиці: _«Повертаючись з обіду в офіс, випадково помітила на кришці люка, що по вулиці Артема в м. Києві, назву нашого міста - Бровари»_ \- [повідомляє **Natalie** **Plakhova**](https://www.facebook.com/groups/brovary/permalink/676434285719874/). Що за підприємство займається виготовленням цієї необхідної для кожного міста продукції - у коментарях до публікації [намагаються з’ясувати](https://www.facebook.com/groups/brovary/permalink/676434285719874/) користувачі мережі Facebook.

[![](https://mpz.brovary.org/wp-content/uploads/2013/09/1185966_10201636468451473_1534028047_n.jpg)](https://mpz.brovary.org/wp-content/uploads/2013/09/1185966_10201636468451473_1534028047_n.jpg)

**Бровари – місто для життя!**

_«Напередодні Дня міста студія «Афіша Мультимедіа» дарує всім броварчанам чергове відео про наше прекрасне місто! Продукт створений на замовлення будівельної компанії «Атлант» з любов’ю до Броварів та його мешканців!__» -_ [повідомляється](https://vk.com/afishabrovary?w=wall-37123314_2147) на ВК-сторінці студії "Афіша Мультимедіа". У соціальних мережах відео набрало вже кілька сотень прихильників.

<iframe src="//www.youtube.com/embed/l896xi7Ub0g" height="360" width="480" allowfullscreen frameborder="0"></iframe>

> Незважаючи на те, що інформація в соціальних мережах часто може бути неперевіреною, було б дуже приємно, якби органи державної влади ставали сучаснішими та навчились реагувати на такі повідомлення, особливо якщо ці скарги дуже легко перевірити (як, наприклад, зникнення освітлення на багатьох вулицях міста). Сподіваюсь, ця підбірка допоможе і броварчанам, і можновладцям триматись в курсі подій, що відбуваються навколо
