---
title: "З серпня гарячу воду в Броварах подаватимуть 4 дні на тиждень"
date: 2014-08-04
author: 
  username: "shako"
  display_name: "Тарас Шако"
tags: 
  - "brovariteplovodoenergiya"
  - "vibir-redaktsiyi"
  - "vodopostachannya-ta-vodovidvedennya"
  - "garyacha-vodi"
  - "novini"
  - "sapozhko"
---

**[![вода 1](https://mpz.brovary.org/wp-content/uploads/2014/08/voda-1.jpg)](https://mpz.brovary.org/wp-content/uploads/2014/08/voda-1.jpg)Після двох місяців без гарячої води броварчани з нетерпінням чекали на 1 серпня, коли нарешті мали відновити гаряче водопостачання у нашому місті. Однак напередодні омріяного дня міська влада оприлюднила [**повідомлення**](http://docs.pravo-znaty.org.ua/p12829/31.07.2014) **комунального підприємства «Броваритепловодоенергія»** та розклеїла **на під'їздах**  оголошення про те, що 1 серпня о 9:00 гарячу воду включать, однак її подаватимуть непостійно, а лише 4 дні на тиждень - з четверга по неділю****. У такий спосіб влада вирішила** **виконати доручення віце-прем****’****єра В. Гройсмана про зменшення обсягів використання природнього газу на 30 %.**

Проте, як свідчать [коментарі](https://www.facebook.com/photo.php?fbid=828754077148204&set=gm.872119196151381&type=1&theater) броварчан у фейсбук-групі "Бровари," далеко не всім мешканцям пощастило насолодитись комунальним благом гарячого водопостачання ні першого, ні другого серпня. Інтернет-користувачі, які з самого ранку з надією відкручували гарячі крани, мусили з сумом констатувати, що з них продовжує текти холодна вода. А тим часом лічильники порахували ці кубометри по новому тарифу. «Чому я повинен платити за холодну воду як за гарячу?», - обурювався мешканець вулиці Короленка.

[![гаряча вода](https://mpz.brovary.org/wp-content/uploads/2014/08/garyacha-voda.jpg)](https://mpz.brovary.org/wp-content/uploads/2014/08/garyacha-voda.jpg)

Обурені броварчани стали критикувати міського голову  Ігоря Сапожка за невідповідність слів і діла, за яке броварчани будуть змушені платити з власної кишені. На захист мера кинулись колишня працівниця виконкому [Яна Івасик](https://www.facebook.com/groups/brovary/permalink/872119196151381/?comment_id=872187356144565&offset=50&total_comments=66) та відома радниця Ігоря Васильовича [Клавдія Сдобнякова](https://www.facebook.com/groups/brovary/permalink/872119196151381/?comment_id=872202816143019&offset=0&total_comments=66). Після появи цих двох осіб у групі «Бровари» під [записом](https://www.facebook.com/photo.php?fbid=828754077148204&set=gm.872119196151381&type=1) почався справжній шквал коментарів. Замість обговорення наболілої теми про гарячу воду розмова перейшла у формат особистих образ та погроз.

Втім, користувачі не надто зважали на "виконкомівські" коментарі. Спостережливий користувач зауважив, що доручення Гройсмана зменшити використання природнього газу на 30% мало б стати підставою не скорочення днів подачі гарячої води, а пошуків альтернативних видів палива, зменшення енерговитрат тощо. Натомість, «Броваритепловодоенегрія» протрактувала доручення віце-прем’єра по-іншому, вважає броварчанин.

[![вода](https://mpz.brovary.org/wp-content/uploads/2014/08/voda.jpg)](https://mpz.brovary.org/wp-content/uploads/2014/08/voda.jpg)

Під вечір 1 серпня мер Сапожко [констатував](https://www.facebook.com/i.sapozhko/posts/1453358798269135) на своїй фейсбук-сторінці, що в місті розпочато надання послуг централізованого гарячого водопостачання, однак навіть у коментарях до його запису броврачани стали повідомляти адреси, де гаряча вода так і не з'явилась.

[![Сапожко коментарі](https://mpz.brovary.org/wp-content/uploads/2014/08/Sapozhko-komentari.jpg)](https://mpz.brovary.org/wp-content/uploads/2014/08/Sapozhko-komentari.jpg)

Нагадаємо, з 1 червня броврачани були змушені [обходитись без гарячої води](https://mpz.brovary.org/u-chervni-ta-lipni-brovarchanam-dovedetsya-nagrivati-vodu-samotuzhki/). А з 1 серпня почали діяти [нові тарифи на водопостачання та водовідведення](https://mpz.brovary.org/z-1-lipnya-zrostut-tarifi-na-holodnu-vodu-ta-shhe-pidskochit-tsina-za-pidigriv-i-teplo/).

> Слід зазначити, що мешканцям столиці повністю [припинили подачу гарячої води](http://www.day.kiev.ua/uk/news/040814-u-kiievi-vidklyuchili-garyachu-vodu-usim-spozhivacham).
