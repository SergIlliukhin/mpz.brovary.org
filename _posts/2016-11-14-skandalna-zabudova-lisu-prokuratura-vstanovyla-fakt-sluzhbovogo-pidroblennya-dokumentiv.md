---
title: "Скандальна забудова лісу: прокуратура встановила факт службового підроблення документів"
date: 2016-11-14
categories: 
  - "vlada"
  - "novyny"
tags: 
  - "alyans-novobud"
  - "brovary"
  - "zabudova"
  - "zelenyj-kvartal"
  - "lis"
  - "novini"
  - "polishhuk"
  - "prokuratura"
  - "rizanenko"
  - "simonenka"
  - "chornovola"
---

**Прокуратура Київської області розглянула [запит](https://mpz.brovary.org/budivnytstvo-na-rozi-symonenka-chornovola-nardep-podav-zapyt-prokurora-oblasti/) народного депутата Павла Різаненка щодо підроблення акту обстеження зелених насаджень лісової зони на розі вулиць В’ячеслава Чорновола та Василя Симоненка у 2007 році. В результаті, правоохоронці встановили факт кримінального правопорушення. Про це йдеться у відповіді прокуратури, [оприлюдненій](https://www.facebook.com/groups/brovary/permalink/1420406254656003/) Павлом Різаненком.**

Нагадаємо, згідно з актом обстеження зелених насаджень, у 2007 році комісія у складі працівників броварського виконкому побачила замість лісу «ріллю» та «чагарникову рослинність». Тоді чиновники дали висновок: _«вважати за можливе будівництво багатоквартирної житлової забудови по вул. Чорновола на земельній ділянці орієнтовною площею 1,9га приватному підприємству «Делавер»_.

<iframe style="border: 1px solid #CCC; border-width: 1px; margin-bottom: 5px; max-width: 100%;" src="//www.slideshare.net/slideshow/embed_code/key/HfvsBlVkWOOytS" width="668" height="714" frameborder="0" marginwidth="0" marginheight="0" scrolling="no" allowfullscreen="allowfullscreen"></iframe>

Як зазначають правоохоронці, за результатами розгляду запиту нардепа Броварська місцева прокуратура внесла відомості до єдиного  реєстру досудових розслідувань за фактом службового підроблення документів. Акт обстеження зелених насаджень, - йдеться у відповіді, - містить ознаки кримінального правопорушення, передбаченого **ч. 1 ст. 366** Кримінального кодексу України.

[![15000785_882053531895362_6190228491548460516_o](https://mpz.brovary.org/wp-content/uploads/2016/11/15000785_882053531895362_6190228491548460516_o.jpg)](https://mpz.brovary.org/wp-content/uploads/2016/11/15000785_882053531895362_6190228491548460516_o.jpg)

Павло Різаненко вказує, що встановити винних осіб не буде проблемою, оскільки всі їхні підписи є під актом обстеження. Серед них: міський голова **Ігор Сапожко**, тодішній заступник міського голови **Василь Андреєв**, очільниця відділу містобудування та архітектури **Лілія Рибакова**, керівник місцевої санслужби **Віталій Прокопенко**, очільниця відділу культури **Наталя Багмут** та інші.
