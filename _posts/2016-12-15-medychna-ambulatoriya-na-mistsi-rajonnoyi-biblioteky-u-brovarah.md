---
title: "Медична амбулаторія - на місці районної бібліотеки у Броварах"
date: 2016-12-15
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "ambulatoriya"
  - "biblioteka"
  - "brovary"
  - "brovarskiy-rayon"
  - "vibir-redaktsiyi"
  - "novini"
  - "tspmsd"
coverImage: "wp-content/uploads/2016/12/83_big.jpg"
---

**Перенести районну бібліотеку в район або зменшити займану нею площу - таке рішення вирішили ініціювати депутати Броварської міської ради на черговій 22-й сесії Броварської міської ради.**

Центральна районна бібліотека розташована у Броварах за адресою вул.Я.Мудрого, 36. Позаяк відвідуваність бібліотеки низька, вважають депутати, то вже не вперше виникає пропозиція звільнити це приміщення під амбулаторію. Зокрема про це [говорили](https://mpz.brovary.org/deputaty-oznajomylysya-z-potrebamy-brovarskoyi-medytsyny-zvidky-na-vse-vzyaty-koshty/) на засіданні в рамках бюджетних слухань, коли обговорювали бюджет медицини міста на наступний рік.

На сьогоднішній сесії міськради 15 грудня депутати вирішили дати протокольне доручення звернутися до Броварської районної ради щодо цієї бібліотеки. Ваіріантів два: перенесення бібліотеки в район і звільнення частини приміщення. Вивільнене приміщення планують використати як медичну амбулаторію, що відкривають у місті для надання [первинної допомоги](http://brovmedcentr.in.ua/) - прийом хворих сімейними лікарями, терапевтами та педіатрами.
