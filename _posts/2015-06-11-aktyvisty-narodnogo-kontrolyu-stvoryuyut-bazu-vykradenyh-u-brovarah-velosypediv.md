---
title: "Активісти \"Народного контролю\" створюють базу викрадених у Броварах велосипедів"
date: 2015-06-11
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "baza-danyh-velosypediv"
  - "brovary"
  - "brovarskiy-narodniy-kontrol"
  - "vkradeni-velosypedy"
  - "znykli-velosypedy"
  - "novini"
---

**Останнім часом випадки крадіжок велосипедів у Броварах стали дуже частими. Оскільки міліція викрадені велосипеди або не хоче шукати, або не має сил і можливостей їх знайти, місцеві активісти вирішили взятись за це питання самотужки.** **Як [повідомляє](http://nk.mybrovary.com/u-brovarah-stvoreno-bazu-vikradenih-velosipediv-2/) ГО "Броварський народний контроль", до них звернувся один з постраждалих броварчан з ідеєю створити базу, в якій буде наведено детальний опис і фото зниклого велосипеда. Активісти вирішили підтримати його ідею та створюють нині на основі сайту "Народного контролю" [Базу викрадених велосипедів](http://nk.mybrovary.com/category/baza-vikradenih-velosipediv/) і закликають усіх постраждалих додавати інформацію про зниклих "двоколісних коней" у цей перелік.**

Як зазначає ініціатор створення такого реєстру, «к_ористі від бази викрадених велосипедів дуже багато: по-перше, люди при купівлі, припустимо в тому ж ломбарді, можуть подивитися чи не числиться велосипед серед викрадених, по-друге – якщо хтось побачить підозрілий велосипед або людей з ним, і побачить його у БАЗІ, може повідомити або власникові або міліції, по-третє якщо ми хочемо зупинити викрадачів велосипедів, ми повинні створити «фільтрування» байків, які ми бажаємо придбати, перевіряти всі доступні нам серійні номери»._

[![База велосипедів](https://mpz.brovary.org/wp-content/uploads/2015/06/Baza-velosypediv.jpg)](https://mpz.brovary.org/wp-content/uploads/2015/06/Baza-velosypediv.jpg)

Кожен бажаючий може внести дані свого вкраденого велосипеду у форму за [цим посиланням](http://nk.mybrovary.com/baza-vikradenih-velosipediv-u-m-brovari/). Передивится власне саму базу можна за [посиланням](http://nk.mybrovary.com/winner/). Проте вона тільки почала заповнюватися.

 

"_Будемо сподіватись, що за допомогою [БАЗИ ВИКРАДЕНИХ ВЕЛОСИПЕДІВ](http://nk.mybrovary.com/baza-vikradenih-velosipediv-u-m-brovari/) кожен житель особисто зможе бачити межі проблеми у місті та долучатися до її вирішення. Викрадачі зможуть викрадати велосипеди, але їхній перепродаж щодня ставатиме важчим і ризикованішим_", - сказано у повідомленні "Народного контролю".
