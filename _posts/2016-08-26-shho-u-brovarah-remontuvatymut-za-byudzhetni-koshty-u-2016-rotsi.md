---
title: "Що у Броварах ремонтуватимуть за бюджетні кошти у 2016 році"
date: 2016-08-26
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "miskvykonkom"
  - "novini"
  - "rishennya"
  - "remont-dahiv"
  - "remont-dorogi"
  - "remont-lifitiv"
  - "remonty"
coverImage: "wp-content/uploads/2016/08/21347_14287689442.jpg"
---

**16 серпня броварський міськвиконком затвердив уточнений перелік об’єктів комунальної власності, які підлягають капітальному і поточному ремонту до кінця цього року. Відповідне рішення [опубліковане](https://brovary-rada.gov.ua/documents/24315.html) на офіційному сайті міської ради. Додатково будуть відремонтовані ліфти, дахи у деяких багатоквартирних будинках та зроблений капітальний ремонт дорожнього покриття 7 вулиць міста.**

**2 лютого 2016 року** виконавчий комітет Броварської міської ради своїм [рішенням](http://brovary.kiev.ua/r%D1%96shennya-vikonavchogo-kom%D1%96tetu-v%D1%96d-02022016%E2%84%9673pro-zatverdzhennya-perel%D1%96k%D1%96v-ob%E2%80%99%D1%94kt%D1%96v-komunalno%D1%97-vlas) затвердив перелік об’єктів комунальної власності, що потребують першочергового поточного і капітального ремонту цього року. Проаналізувавши фактичні обсяги робіт та наявність фінансування, міськвиконком **16 серпня 2016 року** затвердив деякі зміни до цього переліку.

Як видно із уточнених даних про об‘єкти, **додатково** буде проведений капітальний ремонт ліфтів в житловому будинку по вул. Марії Лагунової, 18 (1-4 під’їзди). Ще буде додатково відремонтований шатровий дах в житловому будинку по вул. Сєдова, 7, а також м’яка покрівля в будинку по вул. Короленка, 61 (1, 2, 3, 4 під’їзди).

На початку року планувалося провести капітальний ремонт дорожнього покриття двох вулиць міста, проте, згідно уточненого переліку, такі роботи планується провести також на вулицях: Зазимський шлях, Залізнична, Василя Кириченка та перехрестя вулиць Героїв Небесної Сотні та Гагаріна (із зміною організації дорожнього руху). А от щодо поточного ремонту дорожнього покриття у внутрішньоквартальних та міжбудинкових проїздах, то перелік таких об’єктів дещо звужений: із 17 до 5.

Ліфти і дахи управління житлово-комунального господарства обіцяє відремонтувати до холодів, інші об’єкти інфраструктури міста – до кінця поточного року.

Із уточненими **повними** переліками об’єктів комунальної власності міста, які планується відремонтувати в **2016** році, ви зможете ознайомитись за цими посиланнями:

- **[додаток № 1](https://onedrive.live.com/view.aspx?resid=72571393D4771099!8218&ithint=file%2cdocx&app=Word&authkey=!ALE78GaaOkCaQT8)** – перелік житлових будинків, в яких ліфти підлягають проведенню капітального ремонту;
- **[додаток № 2](https://onedrive.live.com/view.aspx?resid=72571393D4771099!8217&ithint=file%2cdocx&app=Word&authkey=!AHYhIqyBGeDVWdE)**  - перелік житлових будинків, в яких  шатрові дахи підлягають проведенню капітального ремонту;
- **[додаток № 3](https://onedrive.live.com/view.aspx?resid=72571393D4771099!8220&ithint=file%2cdocx&app=Word&authkey=!AO_2hieS5tshhDs)** – перелік житлових будинків, в яких м’які покрівлі підлягають проведенню капітального ремонту;
- **[додаток № 9](https://onedrive.live.com/view.aspx?resid=72571393D4771099!8221&ithint=file%2cdocx&app=Word&authkey=!ADX2t34uqAfDgOs)** – перелік внутрішньоквартальних та міжбудинкових проїздів, дорожнє покриття яких підлягає проведенню поточного ремонту;
- **[додаток № 11](https://onedrive.live.com/view.aspx?resid=72571393D4771099!8219&ithint=file%2cdocx&app=Word&authkey=!AMwEXGUkIdGqDlM)** – перелік вулиць міста, дорожнє покриття яких підлягає проведенню капітального ремонту.
