---
title: "Дані поліції за минулий тиждень та ДТП за участі мати-водійки у стані алкогольного сп'яніння"
date: 2017-03-28
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovarskyj-viddil-natspolitsiyi"
  - "novini"
  - "operatyvna-informatsiya"
  - "pravoporushennya"
coverImage: "wp-content/uploads/2017/03/politsiya6-e1488800837519.jpg"
---

**Броварський відділ поліції [оприлюднив](https://www.facebook.com/510510379159575/photos/a.512735565603723.1073741828.510510379159575/606121592931786/?type=3&theater) оперативну інформацію про кількість кримінальних правопорушень та дорожньо-транспортних пригод по місту Бровари за останній тиждень.**

Як зазначається в повідомленні на офіційній сторінці Броварського відділу ГУ Нацполіції в Київській області у FB, за період **з 18 березня по 24 березня** до поліції надійшло **339** заяв та повідомлень про правопорушення від громадян, з них **49** – з ознаками кримінальних:

- тілесні ушкодження – 4,
- крадіжки майна громадян – 23;
- шахрайство – 4;
- грабіж - 1;
- незаконне заволодіння транспортним засобом – 3;
- безвісті відсутній – 1;
- незаконного поводження зі зброєю, бойовими припасами або вибуховими речовинами – 2;
- незаконне зберігання наркотиків – 7;
- раптових смертей – 10;
- ДТП (без травмованих) – 21.

В порівнянні з даними [попередньої](https://mpz.brovary.org/politsiya-operatyvni-dani-za-mynulyj-tyzhden-ta-zatrymannya-vykradachiv-kabelyu/) оперативної інформації, зменшилися вдвічі випадки телесних ушкоджень, але виросли показники незаконного заволодіння транспортним засобом.

Також, за [інформацією](https://www.facebook.com/kyiv.gp.gov.ua/posts/1546339525377404) прокуратури міста Києва, на минулому тижні було затримано мешканців Броварів, які збували наркотики. В результаті обшуків за місцем проживання зловмисників було виявлено вогнепальну зброю та понад 1 кг метадону, вартістю близько 50 тисяч доларів США.

Також за [даними сайту](https://espreso.tv/news/2017/03/25/u_kyyevi_simya_na_dzhypi_vrizalasya_u_stovp_norma_promile_perevyschena_u_14_raziv) “ЕСПРЕСО”, на минулими вихідними, при виїзді з Броварів мати, яка була за кермом джипа, з 5-річною дитиною врізались у рекламний стовп. Ніхто серйозно не постраждав, бо спрацювали подушки безпеки. Тільки у дитини виявилась розбита губа. Алкотестер показав 2.89 проміле, що у 14,5 разів перевищує максимально допустиму норму.

Правоохоронці повідомляють, що до них можна звертатися за номером спецлінії **«102»** або за телефонами чергової частини Броварського відділу поліції: **(04594) 5-34-04, 4-04-80.**
