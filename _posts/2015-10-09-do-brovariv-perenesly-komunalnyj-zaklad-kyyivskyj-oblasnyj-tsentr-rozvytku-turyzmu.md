---
title: "До Броварів перенесли комунальний заклад \"Київський обласний центр розвитку туризму\""
date: 2015-10-09
categories: 
  - "novyny"
tags: 
  - "brovary"
  - "kyyivskyj-oblasnyj-tsentr-rozvytku-turyzmu"
  - "koda"
  - "novini"
---

**Комунальний заклад "Київський обласний центр розвитку туризму" перенесли з Білої Церкви до Броварів, - [повідомляє](http://kievvlast.com.ua/news/kievskij_oblastnoj_centr_razvitija_turizma_perenesli_iz_beloj_cerkvi_v_brovari31203.html) "KиевVласть". Відтепер юридична адреса закладу: вул.Шевченка, 8А.**

За інформацією видання "КиевVласть", на вчорашньому засіданні сесії Київської обласної ради депутати підтримали рішення "Про затвердження Статуту Комунального закладу Київської обласної ради" Київський обласний центр розвитку туризму у новій редакції".

Внесені зміни стосуються перепідпорядкування комунального закладу "Київський обласний центр розвитку туризму". Раніше він знаходився у віданні Управління інфраструктури КОДА, зараз заклад підпорядковано Управлінню економічного розвитку і торгівлі КОДА.

Також прийнято рішення про перенесення комунального закладу з Білої Церкви до Броварів, наразі його нова юридична адреса така: місто Бровари, вул. Шевченка, 8А.

Нагадаємо, раніше [повідомлялося](http://kievvlast.com.ua/news/kievskij_oblastnoj_centr_razvitija_turizma_mogut_pereselit_iz_beloj_cerkvi_v_kiev26993.html), що установу планували перенести з Білої Церкви до Києва.
