---
title: "Броварчанам вдалось у мирний спосіб вигнати \"тітушок\" з міськради - ФОТО, ВІДЕО"
date: 2014-01-28
author: 
  username: "aleechka"
  display_name: "Аліна Дяченко"
categories: 
  - "aktsiyi-zahodi"
tags: 
  - "aktsiya-protestu"
  - "brovary"
  - "brovari-vstavay"
  - "vibir-redaktsiyi"
  - "miting"
  - "novini"
  - "titushka"
  - "titushki"
coverImage: "wp-content/uploads/2014/01/Koridor-titushki-23.jpg"
---

**[![Коридор тітушки 23](https://mpz.brovary.org/wp-content/uploads/2014/01/Koridor-titushki-23.jpg)](https://mpz.brovary.org/wp-content/uploads/2014/01/Koridor-titushki-23.jpg)Вчорашня мирна акція біля стін Броварської міської ради повсякчас балансувала на межі. Її учасників неодноразово провокували на протистояння, однак громадянам вистачило витримки й зваженості, щоб не вдаватись до насильства. Ні антимітинг, ні «тітушки», ні хитрощі міського голови, ні непоступливість голови райдержадміністрації не вивели людей з рівноваги. Натомість рішучість та наполегливість мітингувальників змусили міліцію наказати молодикам підозрілої зовнішності залишити адмінбудівлю та пройти через «коридор ганьби».**

Броварчан, які прийшли вчора вранці вимагати від депутатів міської ради підтримати Майдан, чекало дві неприємних несподіванки. По-перше, сесію, на якій депутати мали визначитись зі своєю позицією щодо подій в країні, мер Ігор Сапожко попри обіцянку так і не скликав. По-друге, біля входу до адмінбудівлі, де була запланована акція протесту, розпочався провладний мітинг. Відтак громада була змушена змінити місце проведення свого заходу та відійшла на площу біля дороги.

[![Коридор тітушки 12](https://mpz.brovary.org/wp-content/uploads/2014/01/Koridor-titushki-12.jpg)](https://mpz.brovary.org/wp-content/uploads/2014/01/Koridor-titushki-12.jpg)

[![Коридор тітушки 13](https://mpz.brovary.org/wp-content/uploads/2014/01/Koridor-titushki-13.jpg)](https://mpz.brovary.org/wp-content/uploads/2014/01/Koridor-titushki-13.jpg)

[![Коридор тітушки 11](https://mpz.brovary.org/wp-content/uploads/2014/01/Koridor-titushki-11.jpg)](https://mpz.brovary.org/wp-content/uploads/2014/01/Koridor-titushki-11.jpg)

[![Коридор тітушки 14](https://mpz.brovary.org/wp-content/uploads/2014/01/Koridor-titushki-14.jpg)](https://mpz.brovary.org/wp-content/uploads/2014/01/Koridor-titushki-14.jpg)

Вочевидь, розрахунок мера був такий, що дезорієнтовані люди приєднаються до провладного мітингу та будуть слухати не опозиціонерів, а його та провладних депутатів. Однак протестувальники швидко зметикували, що й до чого, та пішли до своїх. Помітивши, що його план провалився, Сапожко сам пішов на опозиційний пікет та хотів взяти слово. Однак люди, обурені його брехнею щодо скликання сесії, не дозволили йому виступити та відправили виступати перед своїми «бюджетниками».

[![Коридор тітушки 3](https://mpz.brovary.org/wp-content/uploads/2014/01/Koridor-titushki-3.jpg)](https://mpz.brovary.org/wp-content/uploads/2014/01/Koridor-titushki-3.jpg)

[![Коридор тітушки 5](https://mpz.brovary.org/wp-content/uploads/2014/01/Koridor-titushki-5.jpg)](https://mpz.brovary.org/wp-content/uploads/2014/01/Koridor-titushki-5.jpg)

[![Коридор тітушки 2](https://mpz.brovary.org/wp-content/uploads/2014/01/Koridor-titushki-2.jpg)](https://mpz.brovary.org/wp-content/uploads/2014/01/Koridor-titushki-2.jpg)

[![Коридор тітушки 1](https://mpz.brovary.org/wp-content/uploads/2014/01/Koridor-titushki-1.jpg)](https://mpz.brovary.org/wp-content/uploads/2014/01/Koridor-titushki-1.jpg)

Депутат-ударівець **Роман Сімутін** повідомив присутніх, що замість проведення сесії броварська влада розробила звернення до центральних органів влади, яке запропонували підписати усім депутатам. Однак жодної можливості внести зміни у текст документу у них не було, то ж обранці мусили ставити підписи під зверненням, у якому не було ані вимоги щодо відставки уряду Азарова, ані вимоги щодо проведення дострокових виборів Президента та Парламенту.

[![Коридор тітушки 6](https://mpz.brovary.org/wp-content/uploads/2014/01/Koridor-titushki-6.jpg)](https://mpz.brovary.org/wp-content/uploads/2014/01/Koridor-titushki-6.jpg)

[![Коридор тітушки 9](https://mpz.brovary.org/wp-content/uploads/2014/01/Koridor-titushki-9.jpg)](https://mpz.brovary.org/wp-content/uploads/2014/01/Koridor-titushki-9.jpg)

[![Коридор тітушки 7](https://mpz.brovary.org/wp-content/uploads/2014/01/Koridor-titushki-7.jpg)](https://mpz.brovary.org/wp-content/uploads/2014/01/Koridor-titushki-7.jpg)

[![Коридор тітушки 15](https://mpz.brovary.org/wp-content/uploads/2014/01/Koridor-titushki-15.jpg)](https://mpz.brovary.org/wp-content/uploads/2014/01/Koridor-titushki-15.jpg)

Тим часом біля входу в адмінбудівлю проходив молебень щодо загиблих на вул. Грушевського, після чого міський голова зачитав [звернення влади до громади міста](https://brovary.kiev.ua/zvernennya-deputat%D1%96v-brovarsko%D1%97-m%D1%96sko%D1%97-radi-do-gromadi-m%D1%96sta), а депутат Кузьменко озвучив [звернення міської ради до центральних органів влади](https://brovary.kiev.ua/zvernennya-deputat%D1%96v-brovarsko%D1%97-m%D1%96sko%D1%97-radi-shchodo-pol%D1%96tichno%D1%97-situats%D1%96%D1%97-yaka-sklalasya-v-derzhav%D1%96). Невдовзі провладний мітинг біля стін міськради завершився. Після цього священники прийшли на опозиційний захід та розповіли, що їх ввели в оману: влада запрошувала їх на панахиду і не повідомила, що це буде якийсь мітинг, крім того, їх не попередили, що на цей час була запланована акція протесту.

[![Коридор тітушки 34](https://mpz.brovary.org/wp-content/uploads/2014/01/Koridor-titushki-34.jpg)](https://mpz.brovary.org/wp-content/uploads/2014/01/Koridor-titushki-34.jpg)

[![Коридор тітушок 37](https://mpz.brovary.org/wp-content/uploads/2014/01/Koridor-titushok-37.jpg)](https://mpz.brovary.org/wp-content/uploads/2014/01/Koridor-titushok-37.jpg)

На мітингу опозиції було вирішено відправити делегацію до голови Броварської РДА, який у суботу відмовився і скликати сесію, і писати заяву про складання повноважень як представник Президента у Броварському районі.

Однак перш ніж зайти в кабінет **Петра Іваненка** представники опозиції разом з пресою вирушили на четвертий поверх до великої актової зали. Справа в тому, що пильні мітингувальники помітили, що з вікон цього приміщення визирають люди, схожі на «тітушок». Яким же було здивування депутатів та журналістів, коли в актовій залі вони виявили кілька десятків  правоохоронців та приблизно стільки ж підозрілих чоловіків та молодиків, які відмовлялись назватись чи повідомити свою мету перебування у цьому приміщенні. Деякі з них не ховаючись курили прямо в приміщенні та не реагували на зауваження навіть начальника міліції. Версія правоохоронців, що це представники громадських формувань з охорони громадського порядку не витримує жодної критики, зважаючи на зовнішній вигляд, поведінку цих людей та їх відмову показати будь-які посвідчення.

[![Коридор тітушки 25](https://mpz.brovary.org/wp-content/uploads/2014/01/Koridor-titushki-25.jpg)](https://mpz.brovary.org/wp-content/uploads/2014/01/Koridor-titushki-25.jpg)

[![Коридор тітушки 17](https://mpz.brovary.org/wp-content/uploads/2014/01/Koridor-titushki-17.jpg)](https://mpz.brovary.org/wp-content/uploads/2014/01/Koridor-titushki-17.jpg)

[![Коридор тітушки 26](https://mpz.brovary.org/wp-content/uploads/2014/01/Koridor-titushki-26.jpg)](https://mpz.brovary.org/wp-content/uploads/2014/01/Koridor-titushki-26.jpg)

Та і не з’ясувавши, хто ці люди та на яких підставах вони знаходяться у будівлі, делегація вирушила до голови Броварської райдержадміністрації. Петро Іваненко знову почав розповідати, що посаду свою не залишить, і знову погодився вийти до людей. Цього разу, коли громадськість стала вимагати проведення позачергової сесії представник президента України у Броварському районі був більш поступливим та погодився ініціювати засідання на середу. Проте, як стало відомо пізніше, сесію було призначено на вівторок, 28 січня, на 11:30.

[![Коридор тітушки 20](https://mpz.brovary.org/wp-content/uploads/2014/01/Koridor-titushki-20.jpg)](https://mpz.brovary.org/wp-content/uploads/2014/01/Koridor-titushki-20.jpg)

[![Коридор тітушки 21](https://mpz.brovary.org/wp-content/uploads/2014/01/Koridor-titushki-21.jpg)](https://mpz.brovary.org/wp-content/uploads/2014/01/Koridor-titushki-21.jpg)

[![Коридор тітушки 22](https://mpz.brovary.org/wp-content/uploads/2014/01/Koridor-titushki-22.jpg)](https://mpz.brovary.org/wp-content/uploads/2014/01/Koridor-titushki-22.jpg)

Після цього кілька учасників протесту висловили занепокоєння через «тітушок», яких виявили депутати й преса у будівлі. Вони запропонували гуртом зайти всередину та ще раз спробувати дізнатись, що то за особи. Міліція на вході не одразу погодилась впустити молодих людей до приміщення. Та зрештою хлопцям вдалось зайти.

<iframe src="//www.youtube.com/embed/UyEyWHpPUmg?rel=0" height="315" width="560" allowfullscreen frameborder="0"></iframe>

[![Коридор тітушки 16](https://mpz.brovary.org/wp-content/uploads/2014/01/Koridor-titushki-16.jpg)](https://mpz.brovary.org/wp-content/uploads/2014/01/Koridor-titushki-16.jpg)

[![Коридор тітушки 19](https://mpz.brovary.org/wp-content/uploads/2014/01/Koridor-titushki-19.jpg)](https://mpz.brovary.org/wp-content/uploads/2014/01/Koridor-titushki-19.jpg)

[![Коридор тітушки 24](https://mpz.brovary.org/wp-content/uploads/2014/01/Koridor-titushki-24.jpg)](https://mpz.brovary.org/wp-content/uploads/2014/01/Koridor-titushki-24.jpg)

Пікетувальники майже одразу впізнали серед підозрілих чоловіків осіб, які відомі тим, хто за гроші організовують людей на провладні мітинги та антимайдани. Молодики, яких впізнали, вели себе зухвало й провокували сутички. Мітингарі попросили вивести їх з будівлі, однак міліція відмовилась. Вийшовши на вулицю, хлопці розповіли учасникам протесту, що вони побачили, й обурені люди стали вимагати від правоохоронців та чиновників вивести «тітушок». Волю громади міліціянтам спершу озвучили журналісти, потім її повторив начальнику броварської міліції народний депутат Павло Різаненко, який також був присутній на мітингу.

[![Коридор тітушки 23](https://mpz.brovary.org/wp-content/uploads/2014/01/Koridor-titushki-23.jpg)](https://mpz.brovary.org/wp-content/uploads/2014/01/Koridor-titushki-23.jpg)

<iframe src="//www.youtube.com/embed/uZkDFvgGa_A?rel=0" height="360" width="640" allowfullscreen frameborder="0"></iframe>

[![Коридор тітушки 28](https://mpz.brovary.org/wp-content/uploads/2014/01/Koridor-titushki-28.jpg)](https://mpz.brovary.org/wp-content/uploads/2014/01/Koridor-titushki-28.jpg)

[![Коридор тітушки 27](https://mpz.brovary.org/wp-content/uploads/2014/01/Koridor-titushki-27.jpg)](https://mpz.brovary.org/wp-content/uploads/2014/01/Koridor-titushki-27.jpg)

[![Коридор тітушки 30](https://mpz.brovary.org/wp-content/uploads/2014/01/Koridor-titushki-30.jpg)](https://mpz.brovary.org/wp-content/uploads/2014/01/Koridor-titushki-30.jpg)

[![Коридор тітушки 29](https://mpz.brovary.org/wp-content/uploads/2014/01/Koridor-titushki-29.jpg)](https://mpz.brovary.org/wp-content/uploads/2014/01/Koridor-titushki-29.jpg)

[![Коридор тітушки 31](https://mpz.brovary.org/wp-content/uploads/2014/01/Koridor-titushki-31.jpg)](https://mpz.brovary.org/wp-content/uploads/2014/01/Koridor-titushki-31.jpg)

 

Розуміючи, що розлючений натовп за крок до штурму адмінбудівлі, бо в ній перебувають підозрілі особи, правоохоронці наказали вивести «тітушок». Кільком десяткам чоловіків та одній дівчині довелось пройти крізь своєрідний «коридор ганьби», який зробили протестувальники. Попри те, що деякі молодики поводили себе досить провокативно, навіть радикально налаштовані учасники акції стримались від насильницьких дій стосовно них. Вийшовши на вулицю, «тітушки» не поспішали розходитись. Однак після наполегливих прохань з боку людей та після того, як кілька десятків хлопців у масках підішли до них впритул, вони таки пішли.

[![Коридор тітушки 32](https://mpz.brovary.org/wp-content/uploads/2014/01/Koridor-titushki-32.jpg)](https://mpz.brovary.org/wp-content/uploads/2014/01/Koridor-titushki-32.jpg)

[![Коридор тітушки 33](https://mpz.brovary.org/wp-content/uploads/2014/01/Koridor-titushki-33.jpg)](https://mpz.brovary.org/wp-content/uploads/2014/01/Koridor-titushki-33.jpg)

> Відтак мирна акція так і залишилась мирною: попри загрозу сутичок між учасниками провладного мітингу та протестувальниками, попри провокацію у вигляді «тітушок», яких з невідомою метою нагнали в будівлю на «допомогу» міліціянтам, попри те, що Петро Іваненко знову відмовився подати у відставку, та попри те, що Ігор Сапожко так і не скликав сесію. **Броварчани планують продовжувати свій протест та збираються сьогодні знову на Майдані Свободи о 12:00, щоб обговорити свої подальші дії**.
