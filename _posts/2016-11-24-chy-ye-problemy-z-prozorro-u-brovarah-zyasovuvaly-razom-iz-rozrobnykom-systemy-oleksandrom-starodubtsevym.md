---
title: "Чи є проблеми з Prozorro у Броварах? З'ясовували разом із розробником системи Олександром Стародубцевим - ФОТО"
date: 2016-11-24
author: 
  username: "tatuuum"
  display_name: "Тетяна Панкратьєва"
categories: 
  - "vlada"
  - "aktsiyi-zahodi"
tags: 
  - "prozorro"
  - "brovary"
  - "vibir-redaktsiyi"
  - "volodymyr-gavrysh"
  - "elektronni-zakupivli"
  - "narada"
  - "novini"
  - "oleksandr-starodubtsev"
coverImage: "wp-content/uploads/2016/11/Prozorro-15.jpg"
---

**Робоча нарада в Броварській міській раді з питань використання Прозорро сьогодні перетворилася на непересічну подію: засідання відвідали представники Мінекономіки, один з розробників Прозорро Олександр Стародубцев, голова однієї з РДА Одеської області Володимир Гавриш, а також міські депутати, громадськість та журналісти, зокрема, декількох телеканалів. Що ж відбулося?**

**Частина перша. Політична**

Чому начебто звичайна робоча нарада у міськвиконкомі привернула таку увагу преси та депутатів? Вчора броварський депутат **Олег Берестовий** (ДемАльянс) [закликав](https://www.facebook.com/berestovy/posts/1156860944401265?pnref=story) журналістів та громадськість не пропустити це засідданя, тому що був упевнений: роботу системи Прозорро у Броварах знову [саботують](https://mpz.brovary.org/brovarska-vlada-planuye-obmezhyty-vykorystannya-systemy-elektronnyh-zakupivel-prozorro/). Нагадаємо, Бровари працюють з Прозорро вже біля року, проте допорогові закупівлі (200 тис грн - товари, 1,5 млн - роботи) проводять лише із серпня цього року. Поріг, з якого чиновники повинні виходити на Прозорро, у Броварах становить 10 тис грн. Проти цього неодноразово виступали як чиновники, так і міський голова, мовляв, це створює незручності та затягує час, так на [останній позачерговій сесії](https://mpz.brovary.org/prozorro-ne-daye-brovarskym-chynovnykam-pratsyuvaty-po-staromu-foto/) лунали пропозиції мера внести зміни в Положення, яке регулює питання закупівель. Тому захід, який оголошувався на сьогодні як "засідання робочої групи по розробці та внесенню змін до Положення про впровадження  в місті "Системи електронних закупівель" із залученням структурних підрозділів", міські опозиційні депутати сприйняли як чергову спробу повзучого саботажу Прозорро, системи, яка допомагає економити бюджетні кошти та унеможливлює корупцію.

\[caption id="attachment\_63378" align="aligncenter" width="600"\][![prozorro](https://mpz.brovary.org/wp-content/uploads/2016/11/Prozorro.jpg)](https://mpz.brovary.org/wp-content/uploads/2016/11/Prozorro.jpg) Олег Берестовий\[/caption\]

Тому рятувати Прозорро сьогодні до Броварської міської ради приїхали: **Олександр Стародубцев**, керівник департаменту регулювання державних закупівель Міністерства економічного розвитку і торгівлі та один із розробників Прозорро, **Тетяна Лісовська**, також з МЕРТ, **Володимир Гавриш**, броварчанин, голова Окнянської РДА Одеської області, який півтора роки тому прийшов на посаду у результаті відкритого конкурсу, оголошеного Міхеїлом Саакашвілі на початку його перебування на посаді очільника області.

\[caption id="attachment\_63363" align="aligncenter" width="600"\][![prozorro-16](https://mpz.brovary.org/wp-content/uploads/2016/11/Prozorro-16.jpg)](https://mpz.brovary.org/wp-content/uploads/2016/11/Prozorro-16.jpg) Петро Бабич, Олександр Стародубцев, Тетяна Лісовська\[/caption\]

Броварські чиновники на зустрічі пояснювали, що проти Прозорро нічого не мають, з системою працюють і навіть задоволені. Головуючий - секретар міськради - **Петро Бабич** наголошував: _"Ми зібралися на цілком робочу зустріч, аби вирішити поточні питання. Ви приїхали сюди "заряджені", аби захищати Прозорро, але ніхто його відміняти не збирається. Вас ввели в оману. Це просто черговий піар ДемАльянсу"._

[![prozorro-3](https://mpz.brovary.org/wp-content/uploads/2016/11/Prozorro-3.jpg)](https://mpz.brovary.org/wp-content/uploads/2016/11/Prozorro-3.jpg)

Чи дійсно працівники різних управлінь та відділів та комунальних підприємств зібралися, аби вирішити, як ефективніше працювати з Прозорро, чи то злякалися надмірної уваги та "високих гостей" і змінили риторику та одразу полюбили Прозорро - знають лише вони. Але рішення зрештою ніякого не прийняли, хоча в залі декілька разів лунали наполегливі заклики від різних розпорядників коштів: _"Підняти поріг закупівель"_. У свою чергу секретар міськради Петро Бабич заявив у коментарях нашому виданню, що у кожного розпорядника коштів є свої думки, для цього їх і зібрали, проте збільшувати поріг міська влада наразі не збирається, позиція мера - залишити все, як є (10 тис.). Опозиційні депутати впевнені: вони просто зламали сценарій міської влади, а зміни в Положення про закупівлі у Броварах не внесли лише через галас навколо події.

**Частина друга. Технічна**

У будь-якому разі, броварські чиновники заявили, що дуже раді візиту Олександра Стародубцева, та тому, що його "витягли до Броварів", і тепер вони мають змогу поставити йому питання, які їх хвилюють.

Але до того, як у залі з'явився пан Стародубцев, перед чиновниками виступив **Володимир Гавриш** та пояснив, як працювати ефективніше з системою Прозорро. Не як депутат чи активіст, а як чиновник та голова району, він стикається з типовими проблемами закупівель кожного дня. _"Однак у нас все працює"_, - зазначив пан Володимир.

\[caption id="attachment\_63351" align="aligncenter" width="600"\][![prozorro-4](https://mpz.brovary.org/wp-content/uploads/2016/11/Prozorro-4.jpg)](https://mpz.brovary.org/wp-content/uploads/2016/11/Prozorro-4.jpg) Володимир Гавриш\[/caption\]

_"У нас працює також, почуйте нас, ми не проти Прозорро, проте у нас виникають деякі проблеми і ми зібралися тут саме з цього питання,"_ - відповідали керівники управлінь. Зокрема зазначили, що управління освіти та управління ЖКГ працюють у системі Прозорро з листопада минулого року, коли це ще не було обов'язковим. Проте усім відділам та комунальним підприємствам не вистачає робочих рук та кваліфікованих спеціалістів. Робота із закупівлями забирає багато часу, це створює надмірне навантаження на працівників - дайте нам додаткові штатні одиниці, просили чиновники.

Також були зауваження до того, аби отримати через електронну систему точно тей товар, який потрібен. Інколи ми купуємо кота у мішку, казали чиновники. _"Користуйтеся [бібліотекою специфікацій](https://infobox.prozorro.org/specifications?page=1&count=25&search_in_all=false),_ - відповідав Олександр Стародубцев, - _вона постійно поповнюється. Якщо потрібного вам немає - звертайтеся, наші хлопці і дівчата вам допоможуть. Спілкуйтеся з іншими замовниками на форумі на нашому [сайті](https://infobox.prozorro.org/), проходьте курси та навчання. Так, система недосконала, але 90% - це труднощі навчання і лише 10% - проблеми Прозорро. Хто хоче працювати, тому важко завадити, а хто не хоче - знайде мільйон відмовок. Зрозумійте, Прозорро захищає вас самих. Коли ви навчитеся працювати - стане легше"_.

[![prozorro-13](https://mpz.brovary.org/wp-content/uploads/2016/11/Prozorro-13.jpg)](https://mpz.brovary.org/wp-content/uploads/2016/11/Prozorro-13.jpg)

Активно виступала очільниця броварського УЖКГ **Галина Плотнікова.** Вона зазначила, що навчальні семінари відбувалися, до Броварів приїзжджали представники електронних майданчиків, що з системою їхне управління працює відмінно, питань немає, але кількість документів, які потрібно підготувати, завелика, їм потрібно два додаткові працівники.

\[caption id="attachment\_63353" align="aligncenter" width="600"\][![prozorro-6](https://mpz.brovary.org/wp-content/uploads/2016/11/Prozorro-6.jpg)](https://mpz.brovary.org/wp-content/uploads/2016/11/Prozorro-6.jpg) Галина Плотнікова\[/caption\]

Їй вторила представниця управління освіти: _"Кожного дня ми проводимо по 10 процедур закупівель, та ще й по всяким дрібницям, але які проходять вище 10 тисяч гривень. На це витрачається дуже багато часу"_.

[![prozorro-10](https://mpz.brovary.org/wp-content/uploads/2016/11/Prozorro-10.jpg)](https://mpz.brovary.org/wp-content/uploads/2016/11/Prozorro-10.jpg)

Зачепили і питання аварійного-неаварійного прокладання колектору: чи можна було проводити роботи без проекту та використання Прозорро? Депутатка **Ірина Веремчук** (БПП) нагадала, що рішення про роботи намагалися винести на сесію, хоча це взагалі не в компетенції депутатів. Присутній голова КП "Броваритепловодоенергія" **Сергій Сафронов** повідомив, що наразі проект розробляється і буде проходити по Прозорро за процедурою.

\[caption id="attachment\_63364" align="aligncenter" width="600"\][![prozorro-17](https://mpz.brovary.org/wp-content/uploads/2016/11/Prozorro-17.jpg)](https://mpz.brovary.org/wp-content/uploads/2016/11/Prozorro-17.jpg) Ірина Веремчук\[/caption\]

\[caption id="attachment\_63365" align="aligncenter" width="600"\][![prozorro-18](https://mpz.brovary.org/wp-content/uploads/2016/11/Prozorro-18.jpg)](https://mpz.brovary.org/wp-content/uploads/2016/11/Prozorro-18.jpg) Сергій Сафронов\[/caption\]

Про несумлінних виконавців згадав голова КП "Бровари Благоустрій" **Андрій Василенко**. Чи перевіряють майданчики "нерадивих" підрядників? Також питав, як їм закупити саме те, чого потребує підприємство, а не аналог. _"Особисто ми не можемо зформувати "чорний список",_ - відповів Олександр Стародубцев. - _Відкритість, прозорість та конкуренція призводить до того, що в торгах беруть участь усі. Але ви можете спілкуватися з підрядником і проясняти деталі. Також існує моніторингова система [Dozorro](https://dozorro.org/), пишіть про порушення туди"_. _"Ми працюємо над цим питанням,_ - додала Тетяна Лісовська. - _Плануємо розробити систему рейтингів"._

\[caption id="attachment\_63377" align="aligncenter" width="600"\][![prozorro-30](https://mpz.brovary.org/wp-content/uploads/2016/11/Prozorro-30.jpg)](https://mpz.brovary.org/wp-content/uploads/2016/11/Prozorro-30.jpg) Андрій Василенко: "Я не проти, я за Прозорро. Мені важко працювати, але ми поборемося, ми навчимося"\[/caption\]

Деякі заявлені проблеми пан Стародубцев назвав проблемами саме електронних майданчиків, а не Прозорро: _"В Україні працює 10 майданчиків, в стадії тестування ще 15 - у них може бути різний функціонал, обирайте будь-який, реєструйтеся на декількох"._ На деякі інші питання розпорядників бюджетних коштів Олександр Стародубцев зауважив: _"Вмикайте фантазію, шукайте шляхи вирішення проблеми. По всій країні конструктивні замовники знаходять шляхи як ефективно працювати"._

[![prozorro-29](https://mpz.brovary.org/wp-content/uploads/2016/11/Prozorro-29.jpg)](https://mpz.brovary.org/wp-content/uploads/2016/11/Prozorro-29.jpg)

У підсумку: станом на сьогодні Прозорро у Броварах працює як і до цього. На зустрічі чиновники підтвердили: дійсно, Прозорро економить кошти, дійсно, воно захищає їх від закидів у лобіюванні чиїхсь інтересів. Проте проблеми є: головна - відсутність спеціалістів. У той же час деякі були невдоволені низьким, на їхню думку, порогом закупівель. Чи навчаться та пристосуються броварські розпорядники коштів до сучасної системи електронних закупівель, чи питання будуть виникати і надалі - покаже час.

**Фото - Світлана Яцив**
