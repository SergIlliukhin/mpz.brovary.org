---
title: "Бровари у рік Кози. Частина друга: Весна"
date: 2015-12-23
categories: 
  - "rozsliduvannya"
  - "brovary"
tags: 
  - "brovary"
  - "vibir-redaktsiyi"
  - "novini"
  - "pidsumki-roku"
---

**Якщо [зима 2015-го](https://mpz.brovary.org/brovary-u-rik-kozy-pidsumky-2015-go-zyma/) минула для нашого міста під знаком перших великих втрат воїнів-броварчан на Донбасі, то весна ознаменувалась початком загострення політичної боротьби, подальшим розвитком громадського середовища та патріотичним піднесенням.**

> **_[Перша частина Підсумків року: "Бровари у рік Кози. Зима"](https://mpz.brovary.org/brovary-u-rik-kozy-pidsumky-2015-go-zyma/)_**

І влада, і опозиція вже тоді знали, що за кілька місяців відбудуться місцеві вибори, тож обидві сторони розпочали підготовку власних плацдармів перед великою електоральною битвою. Відтак у сьогоднішньому огляді найважливіших подій весни 2015-го у Броварах: Перемога року, Обіцянка року, ДТП року, Кримінальна справа року і багато іншого.

**Перемога року: «STOP новий Генплан!»**

\[caption id="attachment\_49863" align="aligncenter" width="600"\][![genplan-07](https://mpz.brovary.org/wp-content/uploads/2015/12/genplan-07.jpg)](https://mpz.brovary.org/wp-content/uploads/2015/12/genplan-07.jpg) Активісти змусили Сапожка не ухвалювати "генеральний дерибан"\[/caption\]

Березень розпочався для Броварів широкомасштабною кампанією громадян проти ухвалення міською радою нового Генерального плану міста. Активісти та [окремі депутати](https://mpz.brovary.org/pan-vimagaye-noviy-genplan-pastuh-ta-chelyad-gotovi-obsluzhiti/) [били на сполох](https://mpz.brovary.org/brovarchani-protestuvatimut-proti-generalnogo-deribanu-mista/), називаючи проект Генплану не інакше як "Генеральним дерибаном", адже на їхнє переконання новий Генплан міська влада розробила без урахування нагальних потреб міста та мешканців взагалі. Чиновників та мера Ігоря Сапожка звинувачували у лобіюванні виключно інтересів найбільших міських забудовників, зокрема компаній «Інтер-профіт» та «Альянс-Новобуд», що їх пов’язують з одіозним **Віктором Поліщуком.**

\[caption id="attachment\_49865" align="aligncenter" width="600"\][![genplan-11](https://mpz.brovary.org/wp-content/uploads/2015/12/genplan-11.jpg)](https://mpz.brovary.org/wp-content/uploads/2015/12/genplan-11.jpg) Народний депутат Павло Різаненко, котрий викрив та зламав схему відчудження скандальних 96 гектарів Радіопередавального центру структурами Віктора Поліщука за сприяння мера Ігоря Сапожка\[/caption\]

Найбільше претензій в активістів викликало те, що всупереч закону проект нового Генплану не був обговорений з громадою. Окрім того, новим проектом передбачалось будівництво майже в центрі міста потенційно шкідливого фармацевтичного заводу, котрий мав намір спорудити вже згаданий «Інтер-профіт» Поліщука. Згадали чиновникам і те, що в проекті нового документа ніхто не звернув увагу ні на будівництво нових шкіл і садочків, ні на збереження бодай існуючих зелених зон.

\[caption id="attachment\_49866" align="aligncenter" width="600"\][![genplan-08](https://mpz.brovary.org/wp-content/uploads/2015/12/genplan-08.jpg)](https://mpz.brovary.org/wp-content/uploads/2015/12/genplan-08.jpg) Тодішній міський, а нині обласний депутат Роман Сімутін пояснює, чим загрожує місту новий проект Генерального плану\[/caption\]

Масла у вогонь підлила і група народних депутатів, котра [звернулася до броварської влади із офіційною заявою](https://mpz.brovary.org/deputati-parlamentskoyi-koalitsiyi-vimagayut-u-sapozhka-ne-uhvalyuvati-genplan/), в якій вимагала зупинити процес ухвалення подібного проекту. Вже перед сесією до будівлі міської адміністрації почали стягуватися протестувальники з плакатами, ще більше їх перебувало вже в самій сесійній залі. Зрештою, під тиском громади міський голова Сапожко та лояльні до нього депутати змушені були відступити та не ухвалювати новий Генеральний план міста.

**Обіцянка року: стадіон від УЄФА у Броварах**

\[caption id="attachment\_49867" align="aligncenter" width="600"\][![stadion](https://mpz.brovary.org/wp-content/uploads/2015/12/stadion.jpg)](https://mpz.brovary.org/wp-content/uploads/2015/12/stadion.jpg) Так міг виглядати новий броварський стадіон, споруджений німецькими фахівцями, за кошти та під егідою УЄФА\[/caption\]

Під час першої березневої сесії міської ради, мер міста Ігор Сапожко зробив сенсаційну заяву: невдовзі у Броварах з’явиться новий сучасний стадіон, споруджений іноземними фахівцями під егідою УЄФА.  За словами мера, від міської влади потрібно лише вирішити питання з місцем, де має зявитися спортивна арена, і це питання чиновниками вже практично вирішено. Ішлося про т.зв. «запасне поле»: ділянку між стадіоном «Спартак» та старим єврейським кладовищем у парку «Перемога». Тож вже восени броварчани могли розраховувати на відкриття довгоочікуваного сучасного футбольного поля.

<iframe src="https://www.youtube.com/embed/-J-o69TQaD8" width="560" height="315" frameborder="0" allowfullscreen="allowfullscreen"></iframe>

Проте, як не дивно, ні восени, ні взимку до спорудження стадіону ніхто навіть не взявся. Як з’ясувалося із власних джерел, ідея будівництва стадіону у Броварах справді була погоджена ФФУ та УЄФА в рамках європейської програми «Хет-трик», а на зведення нового броварського стадіону вже навіть були виділені кошти. Однак міські чиновники так і не змогли вчасно оформити документацію на земельну ділянку, тож сучасну спортивну арену за кошти УЄФА в останній момент вирішили збудувати у Вишневому. На відміну від броварської влади європейські функціонери не зрадили своїм обіцянкам і 18 жовтня урочисто відкрили новий стадіон. Щоправда, не в Броварах.

**Кримінальне провадження року: розслідування справи Антимайдану**

[![img_2013-12-021684892944](https://mpz.brovary.org/wp-content/uploads/2015/12/img_2013-12-021684892944.jpg)](https://mpz.brovary.org/wp-content/uploads/2015/12/img_2013-12-021684892944.jpg)

Після призначення нового Генерального прокурора Шокіна країною покотилися чутки про нібито бажання правоохоронців таки притягти до відповідальності організаторів «антимайданів» по всій Україні. Не оминув цей процес і Бровари: і з міліції, і з прокуратури до мешканців і преси [пролунали заклики «здавати»](https://mpz.brovary.org/polyuvannya-na-titushok-2015-brovarska-prokuratura-zbiraye-svidchennya-pro-antimaydanivtsiv/) чиновників, які примусово зганяли підлеглих на захист Януковича. Невдовзі було оголошено про [відкриття відповідного кримінального провадження.](https://mpz.brovary.org/proti-brovarskih-organizatoriv-antimaydanu-vidkriti-kriminalni-provadzhennya/) 

Розпочалися перші допити в стінах броварського міськвідділку. На них запрошували як кореспондентів місцевих видань, котрі володіли відповідною інформацією, так і посадовців міської та районної влади. Так, зокрема, другим допитуваним після журналіста **Андрія Качора** став [міський голова **Ігор Сапожко**](https://mpz.brovary.org/pershyj-dopyt-sapozhka/), у списку головних фігурантів справи опинилися заступники мера **Лариса Виноградова** та **Григорій Голубовський**, екс-секретар міської ради **Олена Кіяшко**, керуючий справами виконкому **Костянтин Кузнецов** та багато інших. З’явилась надія, що розслідування таки буде проведене і винних притягнуть до відповідальності, тим паче, що доказів – більш, ніж достатньо.

<iframe src="https://www.youtube.com/embed/qggD3dHW18c" width="420" height="315" frameborder="0" allowfullscreen="allowfullscreen"></iframe>

Перший «дзвіночок» пролунав, коли відповідальним від прокуратури за розслідування цих справ призначили… [сина екс-керівника Броварської РДА **Петра Іваненка** - **Олександра Іваненка.**](https://mpz.brovary.org/brovarskih-titushok-lovitime-sin-odioznogo-regionala/) Це спровокувало неабиякий сканадал, адже саме Іваненка вважають одним з головних організаторів антимайданів на Броварщині. Після виниклого у зв’язку з цим резонансу Іваненка звільнили з посади, однак на загальний результат це не вплинуло. Розслідування – як і всі інші резонансні справи проти броварських чиновників – міліцією та прокуратурою були спущені на гальмах і при новій владі. Жоден з організаторів антимайданів до сьогодні не притягнутий до відповідальності і майже всі вони залишаються на своїх посадах.

**ДТП року: маршрутка злетіла з мосту**

\[caption id="attachment\_49869" align="aligncenter" width="600"\][![2](https://mpz.brovary.org/wp-content/uploads/2015/12/2-1.jpg)](https://mpz.brovary.org/wp-content/uploads/2015/12/2-1.jpg) Фото focus.ua\[/caption\]

Увечері 21 березня Бровари шокувала тривожна звістка: на аварійному шляхопроводі на вул. Кутузова сталося масштабне ДТП з великою кількістю постраждалих. Маршрутне таксі «Бровари-Київ», заповнене пасажирами, лоб в лоб зіштовхнулося з Ланосом, після чого пробило огорожу і з 10-метрової висоти упало на землю.

\[caption id="attachment\_49870" align="aligncenter" width="600"\][![327-avariya-02](https://mpz.brovary.org/wp-content/uploads/2015/12/327-avariya-02.jpg)](https://mpz.brovary.org/wp-content/uploads/2015/12/327-avariya-02.jpg) Пробита огорожа шляхопроводу. Маршрутка - внизу\[/caption\]

На місце пригоди прибуло усе наявне в місті керівництво: начальник міліції, броварські чиновники, депутати і маса журналістів. Постраждалих пасажирів маршрутки з травмами різного ступеню тяжкості доправили до броварської БЦРЛ та у столичне БСП, одна пасажирка була у вкрай тяжкому стані. Пізніше молода дівчина впала в кому, однак за деякий час її стан покращився.

<iframe src="https://www.youtube.com/embed/_PV44pccdVc" width="560" height="315" frameborder="0" allowfullscreen="allowfullscreen"></iframe>

Винуватцем ДТП став водій Ланоса, який перебував у стані алкогольного сп’яніння. Спочатку його вважали мертвим і навіть накрили тіло, однак пізніше «тіло» намагалося втекти з місця пригоди і було затримане правоохоронцями. В результаті зіткнення обидва автомобіля відновленню не підлягали.

\[caption id="attachment\_49872" align="aligncenter" width="600"\][![avariya-marshrutka-3-1024x765](https://mpz.brovary.org/wp-content/uploads/2015/12/avariya-marshrutka-3.jpg)](https://mpz.brovary.org/wp-content/uploads/2015/12/avariya-marshrutka-3-1024x765.jpg) Розбитий Ланос, водій якого спричинив ДТП\[/caption\]

Невдовзі на цій же ділянці відбулася ще низка аварій [в т.ч. із смертельними наслідками.](https://mpz.brovary.org/odyn-zagyblyj-chetvero-postrazhdalyh-tsiyeyi-suboty-na-mostu-pered-torgmashem-stalasya-dtp-foto/) Мешканці міста звинувачують у всьому міських чиновників, які попри виділеня десятків мільйонів гривень на реконструкцію шляхопроводу, понад два роки не можуть його відремонтувати. У листопаді міський голова [Ігор Сапожко пообіцяв](https://www.facebook.com/i.sapozhko/posts/1643367279268285), що міст повністю відкриють для руху транспорту вже до кінця року. Однак до завершення 2015-го лишився тиждень і немає жодних підстав думати, що обіцянка буде виконана.

**Суботник року: Let’s do it, Bro!**

[![10423695_833894989980600_5952143153303337817_n-900x599](https://mpz.brovary.org/wp-content/uploads/2015/12/10423695_833894989980600_5952143153303337817_n.jpg)](https://mpz.brovary.org/wp-content/uploads/2015/12/10423695_833894989980600_5952143153303337817_n-900x599.jpg)

25 квітня Бровари вперше долучилися до загальнонаціональної акції «Зробимо Україну чистою!», в рамках якої в один день по всій країні відбулися масштабні суботники. У Броварах на прибирання лісу в районі Пекарні [зібралося понад дві сотні людей.](https://mpz.brovary.org/let-s-do-it-bro-mayzhe-dvi-sotni-brovarchan-viyshli-na-pribirannya-lisu/) Учасники суботнику реєструвалися в парку «Приозерний», отримували від організаторів рукавички, мішки для сміття та інший реманент, після чого йшли прибирати свою ділянку. Координатором заходу став місцевий активіст **Андрій Саук**, котрий пізніше на виборах міського голови посів третє місце.

До участі в суботнику долучилися не лише пересічні броварчани, але й міські депутати та сміттєпереробні компанії, котрі вивозили зібране сміття на переробку. Пізніше з’ясувалося, що учасниками суботнику вдалося зібрати понад 10 тон сміття.

<iframe src="https://www.youtube.com/embed/YlSvdEP20Gw" width="560" height="315" frameborder="0" allowfullscreen="allowfullscreen"></iframe>

«У відповідь» на суботник, організований громадою, міська влада пізніше також спробувала організувати кілька аналогічних заходів, щоправда за участі працівників бюджетних установ.

**Weekend року: під жовто-синім прапором**

[![parad-5](https://mpz.brovary.org/wp-content/uploads/2015/12/parad-5.jpg)](https://mpz.brovary.org/wp-content/uploads/2015/12/parad-5.jpg)

У передостанні вихідні весни місто заполонив дух патріотизму, молодої енергії, мистецтва та прагнення доброго-вічного. Активісти молодіжних організацій вивели в центр міста сотні людей відразу на кілька вуличних заходів: Парад вишиванок, Марш героїв, музичний вечір, благодійний ярмарок, прем’єру нового українського блокбастеру. Ще за тиждень з Майдану Свободи стартував наймасовіший у Броварах велопробіг. У 2015-му ні до, ні після цього місто не захоплювало стільки позитиву і приємних емоцій.

[![yarmarka-yeva-12](https://mpz.brovary.org/wp-content/uploads/2015/12/yarmarka-yeva-12.jpg)](https://mpz.brovary.org/wp-content/uploads/2015/12/yarmarka-yeva-12.jpg)

Така кількість заходів в один час була досить незвичною для зазвичай «сонних» Броварів. Субота розпочалась з благодійного ярмарку на підтримку маленької броварчанки **Єви Дяченко**, котра бореться зі страшною хворобою.

<iframe src="https://www.youtube.com/embed/fvsfVUCsQsE" width="560" height="315" frameborder="0" allowfullscreen="allowfullscreen"></iframe>

За тим відбулася прем’єра фільму «Добровольці Божої Чоти» про бої українських добровольців в Донецькому аеропорту. Презентував стрічку у Броварах її режисер **Леонід Кантер.** Пізніше фільм отримав низку нагород на міжнародних фестивалях і був показаний на всіх континентах світу.

<iframe src="https://www.youtube.com/embed/Y1NWGbar8yc" width="560" height="315" frameborder="0" allowfullscreen="allowfullscreen"></iframe>

Після перегляду більшість його учасників приєдналося до Параду вишиванок, в якому цього взяло участь близько трьох сотень людей. Захід вже традиційно організувала молодь з ОНУМу, ВГО «Сокіл» та «Молоді Демократичного Альянсу».

[![parad-9](https://mpz.brovary.org/wp-content/uploads/2015/12/parad-9.jpg)](https://mpz.brovary.org/wp-content/uploads/2015/12/parad-9.jpg)

Парад пройшов звичним маршрутом: Майдан Свободи – бульвар Незалежності – вул. Короленка – вул. М. Лагунової – вул. Гагаріна.

<iframe src="https://www.youtube.com/embed/NKPKfutCDk0" width="560" height="315" frameborder="0" allowfullscreen="allowfullscreen"></iframe>

Вже після параду центром подій став острів на озері в парку «Перемога»: його молоді патріоти оголосили «зоною без паління та алкоголю» та влаштували там музичний вечір, який пізніше став регулярним.

[![muz-vechir-6](https://mpz.brovary.org/wp-content/uploads/2015/12/muz-vechir-6.jpg)](https://mpz.brovary.org/wp-content/uploads/2015/12/muz-vechir-6.jpg)

Наступного дня відбувся Марш героїв на підтримку воїнів АТО та святковий концерт на Майдані Свободи.

[![kontsert-svoboda-9](https://mpz.brovary.org/wp-content/uploads/2015/12/kontsert-svoboda-9.jpg)](https://mpz.brovary.org/wp-content/uploads/2015/12/kontsert-svoboda-9.jpg)

А ще за тиждень броварчани влаштували ще один масштабний захід – Велодень-2015 – в якому взяли участь понад [100 велосипедистів з усього міста.](https://mpz.brovary.org/ne-zavdyaki-a-vsuperech-veloden-u-brovarah-vidznachili-masovim-veloprobigom/) Колона проїхала крізь усі Бровари у супроводі автомобілів ДАІ.

[![veloden-30-14-e1433168999362](https://mpz.brovary.org/wp-content/uploads/2015/12/veloden-30-14-e1433168999362.jpg)](https://mpz.brovary.org/wp-content/uploads/2015/12/veloden-30-14-e1433168999362.jpg)

Так гучно і масово Бровари попрощалися з весною та готувалися до спекотного в усіх сенсах літа. Але про це – в наступній частині серії публікацій «Бровари у рік Кози». Стежте за оновленнями!
