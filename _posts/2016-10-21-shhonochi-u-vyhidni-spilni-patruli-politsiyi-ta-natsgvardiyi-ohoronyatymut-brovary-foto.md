---
title: "Щоночі у вихідні спільні патрулі поліції та Нацгвардії охоронятимуть Бровари  – ФОТО"
date: 2016-10-21
author: 
  username: "trydence"
  display_name: "Дмитро Карпій"
categories: 
  - "brovary"
  - "aktsiyi-zahodi"
tags: 
  - "brovary"
  - "vibir-redaktsiyi"
  - "gromadskyj-spokij"
  - "natsgvardiya"
  - "novini"
  - "patrulyuvannya"
  - "politsiya"
---

**Починаючи із цієї п’ятниці містом курсуватимуть піші патрулі силовиків. До їхнього складу входитимуть поліцейські броварського відділку та бійці Національної гвардії України із однієї з військових частин Київської області. Відтепер такі групи ходитимуть постійно щоночі по п’ятницях, суботах і неділях. Про це розповів начальник сектора реагування поліції броварського відділку Володимир Шуб.**

Увечері п’ятниці броньованим пасажирським КрАЗом до броварського відділку привезли 25-х нацгвардійців. Після шикування хлопці рушили до актової зали відділку.

[![patrul_politsiya_natsgvardiya_00002](https://mpz.brovary.org/wp-content/uploads/2016/10/Patrul_politsiya_natsgvardiya_00002.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00002.jpg)

[![patrul_politsiya_natsgvardiya_00003](https://mpz.brovary.org/wp-content/uploads/2016/10/Patrul_politsiya_natsgvardiya_00003.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00003.jpg)

Там уже чекав особовий склад місцевої поліції.

[![patrul_politsiya_natsgvardiya_00023](https://mpz.brovary.org/wp-content/uploads/2016/10/Patrul_politsiya_natsgvardiya_00023.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00023.jpg)

**Володимир Шуб** зачитав імена поліцейських, які очолюватимуть групи, та призначив маршрути патрулювання. Його колега із Нацгвардії розподілив підлеглих бійців по групах.

[![patrul_politsiya_natsgvardiya_00022](https://mpz.brovary.org/wp-content/uploads/2016/10/Patrul_politsiya_natsgvardiya_00022.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00022.jpg)

До кожної із груп увійдуть по **1** поліцейському та по **2** нацгвардійці. Останніх, до слова, привезли із військової частини 3021, яка базується в Нових Петрівцях та Ірпені, - розповів Володимир Шуб.

[![patrul_politsiya_natsgvardiya_00032](https://mpz.brovary.org/wp-content/uploads/2016/10/Patrul_politsiya_natsgvardiya_00032.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00032.jpg)

\[caption id="attachment\_61893" align="aligncenter" width="600"\][![patrul_politsiya_natsgvardiya_00015](https://mpz.brovary.org/wp-content/uploads/2016/10/Patrul_politsiya_natsgvardiya_00015.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00015.jpg) Серед нацгвардійців на патрулювання прибув кінолог зі своєю підопічною Гердою\[/caption\]

Патрульні отримали конкретні орієнтування на автівки, що перебувають у розшуку. Володимир Шуб дав настанови своїм підлеглим: _«Навчайте їх, їх вчили воювати, а не патрулювати»_. А також зазначив, що задача патрулів – профілактика та розкриття злочинів, підняття іміджу поліцейських та нацгвардійців. Опісля нетривалого інструктажу та розподілу груп, поліцейським роздали рації.

[![patrul_politsiya_natsgvardiya_00007](https://mpz.brovary.org/wp-content/uploads/2016/10/Patrul_politsiya_natsgvardiya_00007.jpg)](https://mpz.brovary.org/wp-content/uploads/2016/10/Patrul_politsiya_natsgvardiya_00007.jpg)

Десь через півгодини групи почали вирушати до пунктів призначення – патрулювання почалось.

Як розповів нашим журналістам Володимир Шуб, практика подібної співпраці існувала і в минулому. Ще до війни та Євромайдану такі групи організовувала тодішня міліція із тодішніми внутрішніми військами.

Слід зазначити, що [до кінця 2015 року](https://mpz.brovary.org/gf-ruyevyt-za-poryadok-u-misti-ta-rajoni-shhob-vlada-ne-krala-ta-davala-zhyty-lyudyam/) з патрулюванням [допомагали](https://mpz.brovary.org/vyborchyj-protses-u-brovarah-ohoronyatymut-gromadski-formuvannya-ta-ponad-80-pravoohorontsiv-militsiya/) броварські громадські формування. Окрім того, із червня цього року броварська поліція припинила спільні патрулювання на автомобілях із охоронною фірмою «КомКон», - вказує Володимир Шуб. Компанія наразі [не має для цього можливостей](https://mpz.brovary.org/politsiya-lovyla-p-yanyh-vodiyiv-na-brovarshhyni-a-pijmala-avtivku-komkon-video/). В поліції прогнозують, що співпраця із нацгвардійцями буде тимчасовою, допоки не наберуть та не навчать 30 патрульних поліцейських за нещодавно оголошеним [конкурсом](https://mpz.brovary.org/konkurs-na-30-posad-politsejskyh-sektoru-reaguvannya-v-brovarah/).

**Фото - Світлана Яцив**
