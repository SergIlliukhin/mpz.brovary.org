---
title: "Проект рішення для обговорення: хто і як отримуватиме землю у Броварах. ЗНЯТО"
date: 2017-01-26
author: 
  username: "pravoZnaty"
  display_name: "Маєш право знати"
categories: 
  - "vlada"
  - "novyny"
tags: 
  - "brovary"
  - "brovarska-miska-rada"
  - "vibir-redaktsiyi"
  - "zemelni-dilyanky"
  - "novini"
  - "proekt-rishennya"
coverImage: "wp-content/uploads/2017/01/oformlenie-prava-sobstvennosti-na-zemlu.png"
---

**Вчора на розгляд та обговорення громади було винесено проект рішення “Про затвердження Положення про порядок надання земельних ділянок...”.** **Про це [повідомляє](https://brovary-rada.gov.ua/news/14723.html) офіційний сайт Броварської міської ради. Пропозиції та зауваження броварчан будуть прийматись впродовж місяця до 25 лютого. Проект рішення містить детальний опис: хто саме та у якій послідовності має право на безоплатну земельну ділянку у межах Броварів.**

_**UPD.** 31.01.17 проект рішення [знято](https://brovary-rada.gov.ua/news/14739.html) на доопрацювання._

Як сказано в проекті рішення “Про затвердження Положення про порядок надання земельних ділянок громадянам у власність для будівництва та обслуговування жилого будинку, господарських будівель і споруд (присадибної ділянки) за рахунок земель комунальної власності на території міста Бровари”, дане Положення розроблене у зв’язку з обмеженою кількістю вільних земельних ділянок для житлового будівництва. Проект рішення регулює порядок видачі земельних ділянок у безоплатну власність.

Отримати ділянку можуть громадяни, які перебувають у списках (реєстрах) черговості. Як визначає Положення, цим правом можна скористатися лише один раз, при цьому розмір ділянки має не перевищувати **0,1 га**.

Проект рішення містить порядок формування цих реєстрів за наступними пріорітетами:

- у **першочерговому списку** - учасники АТО та бойових дій, їхні сім'ї, чорнобильці, а також інваліди;
- у **позачерговий список** потрапили молоді та багатодітні сім'ї, громадяни, які проживають в аварійних будинках, почесні громадяни міста та особи позбавлені батьківського піклування;
- усі інші бажаючі перебувають у **загальнії черзі**.

Міська рада регламентує вільний доступ до списків громадян, що перебувають у черзі, у тому числі шляхом їх розміщення на офіційному веб-сайті Броварської міської ради.

Для включення громадян до списків черговості, броварчани мають подати заяву на ім’я міського голови, в якій може вказуватися бажане місце її розташування та площа. В проекті зазначено, що земельна ділянка надається **з****а умови наявності вільних земельних ділянок** та згідно Генерального плану Броварів. Як саме визначити цю наявність, бажану площу та розташування — проект рішення не уточнює.

\[spoiler title="До заяви додаються:"\] - копія документа, що посвідчує особу та місце її реєстрації; - копія ідентифікаційного кода; - довідка Держгеокадастру в м. Бровари про відсутність або наявність земельної ділянки у власності, отриманої в порядку безоплатної приватизації або отриманої у власність в іншому порядку, шляхом укладання цивільно-правових угод; - довідка про склад сім’ї; - інформаційна довідка з Державного реєстру прав; - документи, що посвідчують право громадян бути визнаними такими, що мають пільгове право на отримання земельної ділянки разом з оригіналами для ідентифікації документів (при наявності таких). \[/spoiler\]

Вирішувати долю броварчан, що претендують на земельну ділянку, буде Комісія.

Пропозиції та зауваження громадян будуть прийматися **до 25 лютого 2017 року** у відділі роботи із зверненнями громадян, який знаходиться за адресою: **м. Бровари вул. Незалежності, 2, тел: 5-32-47**.
