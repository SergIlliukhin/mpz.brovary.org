---
title: "Хто проходить до нової міськради: можливий перелік депутатів"
date: 2015-10-27
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "brovarska-miska-rada"
  - "vibir-redaktsiyi"
  - "vibori"
  - "mistsevi-vybory-2015"
  - "novini"
---

**З'явилися перші відомості про можливий список депутатів, які потраплять до Броварської міської ради, - за даними броварського штабу партії "Солідарність".**

Броварський тервиборчком станом на вчора, 26 жовтня, вже опрацював 100% протоколів. Тож з кількістю депутатських мандатів, які отримає кожна партія, що пройшла до нової міськради, все вже зрозуміло. [Нагадаємо](https://mpz.brovary.org/brovarskyj-tervyborchkom-opratsyuvav-100-protokoliv-vyboriv-sapozhko-mer-u-radi-8-partij-infografika/), до Броварської міської ради потрапляють: БПП “Солідарність” (8 мандатів), “Єдність” (6 мандатів), “Самопоміч” (5 мандатів), ВО “Батьківщина” (4 мандати), “Демократичний альянс” (4 мандати), ВО “Свобода” (4 мандати), УКРОП (3 мандати) та “Радикальна партія Ляшка” (2 мандати).

Хто саме з кандидатів стане депутатом - наразі ще офційно не оголошено, проте вже є перші припущення. За інформацією штабу партії "Солідарність", які [оприлюднив](https://www.facebook.com/groups/brovary/permalink/1127385220624776/) депутат ВРУ Павло Різаненко, до міськради повинні пройти наступні кандидати в депутати:

[![12185400_687398741360843_7113473672705854375_o](https://mpz.brovary.org/wp-content/uploads/2015/10/12185400_687398741360843_7113473672705854375_o.jpg)](https://mpz.brovary.org/wp-content/uploads/2015/10/12185400_687398741360843_7113473672705854375_o.jpg)

_"Зміни можуть бути, якщо хтось з об'єктивних причин відмовиться від міського мандату на користь іншого представницького мандату,_ - зазначив пан Різаненко. - _Так, наприклад, два кандидати від Солідарності (Іваненко та Сімутін) також перемогли на виборах до олбради і відповідно можуть вибрати мандат обласного депутата, а не міського. Або хтось відмовиться з суб'єктивних причин (відмовиться просто "за власним бажанням", або чиїмось "наполегливим проханням", або "партійною доцільністю" всупереч волевиявленню виборців)"_.

> З повним переліком усіх кандидатів, які брали участь в місцевих виборах, ви можете ознайомитися [тут](https://mpz.brovary.org/za-36-mists-u-brovarskij-miskradi-zmagatymutsya-459-kandydativ-vid-16-politychnyh-partij/).
