---
title: "Звіт за лютий: молодь, переходи, школа ОСББ, електронні сервіси"
date: 2016-02-29
author: 
  username: "demalliance"
  display_name: "ДемАльянс Бровари"
categories: 
  - "kolonka-avtora"
tags: 
  - "demokratichniy-alyans"
  - "zvit"
---

Незважаючи на неймовірний накал пристрастей навколо обрання секретаря та виконавчого комітету Броварської міської ради, броварська команда Демократичного Альянсу продовжує свою роботу над проектами щодо розвитку міста.

**Круглий стіл щодо молодіжної політики у Броварах** 5 лютого з ініціативи депутата Олега Берестового спільно з відділом молоді та спорту Броварської міської ради [було організовано круглий стіл](https://mpz.brovary.org/brovarska-molod-na-odyn-den-peretvoryly-miskradu-u-world-cafe/) щодо випрацювання стратегії розвитку та підтримки молоді у нашому місті, у якому взяли участь представники молодіжних організацій міста, активісти шкільного самоврядування, депутати та громадськість. Пізніше було проведено збори робочих груп для планування конкретних заходів, які мають увійти до програми підтримки та розвитку молоді Броварів.

[![DSC_4935-1](https://mpz.brovary.org/wp-content/uploads/2016/03/DSC_4935-1.jpg)](https://mpz.brovary.org/wp-content/uploads/2016/03/DSC_4935-1.jpg)

 

**Світлі переходи** 5 лютого броварські активісти, депутати та небайдужі мешканці [спланували подальші кроки](https://www.facebook.com/demalliancebrovary/posts/1670981403165148) по вдосконаленню освітлення пішохідних переходів у Броварах. Віталій - Ініціатор першої електронної петиції, яка набрала 300 підписів,підготував презентацію, в якій описав, що стало причиною створення петиції, та як він бачить подальший розвиток подій. Топ-10 найгірших переходів за результатами моніторингу буде винесено на онлайн-голосування броварчан, щоб визначити 5 найгірших об’єктів. Щодо цих переходів робоча група "Світлі переходи” розробить конкретні пропозиції та публічно їх презентує міському голові та комунальникам, які відповідальні за стан переходів та їх безпеку

[![12710704_528589413985991_1563392252773699321_o](https://mpz.brovary.org/wp-content/uploads/2016/03/12710704_528589413985991_1563392252773699321_o.jpg)](https://mpz.brovary.org/wp-content/uploads/2016/03/12710704_528589413985991_1563392252773699321_o.jpg)

 

**Зустріч робочої групи щодо iGov** 12 лютого відбулась [зустріч робочої групи](https://video.brovary.org/demalyans-initsiyuye-vprovadzhennya-igov-u-brovarah/) щодо впровадження сервісів електронного врядування iGov у Броварах. Після презентації можливостей системи учасники домовились про найближчі кроки. Зокрема, вестимуться переговори з Броварським відділом Державної міграційної служби та Броварським відділом поліції.

[![IGpv-60](https://mpz.brovary.org/wp-content/uploads/2016/03/IGpv-60.jpg)](https://mpz.brovary.org/wp-content/uploads/2016/03/IGpv-60.jpg)

 

**Судовий позов проти міського голови** Три місяці Броварська міська рада працювала без секретаря ради. Після того, як у грудні кандидатури мера та депутатської більшості не набрали достатньо голосів, міський голова не вносить це питання на сесію. Бездіяльність мера призвела до глибокої політичної кризи у місті. На неодноразові заклики депутатів міський голова лише роздавав обіцянки провести сесію. 12 лютого депутати "ДемАльянсу" [подали до суду](https://mpz.brovary.org/deputat-alina-dyachenko-podala-do-sudu-na-mera-brovariv-igorya-sapozhka/) на бездіяльність Ігоря Сапожка та вимагають зобов'язати його внести кандидатуру на розгляд депутатів.

[![12347976_1088205214536928_1568910013524338036_n](https://mpz.brovary.org/wp-content/uploads/2016/03/12347976_1088205214536928_1568910013524338036_n.jpg)](https://mpz.brovary.org/wp-content/uploads/2016/03/12347976_1088205214536928_1568910013524338036_n.jpg)

 

**Участь у вшануванні героїв Небесної Сотні у Броварах** Ми вважаємо неприпустимим, щоб заходи по вшануванню пам'яті Героїв Небесної Сотні, організовували та проводили "регіонали". Також абсолютно неприйнятним є застосування "адмінресурсу" - на Тиху ходу у Броварах школярів та вчителів зганяють за письмовою "рознарядкою". Учасники Майдану боролись за Свободу та Гідність, а не за примус та "накази згори", за ці цінності сотні людей віддали своє життя, за це воюють патріоти на Сході, за це ми всі продовжуємо боротись щодня. Броварська команда ДемАльянсу закликала всіх броварчан, школярів та їх батьків, вчителів та всіх, хто має повагу до пам'яті про Героїв Небесної Сотні, не брати участь у організованій колишніми регіоналами “примусовій” ход. Натомість всіх, хто пам'ятає, всіх, кому є що сказати, всім, хто готовий продовжувати боротьбу, запросил у День Героїв Небесної Сотні, який вся країна відзначатиме 20 лютого до Меморіалу Небесної Сотні на Майдані Свободи у Броварах. [Подію організували](https://mpz.brovary.org/my-gotovi-buly-pomerty-i-vony-tse-rozumily-same-tomu-my-peremogly-uchora-brovarchany-vshanuvaly-podvyg-nebesnoyi-sotni/) молодіжні громадські організації Броварів, в тому числі Молодь Демократичного Альянсу.

[![mityng-25-768x511](https://mpz.brovary.org/wp-content/uploads/2016/03/mityng-25.jpg)](https://mpz.brovary.org/wp-content/uploads/2016/03/mityng-25-768x511.jpg)

 

**Школа ОСББ Андрія Саука** Незабаром 1 липня. День, коли всі ми залишимось сам на сам зі своїми проблемами. Держава фізично не може підтримувати наші будинки в справному стані. У когось вже зо тридцять років карасі плавають в підвалі. У когось в новому будинку невідомо коли з'явиться гаряча вода. Нашим будинкам треба господар. Ми організовуємо цикл зустрічей “[Школа ОСББ Андрія Саука](https://www.facebook.com/%D0%A8%D0%BA%D0%BE%D0%BB%D0%B0-%D0%9E%D0%A1%D0%91%D0%91-%D0%90%D0%BD%D0%B4%D1%80%D1%96%D1%8F-%D0%A1%D0%B0%D1%83%D0%BA%D0%B0-278028839067467/?fref=ts)” для тих, хто хоче розібратись як стати господарем у власному багатоквартирному будинку і навести там лад. Навчання проходить щосереди, починаючи з 24 лютого о 19:00 в офісі ДемАльянсу за адресою Бровари, вул.Грушевського 9/1, 3-ій поверх.

[![12493624_1127998393890943_3183907784684186474_o](https://mpz.brovary.org/wp-content/uploads/2016/03/12493624_1127998393890943_3183907784684186474_o.jpg)](https://mpz.brovary.org/wp-content/uploads/2016/03/12493624_1127998393890943_3183907784684186474_o.jpg)

 

**Прозорі закупівлі ProZorro** 4 лютого депутат Олег Берестовий зареєстрував подання про включення в порядок денний наступної чергової сесії першого (серед всіх депутатів VII скликання) депутатського проекту рішення "Про впровадження системи електронних закупівель та забезпечення прозорості і відкритості процедури закупівель товарів, робіт та послуг". Ця система унеможливить використання старих корупційних схем та дасть змогу броварським підприємцям приймати участь в торгах без зв'язків та хабарів. До розробки проекту ми залучили громадських активістів, експертів з національної ради реформ та Мін.економ.розвитку. Також свої рекомендації вносили працівники управління економіки БМР. Вже через кілька днів броварський міський голова [опублікував](https://www.facebook.com/photo.php?fbid=1670969216508091&set=a.1449287512009597.1073741828.100007850859124&type=3&theater) своє розпорядження щодо початку використання системи Prozorro у підрозділах Броварської міської ради.

[![12670103_938699499550745_828038456731997009_n](https://mpz.brovary.org/wp-content/uploads/2016/03/12670103_938699499550745_828038456731997009_n.jpg)](https://mpz.brovary.org/wp-content/uploads/2016/03/12670103_938699499550745_828038456731997009_n.jpg)

 

**Захист скверу на Симоненка** Мешканці “Зеленого кварталу” та прилеглого приватного сектору побоюються, що від “Зеленого” та “Лісового” кварталів скоро залишиться сама лише назва. Лісочок вздовж вулиці Симоненка приречений – там планується багатоповерхове будівництво. В суботу, 27 лютого, проти вирубування сосен та за облаштування там скверу знову збиралися місцеві мешканці на імпровізований мітинг. Депутат Андрій Саук та актвіст ДемАльянсу Ірина Нікітчина спільно з мешканцями [розробляли спільний план дій](https://mpz.brovary.org/brovarchany-gotovi-bratys-za-molotky-aby-zahystyty-skver-na-symonenka-vid-zabudovnykiv/) щодо захисту зелених насаджень в мікрорайоні.

[![dereva-symonenka-3-768x576](https://mpz.brovary.org/wp-content/uploads/2016/03/dereva-symonenka-3.jpg)](https://mpz.brovary.org/wp-content/uploads/2016/03/dereva-symonenka-3-768x576.jpg)

 

Окрім роботи над проектами та ініціативами дужу багато часу і сил активісти та депутати ДемАльянсу витрачають на депутатську роботу у міській раді: вивчення проектів рішень, робота у профільних комісіях та на сесіях. Зокрема, у лютому 2016 року відбулось 2 сесійних засідання, було обрано секретаря міської ради. Триває підготовка до чергової сесії, яка відбудеться 10 березня.
