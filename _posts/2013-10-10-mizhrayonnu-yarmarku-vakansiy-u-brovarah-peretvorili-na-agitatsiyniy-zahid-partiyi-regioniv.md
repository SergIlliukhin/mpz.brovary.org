---
title: "Міжрайонну ярмарку вакансій у Броварах перетворили на агітаційний захід Партії регіонів"
date: 2013-10-10
author: 
  username: "kachor"
  display_name: "Андрій Качор"
tags: 
  - "adminresurs"
  - "viter"
  - "vibir-redaktsiyi"
  - "maksim-viter"
  - "nezakonna-agitatsiya"
  - "novini"
  - "partiya-regioniv"
  - "tsentr-zaynyatosti"
  - "yarmarok-vakansiy"
coverImage: "wp-content/uploads/2013/10/pr4.jpg"
---

**[![12](https://mpz.brovary.org/wp-content/uploads/2013/10/12.jpg)](https://mpz.brovary.org/wp-content/uploads/2013/10/12.jpg)Сьогодні, 10 жовтня, у Броварах відбулася [міжрайонна ярмарка вакансій](https://mpz.brovary.org/10-zhovtnya-u-tsentri-brovariv-vidbudetsya-mizhnarodniy-yarmarok-vakansiy-ta-profesiy/), організована Київським обласним Центром зайнятості. Щоправда, сторонній споглядач міг сплутати захід з агітаційною акцією «Партії регіонів»: атрибутика була оформлена в корпоративних кольорах президентської партії, на наметах обігрувались «регіоналівські» передвиборчі гасла, а мало не центральним об’єктом ярмарки стала «громадська приймальня Партії регіонів», розміщена в наметі ПР.**

Дітей з шкіл Броварів зводити на «регіоналівський» захід, що проходив на Майдані Свободи, розпочали ще з 12-ої години: стрункі колони маленьких школярів та купки старшокласників рухались вул. Марії Лагунової під яскравим жовтневим сонцем – це свою «делегацію» на ярмарку відправив НВК (школа №8), адже їхній директор вже давно очікував на Майдані. Там дітвора приєдналась до школярів з інших навчальних закладів міста та району – зі сцени сказали, що сьогодні в Броварах присутні люди з кількох населених пунктів, щоправда з яких – не уточнили. Деяких школярів звозили на ярмарку шкільними автобусами.

[![DSC_1227](https://mpz.brovary.org/wp-content/uploads/2013/10/DSC_1227.jpg)](https://mpz.brovary.org/wp-content/uploads/2013/10/DSC_1227.jpg)

Близько 13:00 до зігнаних дітей та бюджетників звернулись головні дійові особи «свята»: директор міського центру зайнятості, одіозний «регіонал» **Максим Вітер**, міські чиновники середньої руки та функціонери КОДА.

[![DSC_1222](https://mpz.brovary.org/wp-content/uploads/2013/10/DSC_1222.jpg)](https://mpz.brovary.org/wp-content/uploads/2013/10/DSC_1222.jpg)

 

> **Максим Вітер** раніше вже був помічений у використанні дітей для агітації за "Партію регіонів" - напередодні виборів 2012 року журналістам вдалося зафіксувати, як Вітер намагається приховати та заперечити очевидний факт незаконного використання неповнолітніх як агітаторів за партію Януковича.
> 
> <iframe src="//www.youtube.com/embed/BB18GQzuTVQ" height="315" width="560" allowfullscreen frameborder="0"></iframe>

Присутнім також було повідомлено, звідки всі мали дізнатися про проведення даного заходу: виявилося, що інформаційним спонсором ярмарки вакансій виступив офіційний друкований орган Партії регіонів, газета «Київщина регіональна».

[![DSC_1220](https://mpz.brovary.org/wp-content/uploads/2013/10/DSC_1220.jpg)](https://mpz.brovary.org/wp-content/uploads/2013/10/DSC_1220.jpg)

[![DSC_1216](https://mpz.brovary.org/wp-content/uploads/2013/10/DSC_1216.jpg)](https://mpz.brovary.org/wp-content/uploads/2013/10/DSC_1216.jpg)

Що саме людям пропонувалося на самій ярмарці – дізнатися було досить проблематично: масивні намети встановили занадто близько один від одного, через що навіть  кільком людям розминутися між наметами було непросто, не кажучи вже про те, щоб підійти до інформаційних стендів.

[![DSC_1230](https://mpz.brovary.org/wp-content/uploads/2013/10/DSC_1230.jpg)](https://mpz.brovary.org/wp-content/uploads/2013/10/DSC_1230.jpg)

В той же час найбільш вигідне місце займала сцена для виступів функціонерів «Партії регіонів» та агітаційного намету ПР – саме на тому «п’ятачку» мусили купчитися діти.

[![DSC_1238](https://mpz.brovary.org/wp-content/uploads/2013/10/DSC_1238.jpg)](https://mpz.brovary.org/wp-content/uploads/2013/10/DSC_1238.jpg)

Зайве казати, що прохід Майданом Свободи на час проведення ярмарки був, фактично, паралізований.
