---
title: "13 квітня на зборах громади броварчани вирішуватимуть проблему підтоплення \"старого міста\""
date: 2013-04-11
author: 
  username: "pravoZnaty"
  display_name: "Маєш право знати"
categories: 
  - "announce"
tags: 
  - "zbori"
  - "zbori-gromadyan"
  - "malofiyenko"
  - "mns"
  - "novini"
  - "pidtoplennya"
  - "stare-misto"
coverImage: "wp-content/uploads/2013/04/pidtoplennya4.jpg"
---

[![підтоплення4](https://mpz.brovary.org/wp-content/uploads/2013/04/pidtoplennya4.jpg)](https://mpz.brovary.org/wp-content/uploads/2013/04/pidtoplennya4.jpg)**13 квітня 2013 року о 15:00 в актовій залі школи № 1 відбудуться збори громади, на яких обговорюватимуть проблему підтоплення старої частини нашого міста та шукатимуть способи її вирішення. Про це "Маєш право знати" повідомив один з організаторів заходу Віктор Малофієнко.**

Як розповів громадський активіст, цьогорічна "весняна відлига" стала ледь не катастрофою для мешканців "старого міста", вода піднялась до небаченого рівня, ситуація критична, а тому потребує негайного вирішення. На зборах громадськість має поставити оцінку роботі влади, яка вже багато років обіцяє вирішити проблему підтоплення, проте ця весна показала, що насправді нічого так і не було зроблено.

Також Віктор Малофієнко повідомив, що запросив на ці збори особисто броварського міського голову Ігоря Сапожка та попросив його забезпечити присутність на зборах представників відповідних служб виконкому та членів робочої групи по вирішенню питання підтоплення і підготувати всю необхідну інформацію.

Нагадаємо, підтоплення десятків броварських будинків та подвір'їв тиждень тому [ліквідовували працівники МНС](https://mpz.brovary.org/vchora-pidtopleni-budinki-u-brovarah-ryatuvali-pratsivniki-mchs-video/), які визнали, що у нашому місті ситуація з підтопленням - найгірша по Київській області.  Сюжети про це були показані на телеканалах "1+1" та ICTV.

**Сюжет на телеканалі ICTV**

**Сюжет на телеканалі 1+1**

<iframe src="https://video.bigmir.net/player/398456/" height="395" width="625" frameborder="0"></iframe>
