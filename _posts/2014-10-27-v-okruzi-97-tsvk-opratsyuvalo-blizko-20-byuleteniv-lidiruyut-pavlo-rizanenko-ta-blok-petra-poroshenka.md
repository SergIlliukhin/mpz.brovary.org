---
title: "В окрузі №97 ЦВК опрацювала близько 20% протоколів: лідирують Різаненко та Блок Порошенка"
date: 2014-10-27
author: 
  username: "pravoznaty"
  display_name: "Маєш право знати"
tags: 
  - "vibir-redaktsiyi"
  - "novini"
coverImage: "wp-content/uploads/2014/10/12.jpg"
---

**[![12](https://mpz.brovary.org/wp-content/uploads/2014/10/12.jpg)](https://mpz.brovary.org/wp-content/uploads/2014/10/12.jpg)Станом на 14:00 Центральна виборча комісія опрацювала приблизно п’яту частину протоколів дільничних виборчих комісії по нашому округу.**

Станом на 14:13 опрацьовано понад 20% протоколів виборчих комісії в одномандатному виборчому окрузі, де обирається депутат мажоритарник. Згідно з даними ЦВК, лідером перегонів в окрузі №97 є діючий народний депутат України, висуванець Блоку Петра Порошенка **Павло Різаненко** маючи 35,31%. На другому місці перебуває кандидат від «Народного фронту» **Микола Семеняка** з 26,91% рейтингу. Замикає трійку лідерів висуванець «Батьківщини» **Олег Кищук**, маючи у своєму активі 7,23%.

Також до п’ятірки увійшли кандидат від «Правого сектору» **Дмитро Павельєв** – 4,98%, та само висуванець, заступник броварського міського голови **Василь Андрєєв** з 4,55%.

Серед політичних сил лідером є президентський мега-блок: **Блок Петра Порошенка** має 26,91% за результатами 21,48% опрацьованих протоколів. Менше відсотка поки що програє лідеру партія **«Народний фронт»**, яка станом на зараз набирає в нашому окрузі 26,66%. Третє місце за новачком парламентських перегонів, **Об’єднанням «Самопоміч»** - партія Андрія Садового зараз має 13,30% підтримки.

До п’ятірки лідерів також увійшли **Радикальна партія Олега Ляшка** – 6,70% та **ВО «Батьківщина»**, що наразі отримує 6,50%.

Усі результати по партіям можна бачити на офіційному сайті Центрвиборчкому: [по партійних списках](https://cvk.gov.ua/pls/vnd2014/wp304pt001f01=910pf7331=97.html) та [мажоритарних кандидатах](https://cvk.gov.ua/pls/vnd2014/wp040pt001f01=910pf7331=97.html). Дані постійно оновлюються.
