---
title: "АНОНС: У \"коридорах\" броварського ОСББ на Декабристів, 44 розкажуть, як ефективно управляти будинком"
date: 2015-07-13
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "novini"
  - "osbb"
  - "resursniy-tsentr-osbb"
---

**Усіх охочих запрошують на лекцію-екскурсію «Коридорами ОСББ. Перезавантаження», яка відбудеться 15 липня о 19:00. Захід проходитиме за ініціативи Ресурсного центру ОСББ м.Бровари та ініціативної групи Об'єднання "Самопоміч". На ній голови броварських ОСББ поділяться досвідом з новачками. [Нагадаємо](https://mpz.brovary.org/pid-chas-lektsiyi-ekskursiyi-koridorami-osbb-brovarchanam-rozkazhut-pro-alternativu-zhekam/), попередня така лекція відбулася півроку тому у будинку по Симоненка, 2А.**

"_**15 липня о 19:00** запрошуємо Вас у двір будинку за адресою **вул. Декабристів 44**"_, - [йдеться](https://www.facebook.com/permalink.php?story_fbid=371295963074087&id=278028839067467&__mref=message_bubble) у повідомленні активістів.

_"Поговоримо про нещодавні зміни в законодавстві щодо створення і діяльності ОСББ і інших форм управління багатоквартирним будинком._

_Побачимо єдине ОСББ в місті, яке обслуговує власну котельню самостійно._

_Почуємо практичні поради від голів і управителів ОСББ._

_Для кого це буде корисним:_

_\- для тих, хто хоче покращити і контролювати якість надання житлово-комунальних послуг,_

_\- для тих, хто хоче стати реальним господарем у власному будинку,_

_\- для тих, хто хоче створити ОСББ, але не знає з чого почати,_

_\- для тих, хто не хоче створювати ОСББ і хоче дізнатися про інші форми управління будинком_".

> Як відбувалася попередня лекція «Коридорами ОСББ» ви можете прочитати за [цим](https://mpz.brovary.org/starozhili-brovarskih-osbb-podililsya-dosvidom-z-novachkami/) посиланням.
