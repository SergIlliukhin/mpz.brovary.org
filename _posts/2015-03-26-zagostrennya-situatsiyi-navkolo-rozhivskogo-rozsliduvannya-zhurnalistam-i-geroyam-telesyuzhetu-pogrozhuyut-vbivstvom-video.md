---
title: "Загострення ситуації навколо «Рожівського розслідування»: героям сюжету та журналістам погрожують - ВІДЕО"
date: 2015-03-26
author: 
  username: "pravoZnaty"
  display_name: "Маєш право знати"
tags: 
  - "2-2"
  - "brovary"
  - "velichenko"
  - "vibir-redaktsiyi"
  - "klimas"
  - "kornet"
  - "lyustrator-7-62"
  - "matviyenko"
  - "novini"
  - "olefirenko"
  - "prokuratura"
  - "rozhivka"
  - "rozsliduvannya"
coverImage: "wp-content/uploads/2015/03/kornet1.jpg"
---

**[![kornet1](https://mpz.brovary.org/wp-content/uploads/2015/03/kornet1.jpg)](https://mpz.brovary.org/wp-content/uploads/2015/03/kornet1.jpg)Скандального та небезпечного розвитку набуває ситуація, пов’язана з нападом на знімальну групу проекту «Люстратор 7.62» телеканалу «2+2» під час розслідування земельних махінацій в с. Рожівка Броварського району. Журналісти телеканалу стверджують, що до переслідування автора розслідування причетний лідер однієї з волонтерських організацій Броварів.**

Раніше наше видання [вже писало про інцидент](https://mpz.brovary.org/skandal-u-rozhivtsi-mistseviy-deputat-napav-na-zhurnalistku-kanalu-2-2-video/), що стався з київськими журналістами в Рожівці, куди знімальна група «2+2» прибула з метою зробити розслідування про можливі оборудки із землею, здійснені керівництвом села. Тоді депутат рожівської сільради **Леонід Величенко**, а за сумісництвом – ще й чоловік голови рожівської сільради Софії Величенко, - напав на знімальну групу, відібрав в оператора камеру, а в журналістки – її особистий мобільний телефон. На виклик журналістів до Рожівки прибули правоохоронці, котрі склали відповідний протокол та відібрали пояснення в учасників інциденту.

<iframe src="https://www.youtube.com/embed/LI1yYxI4MZ0" width="640" height="360" frameborder="0" allowfullscreen="allowfullscreen"></iframe>

Однак з моменту скоєного минуло вже більше місяця, а депутату-нападнику протягом цього часу досі навіть не висунули підозру. Як пояснив Броварський міжрайонний прокурор **Роман Олефіренко**, згідно із законом, притягати до відповідальності депутатів міських та селищних рад є виключною компетенцією обласної прокуратури. І начебто саме там справа з розслідуванням нападу досі гальмується.

Однак відразу після виходу попереднього сюжету до редакції «Маєш право знати» звернувся один з герої матеріалу, мешканець Рожівки **Роман Климась.** Роман повідомив, що вже наступного дня після виходу сюжету в ефір, нападник на журналістів Леонід Величенко перестрів Климася в селі та став погрожувати розправою з боку невідомих бандитів. Невдовзі після цього від свого брата Роман Климась дізнався, що в приміщенні рожівської сільради тамтешні чиновники обговорювали можливість «вивезти Климася в ліс та закопать».

\[caption id="attachment\_35348" align="aligncenter" width="600"\][![klymas](https://mpz.brovary.org/wp-content/uploads/2015/03/klymas.jpg)](https://mpz.brovary.org/wp-content/uploads/2015/03/klymas.jpg) Мешканцю Рожівки Роману Климасю після виходу телесюжету місцеві депутати погрожують розправою\[/caption\]

Розуміючи небезпеку, Роман Климась змушений був покинути територію села та звернувся із заявою про погрози до Генеральної прокуратури України.

[![11082927_1384156145239952_1542348391_n](https://mpz.brovary.org/wp-content/uploads/2015/03/11082927_1384156145239952_1542348391_n.jpg)](https://mpz.brovary.org/wp-content/uploads/2015/03/11082927_1384156145239952_1542348391_n.jpg)

Паралельно з цим тиску зазнала і знімальна група телеканалу «2+2», яка готувала розслідування та особисто журналістка проекту «Люстратор 7.62» **Ірина Матвієнко**. З її слів, днями під її будинком в Києві журналістку підстеріг невідомий чоловік, який пригрозив «розібратись» із Матвієнко, якщо та не припинить розслідування земельних афер у Рожівці.

<iframe src="https://www.youtube.com/embed/WZ1xbo3IWe4" width="640" height="360" frameborder="0" allowfullscreen="allowfullscreen"></iframe>

Незабаром після цього ж інциденту до офісу телеканалу прибула група людей у камуфляжній формі на чолі з **Віталієм Корнетом** – відомим активістом однієї з волонтерських організацій Броварів. Як йдеться в сюжеті, чоловіки у формі вимагали від каналу «змінити редакційну політику». Журналістка Ірина Матвієнко стверджує, що Віталій Корнет переслідує знімальну групу увесь останній місяць, що триває розслідування.

\[caption id="attachment\_35368" align="aligncenter" width="600"\][![11071155_1558482377733729_5688261053084145286_n](https://mpz.brovary.org/wp-content/uploads/2015/03/11071155_1558482377733729_5688261053084145286_n.jpg)](https://mpz.brovary.org/wp-content/uploads/2015/03/11071155_1558482377733729_5688261053084145286_n.jpg) Віталій Корнет (праворуч) - відомий броварський волонтер, неодноразово здійснював поїздки в зону АТО з гуманітарними вантажами\[/caption\]

З огляду на ці події, медіа група «1+1» звернулась з офіційною заявою до Генерального прокурора України Шокіна та до Військової прокуратури України з вимогою розібратись у ситуації, знайти та покарати винних, а також зясувати, хто саме чинить тиск на телеканал у зв’язку з проведенням розслідування земельних оборудок в с. Рожівка Броварського району.
