---
title: "Прибирати сніг комунальникам заважають \"лежачі поліцейські\""
date: 2016-01-12
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "grejder"
  - "novini"
  - "pribirannya"
  - "snig"
  - "snigopad"
  - "tehnika"
coverImage: "wp-content/uploads/2016/01/MPZ_9_01_87.jpg"
---

**Серед основних перешкод, які стоять на шляху комунальних служб під час чищення вулиць від снігу, - "лежачі поліцейські". Окрім того, не дають ефективно виконувати свою роботу припарковані автівки та високі бордюри. Про це під час учорашньої оперативної наради в міського голови розповів керівник КП "Бровари-Благоустрій"Андрій Василенко.**

Як повідав керівник підприємства, пристрої примусового зниження швидкості ламають снігоприбиральну техніку.  Зі слів чиновника, найбільше проблем виникає під час чищення від снігу [грейдерами](https://uk.wikipedia.org/wiki/%D0%93%D1%80%D0%B5%D0%B9%D0%B4%D0%B5%D1%80): або ламаються ножі робочого органу машини, або ламаються самі "лежачі поліцейські". У результаті, під час роботи вже вивели з ладу близько 60 % плугів грейдерів.

**_Відео доповіді Андрія Василенка під час оперативної наради в мера_**

<iframe src="https://www.youtube.com/embed/iKc3AGSGm2s" width="560" height="315" frameborder="0" allowfullscreen="allowfullscreen"></iframe>

Як розповів Василенко, є й інші причини неякісного прибирання снігу на броварських дорогах. Серед них - припаркований автотранспорт. Окрім того, вулицю Київську завадив ефективно прибрати високий бордюр.

Чиновник запевнив, що його служба в цілому справляється із прибиранням вулиць. Машин для поставленої задачі вистачає. Водночас, міський голова Ігор Сапожко зауважив, що місту не завадило би мати побільше неважкої техніки для прибирання тротуарів.

> Нагадаємо, що минулого тижня Бровари почав накривати інтенсивний снігопад. На наступний день після нього розчищеними в місті були переважно тільки головні автошляхи. Більшість вулиць і дворових проїздів лишались [недоторканними](https://mpz.brovary.org/brovary-zavaleni-snigom-na-vulytsyah-pratsyuye-lyshe-5-odynyts-spetstehniky-fotoreportazh/).
