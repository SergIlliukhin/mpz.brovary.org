---
title: "Тарифи на водопостачання та водовідведення у Броварах зросли на 20%"
date: 2016-08-23
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "brovary"
  - "brovariteplovodenergiya"
  - "vodopostachannya-ta-vodovidvedennya"
  - "komunalni-tarifi"
  - "kp-brovariteplovodoenergiya"
  - "novini"
  - "pidvyshhennya-tsin"
  - "tarifi"
  - "taryfy-na-holodnu-vodu"
---

**Комунальне підприємство «Броваритепловодоенергія» інформує про зростання тарифів на холодну воду та водовідведення з 2 серпня. На своєму офіційному сайті КП [розмістило](http://brovteplo.com.ua/node/234) посилання на відповідні постанови НКЕРКП, якими обумовлені нові тарифи. Це вже [друге](https://mpz.brovary.org/taryfy-na-vodu-v-brovarah-zrostayut-plyus-50-kopijok-za-kubometr/) підвищення цін з початку цього року. Вартість водопостачання та водовідведення відтепер буде становити 7 грн/м3 та 6,97 грн/м3 відповідно.**

Згідно постанов Національної комісії, що здійснює регулювання в сфері енергетики та комунальних послуг №№1238 та 1239 для КП «Броваритепловодоенергія» визначені нові тарифи і вартість послуг по забезпеченню мешканців багатоквартирних будинків холодною водою і водовідведенням. Ці постанови набрали чинності з 2 серпня 2016 року.

Як зазначили в комісії, основними причинами підвищення тарифів є зростання ціни на електроенергію та підвищення заробітної плати працівникам підприємств. Суми конкретних ставок тарифів різняться в кожному окремому випадку і залежать від зростання цін на енергоносії (зокрема електроенергії) в структурі тарифів,  від розміру заробітної плати, інвестиційних програм тощо.

**З 2 серпня у Броварах діють такі [тарифи](http://brovteplo.com.ua/taryfy) для мешканців багатоповерхових будинків:**

- на послуги з централізованого постачання холодної води – **7,00 грн. за 1 м3 (з ПДВ);**
- на послуги з централізованого водовідведення – **6,97 грн. за 1 м3 (з ПДВ).**

Нагадаємо, з початку цього року споживачі платили **5,49 грн/куб** за водопостачання (холодна вода) та **6,38 грн/куб** за водовідведення.
