---
title: "АНОНС: Цього тижня розпочнуться суди проти перейменування броварських вулиць"
date: 2016-03-21
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "anons"
  - "brovary"
  - "vulytsi"
  - "dekomunizatsiya"
  - "novini"
  - "perejmenuvannya"
  - "sabotazh"
  - "sud"
  - "femida"
---

**Цього четверга – 24 березня – має відбутися судове засідання за позовом проти Броварської міської ради. Три громадянки просять Феміду скасувати грудневе рішення, яким у нашому місті [перейменували 70 вулиць і провулків](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/). А вже наступного вівторка – 29 березня – заплановане засідання по іншій справі. Позивачка Тетяна Немчина, як зазначає суд, так само має намір скасувати «декомунізаційне» рішення міськради.**

**24 березня о 16:30** [призначене](http://www.slideshare.net/DmytroKarpiy/2016-59795801) засідання за позовом громадянок **Людмили Шубіної**, **Світлани Федяніної** та **Наталі Олейнік**. Справу [мали почати розглядати ще 22 лютого](https://mpz.brovary.org/anons-22-lyutogo-vidbudetsya-sud-proty-perejmenuvannya-vulyts-u-brovarah/). Однак, як зазначили працівники суду, засідання перенесли у зв’язку із хворобою судді – **Наталі Маценко**.

**29 березня об 11:00** [заплановане](http://www.slideshare.net/DmytroKarpiy/2016-59795801) засідання по іншій справі за позовом **Тетяни Немчиної**. Розгляд має відбутися так само вперше. На сайті Державної судової адміністрації України вказали: суддею призначений **Андрій Шинкар**.

\[caption id="attachment\_52785" align="aligncenter" width="600"\][![Zbory-koordynatsijnoyi-rady-gromadskyh-organizatsij-03](https://mpz.brovary.org/wp-content/uploads/2016/03/Zbory-koordynatsijnoyi-rady-gromadskyh-organizatsij-03.jpg)](https://mpz.brovary.org/wp-content/uploads/2016/03/Zbory-koordynatsijnoyi-rady-gromadskyh-organizatsij-03.jpg) Тетяна Немчнина, одна із позивачок. На фото - під час заходу на підтримку присутності колишніх регіоналів та КДБістів у броварській владі\[/caption\]

Як ідеться у відповіді броварського суду на інформаційні запити, в обох заявах позивачі вимагають скасувати рішення міськради від 25 грудня 2015 року. Ним новообрані депутати та міський голова **Ігор Сапожко** одноголосно [перейменували 70 вулиць і провулків](https://mpz.brovary.org/u-brovarah-z-yavylys-vulytsi-na-chest-stepana-bandery-nebesnoyi-sotni-ta-geroyiv-ato/) у Броварах.

Раніше нашим журналістам [вдалось отримати](https://mpz.brovary.org/nadannya-zhurnalistu-kopiyi-pozovnoyi-zayavy-pro-dekomunizatsiyu-ye-uspishnoyu-istoriyeyu-dostupu-do-informatsiyi-yurysty/) від броварського суду копію позовної заяви, поданої Людмилою Шубіною, Світланою Федяніною та Наталею Олейнік. У [документіі](http://www.slideshare.net/DmytroKarpiy/ss-58336854) пані зауважують що рішення міськради буцімто порушує їхні права. На думку позивачок, через перейменування їм доведеться «здійснити певні дії щодо зміни адреси житла». Також вони переконують, що процедура ухвалення рішення була порушена, а колишня вулиця Черняховського нібито не підпадала під дію закону про декомунізацію.

Натомість, копію позову від Тетяни Немчиної броварський суд не надав. Відомо лише, що пані разом з **Людмилою Бабенко** та **Іриною Ніловою** змогли подати заяву лише з четвертої спроби. До того Феміда повертала документи позивачам.

> Варто зазначити, що Тетяну Немчину, Людмилу Бабенко та Ірину Нілову прямо [пов’язують](https://mpz.brovary.org/nevidomi-predstavniki-kandidatki-bagmut-pogrozhuvali-sposterigachu-vid-opori-ta-vidibrali-videokameru/) із нинішньою виконавчою владою міста. Немчина та Нілова, зокрема, були [організаторами заходів на підтримку](https://mpz.brovary.org/pensionery-ta-komunisty-vyslovyly-pidtrymku-vynogradovij-i-kuznyetsovu-na-z-yizdi-u-prometeyi-video/) заступника міського голови, екс-члена Партії регіонів Лариси Виноградової та керуючого справами виконкому, працівника КДБ Костянтина Кузнєцова.

Тим часом, на боці відповідача, Броварської міської ради, виступили члени робочої групи з підготування пропозицій щодо перейменування вулиць у місті Броварах. Раніше вони подали до органу самоврядування [листа](http://www.slideshare.net/DmytroKarpiy/ss-58338482), у якому учасник групи **Дмитро Карпій** навів деякі факти, аргументи та матеріали.

Зокрема, він переконує, що один із долучених до першої справи документів сфальсифікований. Окрім того, в листі активіста наведені публікації в місцевих ЗМІ та на сайті міськради, що стосуються перейменування вулиць – із літа 2015 року. Вони, вважає Дмитро Карпій, доводять тривалість процесу обговорення декомунізації у Броварах. Член робочої групи пропонує використати ці факти у справі задля ефективного захисту законних прав та інтересів мешканців міста.
