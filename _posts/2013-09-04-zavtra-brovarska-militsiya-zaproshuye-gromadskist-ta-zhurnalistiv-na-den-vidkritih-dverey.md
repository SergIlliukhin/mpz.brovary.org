---
title: "Завтра броварська міліція запрошує громадськість та журналістів на День відкритих дверей"
date: 2013-09-04
author: 
  username: "pravoznaty"
  display_name: "Маєш право знати"
categories: 
  - "announce"
tags: 
  - "brovary"
  - "viddilok"
  - "viddilok-militsiyi"
  - "vibir-redaktsiyi"
  - "den-vidkritih-dverey"
  - "ekskursiya"
  - "zhukovich"
  - "kpz"
  - "militsiya"
  - "novini"
  - "rayviddilok"
coverImage: "wp-content/uploads/2013/09/Militsiya-brovari.jpg"
---

**[![Міліція бровари](https://mpz.brovary.org/wp-content/uploads/2013/09/Militsiya-brovari.jpg)](https://mpz.brovary.org/wp-content/uploads/2013/09/Militsiya-brovari.jpg)Як стало відомо "Маєш право знати" від колег-тележурналістів, завтра, 5 вересня о 12:00 у Броварському РВ МВС (вул. Кірова, 24) відбудеться День відкритих дверей. Цю інформацію підтвердив і речник ГУ МВС у Київській області Микола Жукович у телефонній розповів з нашим журналістом.**

Як розповів пан Жукович, приміщення броварської міліції можна буде відвідати не лише журналістам, а й всім охочим громадянам. Громадськості та ЗМІ продемонструють роботу чергової частини, куди безпосередньо надходять дзвінки за телефонами 102 або 5-34-04, покажуть кімнату прийому громадян та колишнє приміщення для попередньо затриманих. Речник міліції Київської області нагадав, що КПЗ, згідно з новим Кримінально-процесуальним кодексом, більше не використовується в практиці правоохоронців.

Сам Жукович, за його ж словами, захід, «скоріш за все», не відвідає. При цьому, він повідомив, що "гідом" по Броварському райвідділку  буде хтось з керівництва, однак прізвищ не називав.

Також він запевнив, що для відвідин Дня відкритих дверей журналістам попередня акредитація не потрібна. Вони зможуть зайти у відділок та взяти участь в екскурсії, як і пересічні громадяни, які виявлять таке бажання.

> Тож запрошуємо усіх небайдужих броварчан на власні очі побачити, у яких умовах працюють місцеві правоохоронці!

Нагадаємо, на початку цього року у Броварах з метою перевиховання важким підліткам [влаштували екскурсію до міліцейського райвідділку](https://mpz.brovary.org/1-1-shkolyaram-proveli-ekskursiyu-do-brovarskogo-viddilku-militsiyi-video/) на Кірова, 24.
