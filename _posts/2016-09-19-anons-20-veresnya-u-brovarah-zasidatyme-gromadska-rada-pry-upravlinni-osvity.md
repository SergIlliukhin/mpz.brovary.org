---
title: "АНОНС: 20 вересня у Броварах засідатиме Громадська рада при управлінні освіти"
date: 2016-09-19
author: 
  username: "pravoznaty"
  display_name: "Маєш право знати"
categories: 
  - "announce"
  - "novyny"
tags: 
  - "announce-2"
  - "brovary"
  - "gromadska-rada"
  - "gromadska-rada-pri-upravlinni-osviti"
  - "zasidannya"
  - "novini"
  - "osvita"
coverImage: "wp-content/uploads/2016/03/gromadska-rada-pry-osviti-progol.jpg"
---

**Із початком нового навчального року Громадська рада при управлінні освіти і науки Броварської міської ради відновлює свою активну роботу. Завтра відбудеться перше засідання після тривалої перерви. Про захід [повідомляють](https://www.facebook.com/gromadska.rada.osvita/posts/1821179278117662) на сторінці консультативно-дорадчого органу у Фейсбуку.**

Засідання Громадської ради анонсоване на **20 вересня о 15:00**. Воно має відбутися в одному із приміщень корпусу міськради по **вул. Гагаріна, 18, на 3-му поверсі**. Порядок денний зборів та подробиці засідання у Громадській раді не повідомляють.

Нагадаємо, що вперше Громадська рада зібралася на засідання у травні 2015 року, а в травні цього року вже [відзвітувала](https://mpz.brovary.org/gromadska-rada-pry-upravlinni-osvity-dosyagnennya-za-rik/) про свої досягення. Її ідейними засновниками стали броварські активісти **Ігор Романенко** та **Надія Лещик**. До складу дорадчого органу, окрім керівництва, [входять](http://www.brovary-osvita.gov.ua/zvyazki-z-gromadskistyu/gromadska-rada/) активні батьки з багатьох броварських навчальних закладів.

Слід зазначити, що одним з приводів для утворення Громадської ради став минулорічний [корупційний скандал](https://mpz.brovary.org/koshti-vitracheno-akt-pidpisano-a-roboti-ne-vikonano-osobliviy-remont-u-shkoli-9/) навколо утеплювальних робіт у 9-й школі. Водночас, серед головних завдань активісти ставлять як контроль за владою, так і співпрацю із нею, зокрема, задля спільного розроблення бюджетних та освітніх програм.
