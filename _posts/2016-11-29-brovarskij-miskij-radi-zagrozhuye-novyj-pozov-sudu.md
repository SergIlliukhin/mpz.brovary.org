---
title: "Броварській міській раді загрожує новий позов до суду"
date: 2016-11-29
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "bzbk"
  - "brovary"
  - "brovarska-miska-rada"
  - "dudar"
  - "novini"
  - "otsinka-zemli"
---

**На минулому тижні тільки [відбувся](https://mpz.brovary.org/sud-tov-terminal-brovary-proty-brovarskoyi-miskrady-vidklaly/) суд ТОВ «Термінал Бровари» проти Броварської міськради щодо неправомірної нормативно-грошової оцінки землі, як новим судом погрожує ТОВ БЗБК, один з броварських забудовників. Про це йдеться в [повідомленні](https://www.facebook.com/groups/brovary/permalink/1439328119430483/?__mref=message_bubble) представниці БЗБК Олександри Дудар.**

Як зазначено в заяві, ТОВ БЗБК наступне в черзі до суду проти Броварської міської ради з питанням завищеної вартості оренди землі, яка збільшилась для будівельної компанії майже у 5,5 разів у порівнянні з 2014 роком.

_«Очевидно, що це суто суб'єктивна оцінка, що показує вибірковий підхід влади міста по відношенню до різних забудовників і підприємств м.Бровари»,_ - зазначає **Олександра Дудар**, маркетинговий директор ТОВ БЗБК. - _Нам встановили максимально можливу ставку орендної плати за земельні ділянки для житлової забудови в розмірі 12% (!) на рік»._

Компанія раніше вже направляла листи голові Броварів Ігорю Сапожко та просила мера переглянути рішення щодо розміру орендних ставок для земель житлової забудови, хоча б для тих забудовників, що зареєстровані на території м.Бровари.

[![15203271_1334123323305135_7199875013789557200_n](https://mpz.brovary.org/wp-content/uploads/2016/11/15203271_1334123323305135_7199875013789557200_n.jpg)](https://mpz.brovary.org/wp-content/uploads/2016/11/15203271_1334123323305135_7199875013789557200_n.jpg)

[![15241775_1334123319971802_7078788646982895918_n](https://mpz.brovary.org/wp-content/uploads/2016/11/15241775_1334123319971802_7078788646982895918_n.jpg)](https://mpz.brovary.org/wp-content/uploads/2016/11/15241775_1334123319971802_7078788646982895918_n.jpg)

_«Якщо шановні представники БМР не можуть захистити локальні підприємства від такого відношення, ми будемо змушені вдатись до більш радикальних дій»,_ - зазначає представниця ТОВ БЗБК.

Нагадаємо, що прецедентом нового позову до суду проти Броварської міськради є [справа](https://mpz.brovary.org/sud-tov-terminal-brovary-proty-brovarskoyi-miskrady-vidklaly/) ТОВ «Бровари Термінал». Тоді деякі депутати попереджали, що в разі скасування рішення міськради «Про затвердження технічної документації з нормативно-грошової оцінки земель міста Бровари» від 25 грудня 2014 року, інші підприємства можуть відмовитися сплачувати оренду. Що в свою чергу може призвести до великих втрат з бюджету міста та навіть економічного колапсу Броварів. Суд перенесли на 13 грудня.
