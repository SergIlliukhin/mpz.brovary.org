---
title: "Еко-школа \"7Fields\" проводить набір дітей та запрошує батьків на презентацію 11 травня - ФОТО"
date: 2017-04-26
author: 
  username: "pravoznaty"
  display_name: "Маєш право знати"
categories: 
  - "hromada"
  - "novyny"
tags: 
  - "7fields"
  - "alternatyvne-navchannya"
  - "afiny"
  - "brovary"
  - "eko-shkola"
  - "novini"
  - "houmskuling"
  - "shkola"
coverImage: "wp-content/uploads/2017/04/13912557_667927540029725_1298190109655921619_n.jpg"
---

**У Броварському районі відкривають еко-школу ["7Fields"](https://www.facebook.com/7fields.com.ua/). 11 травня її [презентуватимуть](https://www.facebook.com/events/1368079466619365/) у броварському ТРЦ "Термінал", організатори запрошують батьків, вхід вільний. Більше подробиць нашим журналістам розказала представниця школи.**

За словами **Ксенії Гришіної**, помічниці директора [школи](https://7fields.com.ua/ua/) **"7Fields"**, заклад відкриється в селі **Семиполки**. Якщо раніше він функціонував як літній табір, то з **1 вересня** цього року запрацює як школа. Набір дітей йде з **5 років** (у так звану "нульовку") і до **6-го класу**, можливо і на 7-й клас, бо є такий запит, кажуть організатори.

Особливістю школи називають еко-складову: чисте повітря, розташування подалі від міста та промислових підприємств, еко-сруб, у якому будуть проходити заняття, еко-харчування, вода із власної скважини, система "розумний дім". На території закладу розташовані скалодром, зелений лабіринт - діти будуть проводити багато часу на свіжому повітрі у грі.

[![](https://mpz.brovary.org/wp-content/uploads/2017/04/18157648_1774872259508915_7768491378435894090_n.jpg)](https://mpz.brovary.org/wp-content/uploads/2017/04/18157648_1774872259508915_7768491378435894090_n.jpg)

Підхід до дітей також можна назвати екологічним - у школі не буде звичайних оцінок, невеличкі групи (а не класи), заняття будуть інколи проходити у змішаних групах, адже орієнтуватися будуть не на вік дитини, а на її підготовку та успіхи у навчанні.

Загалом школа розрахована на **100 осіб**, у кожному класі планується до **10-12** учнів - на них **2** тьютори. Навчання триватиме **з 9 до 18**: у першій половині дня академічне навчання, у другій - емоційно-мистецький розвиток дитини (музика, співи тощо, замість звичайної фізкультури - йога). Довозити учнів буде 2-поверховий автобус: початок маршруту буде з правого берега столиці. Навчання триватиме **9 місяців** на рік (також є літній табір) та коштуватиме **390 доларів** на місяць.

Діти, які пройдуть навчання у школі "7Fields", отримають дипломи державного зразка: учнів оформлюють на дистанційне навчання у київській школі ["Афіни"](https://www.athens.kiev.ua/). Згодом, після проходження додаткового ліцензування у "7Fields" планують видавати документи самі.

\[caption id="attachment\_69604" align="aligncenter" width="600"\][![](https://mpz.brovary.org/wp-content/uploads/2017/04/17634524_1765089987153809_6229109570591593651_n.jpg)](https://mpz.brovary.org/wp-content/uploads/2017/04/17634524_1765089987153809_6229109570591593651_n.jpg) Тьютори "7Fields" отримують дипломи. На фото також директор школи "Афіни" Олексій Греков\[/caption\]

Ознайомитися детально з командою школи та програмою, що вона пропонує, можна буде **11 травня о 19:00** в конференц-залі №2 ТРЦ "Термінал". Захід буде цікавий батькам, які цікавляться хоумскулінгом та альтернативними формами навчання дітей.

Нагадаємо, батьки, що не хочуть віддавати дітей у звичайні школи, [організовувалися](https://mpz.brovary.org/brovarski-batky-vse-chastishe-obyrayut-alternatyvne-navchannya/) у Броварах та заявляли про бажання відкрити альтернативні школи. Також хоумскулери [збираються](https://mpz.brovary.org/brovarski-houmskulery-zaproshuyut-batkiv-ta-ditej-na-postijni-zanyattya-v-kovorking/) на базі BroBots – Brovary IT Hub.

**Фото - з FB-сторінки та сайту еко-школи "7Fields"**
