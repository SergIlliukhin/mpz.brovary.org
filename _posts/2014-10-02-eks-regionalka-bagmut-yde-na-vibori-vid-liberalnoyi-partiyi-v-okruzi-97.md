---
title: "Екс-регіоналка Багмут йде на вибори від Ліберальної партії в окрузі №97"
date: 2014-10-02
author: 
  username: "pravoZnaty"
  display_name: "Маєш право знати"
tags: 
  - "ivanenko"
  - "bagmut"
  - "brovary"
  - "viyna"
  - "vibir-redaktsiyi"
  - "vibori"
  - "vibori-2014"
  - "vila-napogotovi"
  - "georgiyivski-strichki"
  - "kandidat-u-narodni-deputati"
  - "novini"
  - "okrug-97"
  - "parlamentski-vibori-2014"
  - "partiya-regioniv"
  - "praviy-sektor"
  - "reyestratsiya-kandidativ"
  - "rosiya"
  - "separatizm"
  - "fedorenko"
  - "tsvk"
  - "tsentralna-viborcha-komisiya"
---

**[![922929_582668558423425_2070445250_n1](https://mpz.brovary.org/wp-content/uploads/2014/10/922929_582668558423425_2070445250_n1.jpg)](https://mpz.brovary.org/wp-content/uploads/2014/10/922929_582668558423425_2070445250_n1.jpg)Начальник відділу культури Броварської міської ради, місцева депутатка від Партії регіонів Наталія Багмут балотуватиметься в якості мажоритарного кандидата по 97-му виборчому округу з центром в Броварах. Кандидатом в народні депутати Наталію Андріївну висунула Ліберальна партія України, зареєстрована в 1991 році в Донецьку. Про це повідомляє офіційний сайт Центральної виборчої комісії.**

> **Довідка ЦВК:** народилася 27 лютого 1961 року в смт Лосинівка Ніжинського району Чернігівської області, громадянка України, протягом останніх п’яти років проживає на території України, освіта вища, начальник відділу культури, Броварська міська рада, член Ліберальної партії України, проживає в місті Бровари Київської області, судимість відсутня, суб’єкт висування – Ліберальна партія України.

Наталія Багмут обрана в 2010-му році стала депутатом Броварської міської ради [за виборчим списком Партії регіонів](http://brovary.wordpress.com/2011/08/27/%D1%80%D0%B5%D0%B7%D1%83%D0%BB%D1%8C%D1%82%D0%B0%D1%82%D0%B8-%D0%B2%D0%B8%D0%B1%D0%BE%D1%80%D1%96%D0%B2-%D0%B2-%D0%BC%D1%96%D1%81%D1%8C%D0%BA%D1%80%D0%B0%D0%B4%D1%83-%D0%B7%D0%B0-%D0%BF%D0%B0%D1%80/), а після обрання вступила в депутатську фракцію Партії регіонів в міській раді. Після лютневих подій цього року Багмут заявила про вихід з фракції та Партії регіонів та наразі всіляким чином приховує та спростовує свою причетність до партії Януковича.

<iframe src="//www.youtube.com/embed/00_uWy0492o" width="480" height="360" frameborder="0" allowfullscreen="allowfullscreen"></iframe>

Наталія Андріївна - незмінна ведуча більшості [офіційних масових заходів в м. Бровари](https://mpz.brovary.org/den-brovariv-2014-standartni-zahodi-vid-vladi-y-kreativ-vid-gromadi/), а також агітаційних заходів Партії регіонів.

<iframe src="//www.youtube.com/embed/7_7Ch9xQF4M" width="480" height="360" frameborder="0" allowfullscreen="allowfullscreen"></iframe>

Наталія Андріївна неодноразово ставала [фігурантом корупційних скандалів](https://mpz.brovary.org/brovarska-sim-ya-istoriya-odniyeyi-kulturnoyi-shemi-chastina-2/), пов’язаних з бізнесом її сина. Мешканці міста звинувачують Багмут у зловживанні службовим становищем заради захисту власних корупційних інтересів. Оборудки родини Багмут з комунальним майном часто призводили до суспільних збурень та акцій протесту, звернень до правоохоронних органів та до центральних та місцевих органів влади. Однак Наталія Багмут досі не притягнута до відповідальності.

<iframe src="//www.youtube.com/embed/i9kH6uPFMyI" width="640" height="360" frameborder="0" allowfullscreen="allowfullscreen"></iframe>

Окрім того, громадські активісти також звинувачують Наталію Андріївну в антиукраїнській позиції та поширенню проросійських настроїв у Броварах. Зокрема, їй інкримінують організацію «маршу НКВД» за участі учнів місцевих шкіл під час відзначення Дня міста в 2010-му, а також популяризацію російської символіки – зокрема «георгіївських стрічок» - на офіційних заходах [та на сайті відділу культури](https://mpz.brovary.org/brovarska-vlada-piarit-separatistsku-simvoliku/) вже цієї весни, коли на сході України тривали бойові дії.

<iframe src="//www.youtube.com/embed/LDwniiaeWBc" width="480" height="360" frameborder="0" allowfullscreen="allowfullscreen"></iframe>

Як повідомлялось раніше, на цьогорічних виборах до українського парламенту ЦВК вже зареєструвала у 97 окрузі 14 кандидатів: шістьох “самовисуванців” [**Сергія Крижанівського**](https://mpz.brovary.org/tsvk-zareyestruvala-u-viborchomu-okruzi-97-samovisuvantsya-sergiya-krizhanivskogo/),**[Валерія Деркача](https://mpz.brovary.org/v-okruzi-97-zareyestruvali-shhe-odnogo-samovisuvantsya-valeriya-derkacha/)**, [**Василя Андрєєва**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/), **Олега Коломійця**, **Людмилу Пінчук**, **Олександра Стасюка**, та сімох кандидатів під політичних партій – **[Михайла Алєксєєнка](https://mpz.brovary.org/kandidatom-vid-partiyi-tigipka-stav-chlen-brovarskogo-miskvikonkomu/)** (“Сильна Україна”), **[Олега Кищука](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/)**(ВО “Батьківщина”), [**Миколу Семеняку**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/) (“Народний фронт”), **Руслана Маховського** (“Воля”),**Миколу Стельмаха** (Українська Народна Партія) та [**Павла Різаненка**](https://mpz.brovary.org/tsentrviborchkom-zareyestruvav-rizanenka-kandidatom-vid-bloku-poroshenka-u-97-okruzi/) (“Блок Петра Порошенка”), [**Дмитра Павельєва**](https://mpz.brovary.org/praviy-sektor-zareyestruvav-svogo-kandidata-u-viborchomu-okruzi-97/) (“Правий сектор”),  [**Олександра Фещуна**](https://mpz.brovary.org/v-okruzi-97-vid-partiyi-lyashka-balotuyetsya-dovirena-osoba-masazhista-azarova/) (Радикальна партія Олега Ляшка)
