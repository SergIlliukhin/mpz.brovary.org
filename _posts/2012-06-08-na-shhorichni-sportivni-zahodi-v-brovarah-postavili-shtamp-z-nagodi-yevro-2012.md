---
title: "Мерія міста не підготувала жодного заходу під Євро 2012"
date: 2012-06-08
author: 
  username: "shako"
  display_name: "Тарас Шако"
tags: 
  - "yevro"
  - "yevro-2012"
  - "brovary"
  - "vibir-redaktsiyi"
  - "novini"
  - "sapozhko"
  - "fan-zona"
---

[![](https://mpz.brovary.org/wp-content/uploads/2012/06/58.jpg "логотип Євро")](https://mpz.brovary.org/wp-content/uploads/2012/06/58.jpg)

**Аби якось виправдатись, на щорічні спортивні заходи ставить гриф "З нагоди Євро 2012!"**

Попри всі скандали та бойкоти Євро-2012 найвизначніша європейська спортивна подія все одно відбудеться. В Україну починають приїжджати іноземні фанати футболу. Не виключено, що європейці  відвідають і Бровари. З метою дізнатись що чекає іноземних гостей, а зокрема й жителів нашого міста під час проведення фінальної частини Євро-2012, до виконкому міськради було направлено інформаційний запит.

На прохання надати перелік заходів, які плануються в місті з нагоди проведення євро чемпіонату з футболу, виконком відповів так.

[![](https://mpz.brovary.org/wp-content/uploads/2012/06/Scanned001-2.jpg "відповідь на запит")](https://mpz.brovary.org/wp-content/uploads/2012/06/Scanned001-2.jpg)[![](https://mpz.brovary.org/wp-content/uploads/2012/06/Scanned001-3.jpg "відповідь на запит")](https://mpz.brovary.org/wp-content/uploads/2012/06/Scanned001-3.jpg)

У відповіді зазначено, що з нагоди Євро в Броварах було заплановано та проведено лише спортивно-масові заходи, зокрема футбольний турнір серед ветеранів та чемпіонат м. Бровари з фут залу. Крім того, було підкреслено, що збірна команда міста Бровари грає в першій лізі. Яким чином щорічні футбольні змагання пов\*язані з європейським чемпіонатом, не повідомляється. Також у відповіді на запиті відсутня інформація про інші, не спортивні, заходи, які  теоретично мали б створити комфортні умови на період Євро-2012 для броварчан та гостей міста ( в т. ч. іноземних). Залишається загадкою, чому запит на інформацію було передано у відділ фізичної культури і спорту, адже підготовкою до Євро має займатись не тільки цей підрозділ виконавчої влади.

Також повідомлено про створення оперативного штабу, що буде вирішувати питання пов’язані з проведення в Україні чемпіонату на європейську першість серед національних команд.

З власних джерел МПЗ стало відомо, що в Броварах буде діяти фан-зона, відкриття якої заплановане сьогодні. Організатор ПП «Глінський Г. М.» заявив, що вхід у фан-зону буде безкоштовним, крім фінального матчу. Необхідний дозвіл для створення майданчика для перегляду матчів надано органами місцевої влади.

[![](https://mpz.brovary.org/wp-content/uploads/2012/06/mpzzone1.jpg "фан зона Бровари")](https://mpz.brovary.org/wp-content/uploads/2012/06/mpzzone1.jpg)

Також організатори мають офіційний дозвіл УЄФА на трансляцію матчів Євро-2012. Фан-зона розташована в місцевому парку «Перемога». Враховуючи те, що дозвіл на фан-зону все-таки надано, можна вважати, що постійну загрозу проявів тероризму в м. Броваризведено до мінімуму.

[![](https://mpz.brovary.org/wp-content/uploads/2012/06/mpzzone2.jpg "фан зона Бровари")](https://mpz.brovary.org/wp-content/uploads/2012/06/mpzzone2.jpg)

Насамкінець, в повідомленні від виконкому йдеться про те, що спортивні заходи в місті під час проведення Євро не заплановані.
