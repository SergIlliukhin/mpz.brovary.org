---
title: "Виконком дозволив зрізати ще 41 дерево у Броварах"
date: 2015-08-25
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "brovary"
  - "dereva"
  - "zrizannya-derev"
  - "novini"
---

**Міськвиконком надав дозволи КП "Бровари-Благоустрій" та ЖЕКам №№1, 2 та 4 на зрізання 41 дерева. Про це [йдеться](https://brovary-rada.gov.ua/r%D1%96shennya-vikonavchogo-kom%D1%96tetu-v%D1%96d-18082015-%E2%84%96496-pro-nadannya-dozvolu-na-vidalennya-zelenikh-nasadz) в рішенні виконкому, опублікованому на офіційному сайті Броварської міської ради.**

> 1.1. Комунальному підприємству Броварської міської ради „Бровари-Благоустрій” зрізати:
> 
> \- **два** дерева листяної породи, які ростуть на землях загального користування по вул. Толстого, 24;
> 
> \- **чотири** дерева листяної породи, які ростуть на землях загального користування біля зупинки громадського транспорту „ЗОШ № 5” по вул. Київській (напрямок руху – м. Чернігів);
> 
> \- **одне** дерево листяної породи, яке росте на землях загального користування біля перехрестя вулиць Київська-Шевченка (напрямок руху – м. Чернігів);
> 
> \- **одне** дерево листяної породи, яке росте на землях загального користування по вул. Гагаріна біля зупинки громадського транспорту „ЗОШ № 7”;
> 
> \- **дев’ять** дерев листяної породи, які ростуть на землях загального користування по вул. Маршала Красовського.
> 
> 1.2. Комунальному підприємству Броварської міської ради „ЖЕК 4” зрізати  **сім** дерев листяної породи, які ростуть на прибудинковій території буд. № 47 по вул. Оболонській.
> 
> 1.3. Комунальному підприємству Броварської міської ради „ЖЕК 1” зрізати:
> 
> \- **три** дерева листяної породи, які ростуть на прибудинковій території буд. № 6 по бульв. Незалежності;
> 
> \- **три** дерева листяної породи, які ростуть на прибудинковій території буд. № 13-А по вул. Кирпоноса.
> 
> 1.4. Комунальному підприємству Броварської міської ради „ЖЕК 2” зрізати **одинадцять** дерев листяної породи, які ростуть на прибудинковій території біля будинків № 1 та № 2 по вул. Кутузова, 6.

[Нагадаємо](https://mpz.brovary.org/tsogo-lita-vykonkom-nadav-dozvoly-na-zrizannya-156-derev-u-brovarah/), у період з червня по липень броварський виконком низкою рішень надав дозволи на зрізання 'дерев у місті. При цьому у одному з рішень, яким надається дозвіл на зрізання 119 дерев, міститься зобов’язання для управління освіти і науки Броварської міської ради та  комунальних підприємств «Бровари-Благоустрій» і «Житлово-експлуатаційна контора-2» “_висадити дерева у двократному розмірі від зрізаних, за узгодженням з Управлінням житлово-комунального господарства Броварської міської ради_“.
