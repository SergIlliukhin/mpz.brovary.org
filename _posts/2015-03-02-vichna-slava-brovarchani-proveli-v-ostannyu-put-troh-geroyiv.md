---
title: "Вічна слава! Броварчани провели в останню путь трьох Героїв"
date: 2015-03-02
author: 
  username: "onikienko"
  display_name: "Вікторія Оникієнко"
categories: 
  - "hromada"
  - "aktsiyi-zahodi"
tags: 
  - "arkadiy-golub"
  - "ato"
  - "brovary"
  - "vibir-redaktsiyi"
  - "voyini"
  - "geroyi-ne-vmirayut"
  - "debaltsevo"
  - "novini"
  - "proshhannya"
  - "sergiy-moskalenko"
---

**[![Панахида28.02(7)](https://mpz.brovary.org/wp-content/uploads/2015/03/DSC_8276.jpg)](https://mpz.brovary.org/wp-content/uploads/2015/03/DSC_8276.jpg)«Герої не вмирають!» - скандував Майдан Свободи під час громадської панахиди, 28 лютого. Трагічна звістка облетіла все місто: своє життя на початку лютого в боях під Дебальцевим віддали найкращі сини України – Сергій Москаленко (45 років) та Аркадій Голуб (39 років). Зі сльозами на очах проводжали в останній путь та віддали свою шану Героям більше тисячі броварчан.**

У суботу волонтери привезли до рідного міста труни з тілами загиблих бійців 25 батальйону територіальної оборони Київської області «Київська Русь». На в’їзді до Броварів зібралися десятки людей, щоб зустріти земляків.

Майдан Свободи був на половину заповнений людьми, але стояла тиша, усі розуміли, що скоро привезуть тіла загиблих. Близько 11 години прибула траурна процесія. Бойові товариші та представники інших військових формувань створили «живий коридор» у натовпі людей, через який на центр площі пронесли труни воїнів під звучання тужливого реквієму Моцарта.

[![Панахида28.02(17)](https://mpz.brovary.org/wp-content/uploads/2015/03/DSC_8206.jpg)](https://mpz.brovary.org/wp-content/uploads/2015/03/DSC_8206.jpg)

[![Панахида28.02(1)](https://mpz.brovary.org/wp-content/uploads/2015/03/DSC_8221.jpg)](https://mpz.brovary.org/wp-content/uploads/2015/03/DSC_8221.jpg)

[![Панахида28.02(4)](https://mpz.brovary.org/wp-content/uploads/2015/03/DSC_8254.jpg)](https://mpz.brovary.org/wp-content/uploads/2015/03/DSC_8254.jpg)

Мер міста **Ігор Сапожко** звернувся до громади з тим, аби вшанувати пам'ять загиблих Героїв у війні з Росією хвилиною мовчання. Під усім до болю знайому «Плине кача...» чулися лише схлипування.

[![Панахида28.02(3)](https://mpz.brovary.org/wp-content/uploads/2015/03/DSC_8235.jpg)](https://mpz.brovary.org/wp-content/uploads/2015/03/DSC_8235.jpg)

[![Панахида28.02(5)](https://mpz.brovary.org/wp-content/uploads/2015/03/DSC_8260.jpg)](https://mpz.brovary.org/wp-content/uploads/2015/03/DSC_8260.jpg)

«_Ми молимося, щоб вони приїжджали живими. Заради чого російська влада розв’язала війну? Дивитися приємно на плач матерів, заради владолюбства? Хіба це може бути виправданим? Сьогодні ми просимо прощення в Аркадія й Сергія за те, що ми довели й дали можливість злій силі нищити нашу державу. Немає більшої любові, ніж та, хто душу свою покладе за ближнього. І Бог приймає їх у своїй вічній оселі…_», - звернувся до броварчан настоятель церкви Покрови Пресвятої Богородиці **отець Михайло**.

[![Панахида28.02(6)](https://mpz.brovary.org/wp-content/uploads/2015/03/DSC_8272.jpg)](https://mpz.brovary.org/wp-content/uploads/2015/03/DSC_8272.jpg)

Після цього броварчанам дали можливість востаннє попрощатися з Героями й покласти квіти на труни. Прощалися з земляками рідні й друзі, волонтери, представники різних військових формувань, чиновники й звичайні броварчани.

[![Панахида28.02(2)](https://mpz.brovary.org/wp-content/uploads/2015/03/DSC_8225.jpg)](https://mpz.brovary.org/wp-content/uploads/2015/03/DSC_8225.jpg)

Військові взяли труни й понесли їх в бік церкви Покрови Пресвятої Богородиці, де Героїв мали відспівувати. Дзвони жалібно били на все місто. Рух на вулиці був перекритий, тому люди утворили живий коридор і падали на коліна, коли несли загиблих Героїв.

[![Панахида28.02(10)](https://mpz.brovary.org/wp-content/uploads/2015/03/DSC_8536.jpg)](https://mpz.brovary.org/wp-content/uploads/2015/03/DSC_8536.jpg)

[![Панахида28.02(13)](https://mpz.brovary.org/wp-content/uploads/2015/03/DSC_8547.jpg)](https://mpz.brovary.org/wp-content/uploads/2015/03/DSC_8547.jpg)

Люди проводжали Героїв аж до самої церкви й ще довго стояли на подвір’ї, поки їх відспівували. Потім воїнів поховали на новому кладовищі в районі Торгмаш.

[![Панахида28.02(12)](https://mpz.brovary.org/wp-content/uploads/2015/03/DSC_8545.jpg)](https://mpz.brovary.org/wp-content/uploads/2015/03/DSC_8545.jpg)

У цей же день проводили в останню путь ще одного бійця АТО, офіцера батальйону "Київська Русь", **Ігоря Завірюхіна** (58 років), який мав позивний "Дід". Зустріли тіло в Броварах, але тут церемонія прощання була недовгою, хвилин 5-10. Катафалк із супроводом під'їхав близько 9:30. Всього людей було десь 50. Були активісти 16 сотні Самооборони Майдану, зокрема ті, яких навчав "Дід", його побратими, рідні та близькі, просто небайдужі люди, а також броварська самооборона. Потім тіло повезли у Велику Димерку, де, після прощання та відспівування на головній площі, поховали.

**Сюжет на телеканалі "1+1"**

<iframe src="https://www.youtube.com/embed/2xPzYB_KF-Y" width="480" height="360" frameborder="0" allowfullscreen="allowfullscreen"></iframe>

[![Поховання Діда_2](https://mpz.brovary.org/wp-content/uploads/2015/03/DSC05885.jpg)](https://mpz.brovary.org/wp-content/uploads/2015/03/DSC05885.jpg)

[![Поховання Діда_1](https://mpz.brovary.org/wp-content/uploads/2015/03/DSC05881.jpg)](https://mpz.brovary.org/wp-content/uploads/2015/03/DSC05881.jpg)

[![Поховання Діда_3](https://mpz.brovary.org/wp-content/uploads/2015/03/DSC05890.jpg)](https://mpz.brovary.org/wp-content/uploads/2015/03/DSC05890.jpg)

[![Поховання Діда_4](https://mpz.brovary.org/wp-content/uploads/2015/03/DSC05899.jpg)](https://mpz.brovary.org/wp-content/uploads/2015/03/DSC05899.jpg)

[![Поховання Діда_5](https://mpz.brovary.org/wp-content/uploads/2015/03/DSC05907.jpg)](https://mpz.brovary.org/wp-content/uploads/2015/03/DSC05907.jpg)

Це чергова важка втрата для Броварів та Броварщини, хотілося б сподіватися, що остання. Нагадаємо, на початку лютого броварчани вже [прощалися](https://mpz.brovary.org/proshhavay-geroyu-sotni-brovarchan-viddali-ostannyu-shanu-dmitru-yanchenku-fotoreportazh/) з загиблим Героєм, 25-річним Дмитром Янченком, який загинув під мінометним обстрілом в Дебальцево.

**Фото - Тетяна Дубченко, Дмитро Карпій**
