---
title: "АНОНС: 6 серпня у Броварах пройде акція на підтримку грудного вигодовування"
date: 2016-08-02
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "bebi-bum"
  - "brovary"
  - "btsrl"
  - "grudne-vygodovuvannya"
  - "zhinocha-konsultatsiya"
  - "novini"
  - "svyato"
coverImage: "wp-content/uploads/2016/08/13770321_482595871865032_3037609472941177190_n.jpg"
---

**Броварська жіноча консультація БЦРЛ та сімейний центр «БебіБум» [запрошують](https://www.facebook.com/events/113485489089546/) цієї суботи, 6 серпня, всіх бажаючих, а особливо матусь та вагітних жінок, на незвичайне свято – акцію на підтримку грудного вигодовування. Захід відбудеться на галявині поряд із корпусом жіночої консультації. Вхід вільний. Для участі в акції та отримання призів можна [зареєструватись](https://docs.google.com/forms/d/e/1FAIpQLSf8bWeReYFt5Qas361JCgJDEimOZFb4xb5j6qJwZGplvnNxBA/viewform?c=0&w=1) на сторінці сімейного центру «БебіБум» у Фейсбуці.**

З 1 серпня 2016 року протягом тижня у понад 170 країнах світу проводяться заходи та акції в рамках Всесвітнього тижня грудного вигодовування. Цього року тема тижня – «Грудне вигодовування як ключ до сталого розвитку». Мета заходу в Броварах - "привернути увагу громадськості, а особливо батьків новонароджених до теми природного вигодовування, адже з кожним роком виробники харчових сумішей для немовлят все активніше просувають свій товар і грудне вигодовування, на жаль, знецінюється", - повідомляють організатори.

Свято «Дня здорового харчування для немовлят» у Броварах буде проходити **6 серпня 2016 року з 12:00 до 16:00** на галявині поряд з корпусом жіночої консультації на території центральної районної лікарні (Шевченка, 14). Вхід безкоштовний.

Програмою свята, як запевняють організатори, передбачено багато цікавого та корисного. Для участі в акції бажаючі можуть зареєструватись. Це дасть можливість брати участь у розиграші призів від різних торгових марок – закордонних і вітчизняних – виробників товарів і їжі для дітей. Заплановано проведення святкової лотереї, флеш-мобу. Також буде діяти ярмарок супутніх товарів, корисних для дітей та їхніх батьків.

Із лекціями на теми користі грудного вигодовування виступатимуть спеціалісти в цій галузі, зокрема [**Ніна Зайченко**](https://www.facebook.com/milkblogger) - консультант з грудного вигодовування, сертифікований слінгоконсультант, яка розповість про види слінгів в залежності від віку дитини  та м’яку адаптацію новонародженого.

![13754278_483909745066978_6150363528188368162_n](https://mpz.brovary.org/wp-content/uploads/2016/08/13754278_483909745066978_6150363528188368162_n.jpg)

[**Тамара Андреєва**](https://www.facebook.com/profile.php?id=100008267615153&fref=ts) - психолог, інструктор з підготовки до пологів, доула, консультант з грудного вигодовування поділиться секретами успішного грудного вигодовування.

![13697259_483905301734089_1255664192766993875_n](https://mpz.brovary.org/wp-content/uploads/2016/08/13697259_483905301734089_1255664192766993875_n.jpg)
