---
title: "Броварським рятувальникам модернізували техніку та дали німецьке спорядження"
date: 2016-02-11
author: 
  username: "pravoZnaty"
  display_name: "Маєш право знати"
categories: 
  - "novyny"
tags: 
  - "avtomobil"
  - "brovary"
  - "dsns"
  - "mashyna"
  - "novini"
  - "pozhezhniki"
  - "ryatuvalnyky"
  - "forma"
coverImage: "wp-content/uploads/2016/02/DSC_0108.jpg"
---

**Рятувальники Броварів отримали ще один пожежно-рятувальний автомобіль, відновлений та модернізований ДСНС за сприяння підприємців. Оновлення дозволить ефективно боротися із літніми займаннями торфовищ, ліквідовувати наслідки ДТП і пожеж у житлових будинках, переконані у профільному відомстві. Окрім того, вогнеборцям передали 40 комплектів спеціального рятувального спорядження німецького виробництва. Про це йдеться у [повідомленні](http://www.kyivobl.mns.gov.ua/news/7471.html) Головного управління ДСНС України в Київській області.**

Як зазначили у відомстві, відновили та модернізували техніку спільними зусиллями рятувальників і ПРаТ «Спецбудмаш». Машина тепер обладнана сучасним водяним насосом і ємністю для води об’ємом 6 куб. м. Завдяки оновленню вогнеборці зможуть оперативно та ефективно ліквідовувати пожежі в зародку.

[![DSC_0157](https://mpz.brovary.org/wp-content/uploads/2016/02/DSC_0157.jpg)](https://mpz.brovary.org/wp-content/uploads/2016/02/DSC_0157.jpg)

У службі згадують, що броварські рятувальники вже не перший рік змушені гасити торфовища та лісові пожежі на територіях, де відсутні джерела води. Модернізація техніки, переконують у службі, дозволить обійтись без залучення додаткових сил і засобів.

Окрім того, як ідеться в повідомленні, автомобіль забезпечений пожежно-рятувальним обладнанням для надання допомоги людям під час дорожньо-транспортних пригод і пожеж у житлових будинках.

У відомстві також додають, що броварські вогнеборці отримали 40 комплектів якісного бойового одягу німецького виробництва.

[![DSC_0124](https://mpz.brovary.org/wp-content/uploads/2016/02/DSC_0124.jpg)](https://mpz.brovary.org/wp-content/uploads/2016/02/DSC_0124.jpg)

**Фото - ГУ ДСНС України у Київській області**
