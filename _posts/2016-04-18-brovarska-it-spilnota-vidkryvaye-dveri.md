---
title: "Броварська ІТ-спільнота відкриває двері"
date: 2016-04-18
author: 
  username: "SergIlliukhin"
  display_name: "Сергій Іллюхін"
categories: 
  - "kolonka-avtora"
tags: 
  - "it"
  - "brovary"
  - "kursi"
  - "pylyp-duhlij"
  - "programuvannya"
  - "sergiy-illyuhin"
---

Цей місяць, безперечно, став визначальним у розвитку ІТ-спільноти Броварів (ІТ-інформаційні технології, комп'ютерні науки, програмування).

Спочатку 7 квітня відомий український блогер [Пилип Духлій](https://www.facebook.com/pylyp.d?fref=ts) провів дискусію на тему "Як стати фрілансером" і розповів про сучасні можливості для броварчан, які хочуть заробляти, не виходячи з дому і самостійно керуючи своїм часом.

https://youtu.be/cLcgA1Z4MdE

14 квітня естафету підхопив програміст [Сергій Іллюхін](https://www.facebook.com/sergii.illiukhin?fref=ts), який розповів броварчанам про сучасні мови програмування та можливості їх застосування.

https://youtu.be/XhxYfOUReZU

Сьогодні ж ми маємо честь презентувати старт перших безкоштовних курсів програмування у Броварах **"Java для початківців"**: з досвідченими лекторами, з практичними заняттями у невеликих групах. Викладачі курсів - Java-програмісти, броварчани [Ігор Білоус](https://www.facebook.com/ihorvanbios?fref=ts) та [Василь Кононенко](https://www.facebook.com/vasya.kononenko.1), сформують групу з 8-10 учнів і проведуть для них 6-місячний курс програмування. Навчання відбуватиметься по вихідних, тривалість одного заняття - близько 3 годин.

[![13001130_707956589306961_4406411011673619954_n](https://mpz.brovary.org/wp-content/uploads/2016/04/13001130_707956589306961_4406411011673619954_n.jpg)](https://mpz.brovary.org/wp-content/uploads/2016/04/13001130_707956589306961_4406411011673619954_n.jpg)

> Громадська організація **"Молодь Демократичного Альянсу"** - організатори освітньої ініціативи "[Brain Event - від мотивації до дій](https://www.facebook.com/BrainEvent-%D0%B2%D1%96%D0%B4-%D0%BC%D0%BE%D1%82%D0%B8%D0%B2%D0%B0%D1%86%D1%96%D1%97-%D0%B4%D0%BE-%D0%B4%D1%96%D0%B9-777369002377934/?fref=ts)", запрошує всіх бажаючих на першу вступну лекцію по Java, яка відбудеться **21 квітня о 19:00** за адресою **м.Бровари, бул.Незалежності, 14, оф.30**. Автори курсу введуть всіх охочих у курс справ, поділяться інформацією, набутою власним досвідом та досвідом колег, а також розкажуть, який саме матеріал вони планують викладати на курсах та в якому форматі проходитиме навчання.

Запрошуємо долучатсь до броварської ІТ-спільноти [Freelance Brovary](https://www.facebook.com/FreelanceBrovary/?fref=ts), щоб не пропустити цікавих подій, які ми організовуємо! ;)
