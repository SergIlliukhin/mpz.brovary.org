---
title: "На Симоненка поліція та люди припинили незаконне будівництво"
date: 2016-04-19
author: 
  username: "pravoZnaty"
  display_name: "Маєш право знати"
categories: 
  - "brovary"
  - "novyny"
tags: 
  - "belik"
  - "brovary"
  - "budivnitstvo"
  - "vibir-redaktsiyi"
  - "merkuriy"
  - "novini"
coverImage: "wp-content/uploads/2016/04/IMG_9462.jpg"
---

**Сьогодні, 19 квітня мешканці ЖК «Ярославський» що на вул. Симоненка, 117, зупинили прокладання дороги для важкої техніки, що її здійснював інший місцевий забудовник – БДБК «Меркурій» (директор – [Володимир Белік](https://mpz.brovary.org/za-shho-vshanovuyut-byelika/)).**

Люди з 'ясували, що у забудовника немає необхідних дозвільних документів, однак робітники, попри вимоги мешканців, продовжували будівництво. Відтак люди були змушені викликати на місце події поліцію та працівників спецвідділу з благоустрою.

[![IMG_9439](https://mpz.brovary.org/wp-content/uploads/2016/04/IMG_9439.jpg)](https://mpz.brovary.org/wp-content/uploads/2016/04/IMG_9439.jpg)

[![IMG_9461](https://mpz.brovary.org/wp-content/uploads/2016/04/IMG_9461.jpg)](https://mpz.brovary.org/wp-content/uploads/2016/04/IMG_9461.jpg)

[![IMG_9462](https://mpz.brovary.org/wp-content/uploads/2016/04/IMG_9462.jpg)](https://mpz.brovary.org/wp-content/uploads/2016/04/IMG_9462.jpg)

[![IMG_9486](https://mpz.brovary.org/wp-content/uploads/2016/04/IMG_9486.jpg)](https://mpz.brovary.org/wp-content/uploads/2016/04/IMG_9486.jpg)

[![IMG_9472](https://mpz.brovary.org/wp-content/uploads/2016/04/IMG_9472.jpg)](https://mpz.brovary.org/wp-content/uploads/2016/04/IMG_9472.jpg)

Правоохоронці, котрі прибули за викликом, а також і співробітники спецвідділу підтвердили, що забудовник не має права споруджувати дорогу на цьому місці. Після нетривалих переговорів, представник забудовника дав працівникам команду забрати та вивезти частину плит, які вже підготували для продовження прокладання дороги.

[![IMG_9536](https://mpz.brovary.org/wp-content/uploads/2016/04/IMG_9536.jpg)](https://mpz.brovary.org/wp-content/uploads/2016/04/IMG_9536.jpg)

[![IMG_9457](https://mpz.brovary.org/wp-content/uploads/2016/04/IMG_9457.jpg)](https://mpz.brovary.org/wp-content/uploads/2016/04/IMG_9457.jpg)

[![IMG_9452](https://mpz.brovary.org/wp-content/uploads/2016/04/IMG_9452.jpg)](https://mpz.brovary.org/wp-content/uploads/2016/04/IMG_9452.jpg)

Мешканці ЖК «Ярославський» переконують, що дорога, котру споруджує компанія Беліка, не може пролягати прямо під вікнами житлового будинку. Окрім того, на місці прокладання дороги згідно з детальним планом території має бути зведений дитячий садок. Також люди обурюються, що велика вантажна та будівельна техніка, яку «Меркурій» використовує для будівництва свого будинку та прокладання до нього дороги, знищує під'їздні шляхи – викладені плиткою – до вже зведеного будинку ЖК «Ярославський».

[![IMG_9548](https://mpz.brovary.org/wp-content/uploads/2016/04/IMG_9548.jpg)](https://mpz.brovary.org/wp-content/uploads/2016/04/IMG_9548.jpg)

У відповідь представники компанії Беліка наголошують, що дорога, про яку йдеться – тимчасова і після завершення будівництва буде демонтована. У свою чергу мешканці вимагають продемонструвати документи, згідно з якими у забудовника  є право на прокладання такої «тимчасової» дороги. У неофіційних розмовах представники «Меркурію» повідомили мешканцям-протестувальникам, що попри відсутність дозвільної документації, люди не зможуть захистити власні права, позаяк «за все вже заплачено кому треба».

[![IMG_9446](https://mpz.brovary.org/wp-content/uploads/2016/04/IMG_9446.jpg)](https://mpz.brovary.org/wp-content/uploads/2016/04/IMG_9446.jpg)

[![IMG_9483](https://mpz.brovary.org/wp-content/uploads/2016/04/IMG_9483.jpg)](https://mpz.brovary.org/wp-content/uploads/2016/04/IMG_9483.jpg)

Натомість мешканці ЖК «Ярославький» не мають наміру здаватися і вже на завтра ініціюють зустріч представників забудовника з делегатами від мешканців вже зведеного будинку, аби з’ясувати, наскільки законними є будівництво дороги і взагалі – що далі буде з територію, яка прилягає до їхнього будинку.

Фото Анастасії Печериці
