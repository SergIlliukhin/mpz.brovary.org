---
title: "АНОНС: 21 березня у броварську лікарню запрошують донорів для здачі крові"
date: 2017-03-16
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "brovary"
  - "btsrl"
  - "donorstvo-krovi"
  - "meditsina"
  - "novini"
---

**Наступного тижня у Броварській центральній районній лікарні донори зможуть здати кров. Про це** **[повідомляється](http://brovcrl.in.ua/zday-krov-vryatuy-zhyttya-6) на сайті БЦРЛ.**

Як зазначається в оголошенні, у вівторок, **21 березня, з 9:00 по 12:00** Київський обласний центр крові запрошує донорів до здачі крові.

Бажаючих здати кров чекають за адресою: м. Бровари, **Шевченка, 14**, Броварська центральна районна лікарня, **відділення трансфузіології**, 2-й поверх адміністративного корпусу, телефон для довідок: **(04594) 4-40-94.**

Донор, який виявив бажання здати кров за оплату, отримає за дозу крові **76,80 грн**., в тому числі компенсацію на харчування **46,50 грн**. Доза крові становить 480 мл.

При собі мати паспорт та ідентифікаційний код.

На сайті Броварської ЦРЛ можна [ознайомитися](http://brovcrl.in.ua/transfuziologichne-viddilennya) з правилами здачі крові. Перед забором - обов’язко легкий сніданок.

Щоб стати донором, людина не повинна хворіти на:

- Сифіліс;
-  ВІЛ/СНІД;
- Інфекційні гепатити;
- Туберкульоз, бруцельоз, туляремію, токсоплазмоз, малярію;
- Інфаркт міокарда, ревмокардит, вади серця;
- Онкологічні захворювання;
- Виразкову хворобу шлунка та дванадцятипалої кишки;
- Хвороби нирок, печінки;
- Розлади психіки та поведінки;
- Хвороби нервової системи;
- Бронхіальну астму та алергічні захворювання;
- Прионні інфекції;
- Прийом гормональних препаратів.

Окрім вищеперерахованого, донор не повинен хворіти протягом останнього місяця на ГРВІ та грип. Травм голови та хребта не повинно бути протягом останніх 5 років. Протягом останніх 48 годин не вживати алкоголь та інші психоактивні речовини.

Нагадаємо, що подібні заходи в Броварській ЦРЛ [проводяться](https://mpz.brovary.org/zdaj-krov-vryatuj-zhyttya-13-veresnya-v-brovarskij-tsrl/) не вперше.
