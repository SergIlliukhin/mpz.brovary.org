---
title: "АНОНС: 2 червня відбудеться чергова сесія Броварської міської ради"
date: 2016-05-05
author: 
  username: "pravoZnaty"
  display_name: "Маєш право знати"
categories: 
  - "announce"
  - "novyny"
tags: 
  - "bmr"
  - "brovary"
  - "brovarska-miska-rada"
  - "novini"
  - "sesiya"
---

**Майже за місяць відбудеться 14-та чергова сесія Броварської міської ради. У порядку денному – 30 питань. Про це йдеться у сьогоднішньому розпорядженні міського голови.**

Як зазначено в документі, сесію призначили на **10:00** у малій залі броварського виконкому, що по вулиці Гагаріна, 15.

_Перелік питань порядку денного сесії_

1. Про приватизацію житлових приміщень гуртожитків.
2. Про надання дозволу на списання комунального майна територіальної громади м.Бровари.
3. Про затвердження Положення про порядок передачі в оренду комунального майна, що перебуває у спільній сумісній власності територіальної громади міста Бровари Київської області та територіальних громад сіл та селищ Броварського району Київської області в новій редакції.
4. Про погодження об’єкту, що перебуває у спільній сумісній власності територіальної громади міста Бровари Київської області та територіальних громад сіл та селищ Броварського району для передачі в орендне користування.
5. Про внесення змін до Положення управління комунальної власності Броварської міської ради.
6. Про недоцільність скорочення існуючого ліжкового фонду Броварської центральної районної лікарні.
7. Про внесення змін та доповнень до рішення Броварської міської ради від 25.12.2014р. № 1367-50-06 «Про затвердження міської програми «З турботою про кожного» на 2015-2017 роки».
8. Про внесення змін до рішення Броварської міської ради від 06.08.2015 року № 1537-57-06 «Про затвердження Програми фінансового забезпечення діяльності Броварської міської ради, її виконавчих органів та комунальних підприємств міста, пов’язаної із вчиненням правочинів на 2015-2016 роки».
9. Про внесення змін до п.п. 2.1 п.2 рішення Броварської міської ради від 28.01.2016 року № 93-06-07 «Про здійснення повноважень суб’єкта державної реєстрації виконавчим органом Броварської міської ради».
10. Про затвердження змін до структури, загальної чисельності виконавчих органів Броварської міської ради Київської області.
11. Про визнання таким, що втратило чинність рішення Броварської міської ради від 21.07.2016 № 260-10-06 «Про затвердження Правил паркування транспортних засобів в м. Бровари».
12. Про внесення змін до Міської програми утримання та розвитку об’єктів житлово – комунального господарства на 2011 - 2016 роки, затвердженої рішенням Броварської міської ради від 03.02.2011 №127-06-06 із змінами та доповненнями.
13. Про внесення змін до «Міської програми по будівництву та реконструкції вулично-шляхової мережі на 2016 – 2020 роки», затвердженої рішенням Броварської міської ради від 28 січня 2016 року за № 97-06-07.
14. Про внесення змін до «Міської програми по будівництву та реконструкції об’єктів соціального призначення на 2016 – 2020 роки», затвердженої рішенням Броварської міської ради від 28 січня 2016 року за № 95-06-07.
15. Про припинення права користування земельними ділянками, затвердження документації із землеустрою, надання в користування земельних ділянок, надання дозволів на розроблення документації із землеустрою, надання згоди на передачу земельної ділянки в суборенду, внесення змін до договору оренди земельної ділянки, припинення дії договорів оренди земельних ділянок.
16. Про затвердження документації із землеустрою щодо передачі земельних ділянок у власність, надання в оренду громадянам, зміну цільового призначення, надання дозволів на розроблення документації із землеустрою, внесення змін до рішення Броварської міської ради.
17. Про поновлення договорів оренди земельних ділянок, продовження термінів укладення договорів оренди земельних ділянок.
18. Про продовження терміну дії договорів про встановлення особистого строкового сервітуту, продовження термінів укладення договорів.
19. Про відмову у наданні дозволів громадянам на розроблення проектів землеустрою.
20. Про проведення експертної грошової оцінки земельної ділянки для подальшого продажу у власність.
21. Про продаж земельних ділянок.
22. Про підготовку лоту до проведення земельних торгів з продажу права оренди земельної ділянки.
23. Про затвердження переліку земельних ділянок, право оренди на які виставляється для продажу та земельних ділянок, що виставляються для продажу окремими лотами на конкурентних засадах (земельних торгах).
24. Про внесення змін та доповнень до рішення Броварської міської ради від 28.01.2016 № 111-06-07 «Про затвердження Програми соціально-економічного та культурного розвитку міста на 2016 рік».
25. Про затвердження звіту про виконання бюджету міста Бровари за І квартал 2016 року.
26. Про встановлення місцевих податків і зборів, ставок земельного та акцизного податків на території м. Бровари на 2017 рік.
27. Про внесення змін до рішення Броварської міської ради від 12.01.2016 року № 63-05-07 «Про бюджет міста на 2016 рік» та додатків 2, 3, 6, 7».
28. Про затвердження плану роботи Броварської міської ради на ІІ півріччя 2016 року.
29. Про внесення змін до рішення Броварської міської ради від 22.12.2015 року №08-02-07 «Про утворення постійних комісій, затвердження кількісного та персонального складу постійних комісій Броварської міської ради VIІ скликання».
30. Різне.

Варто зауважити, що проекти рішень, які виносять на розгляд, відсьогодні почали з’являтися на офіційному сайті Броварської міської ради.
