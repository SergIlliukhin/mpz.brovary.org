---
title: "Другий місяць роботи: нові проекти, прийом громадян, сесії міської ради"
date: 2015-12-28
categories: 
  - "kolonka-avtora"
tags: 
  - "brovary"
  - "demalyans"
  - "zvit"
---

**Другий місяць роботи у Броварській міській раді виявився для команди “Демократичного Альянсу” не менш насиченим, ніж** [**перший**](https://mpz.brovary.org/zrobleno-za-misyats-znajomstvo-pershyj-dialog-navchannya-onlajn-petytsiyi-ta-novyj-ofis/)**: нами було започатковано кілька нових проектів, налагоджено системну роботу з виборцями та роботу на пленарних засіданнях міськради.**

**Робота з виборцями**

Починаючи з 8 грудня було [розпочато регулярний прийом](http://brovary.dem-alliance.org/pryjom-gromadyan-deputatamy-demalyan/) громадян депутатами "Демократичного Альянсу". Складаючи свій графік, ми орієнтувались на те, щоб практично щотижня броварчани мали можливість зустрітись з депутатами ДемАльянсу та розповісти про свою ідею, проблему чи пропозицію. Свої перші прийоми вже провели депутати [Аліна Дяченко](https://www.facebook.com/alina.dyachenko/posts/1085296418161141) та [Олег Берестовий](https://www.facebook.com/berestovy/posts/912534588833903?pnref=story).

[![Зустріч з виборцями](https://mpz.brovary.org/wp-content/uploads/2015/12/12308492_1085315694825880_5996970944246375551_n.jpg)](https://mpz.brovary.org/wp-content/uploads/2015/12/12308492_1085315694825880_5996970944246375551_n.jpg)

**Безбар’єрні Бровари**

Бровари мають стати безбар’єрним містом. З метою реалізації цієї основної стратегічної мети та консолідації зусиль броварчан нами було започатковано новий проект “[Безбар’єрні Бровари](https://www.facebook.com/BezbarjerniBrovary/?fref=ts)” та 1 грудня проведено першу [ознайомчу зустріч](https://mpz.brovary.org/bezbar-yerni-brovary-pershi-kroky-proektu/), на якій було узгоджено основні цілі та завдання проекту та перші кроки на шляху їх реалізації. Координатор проекту - **Ірина Нікітчина**.

[![Безбар'єрні Бровари](https://mpz.brovary.org/wp-content/uploads/2015/12/IMG_5208.jpg)](https://mpz.brovary.org/wp-content/uploads/2015/12/IMG_5208.jpg)

**Концепція реорганізації броварської бібліотеки**

Депутат **Олег Берестовий** виступив з [пропозицією](https://www.facebook.com/berestovy/posts/905579139529448?pnref=story) реорганізації читального залу Центральної броварської бібліотеки на бул.Незалежності та перетворення його у “вільний простір”, центр культурного життя міста. Мета проекту - надати нове життя бібліотеці, яка почала занепадати, зберегти робочі місця і створити у місті сучасну зону коворкінгу. Наразі триває розробка концепції проекту спільно з адміністрацією бібліотеки.

[![Вільний простір](https://mpz.brovary.org/wp-content/uploads/2015/12/12291033_905578396196189_6614417708302071787_o.jpg)](https://mpz.brovary.org/wp-content/uploads/2015/12/12291033_905578396196189_6614417708302071787_o.jpg)

**Відеопрозорість від #DaBro**

У зв’язку з тим, що у Броварах наразі повністю відсутнє телебачення, а новообрана міська рада якраз розпочинає свою роботу, ми [вирішили запустити](http://brovary.dem-alliance.org/videoprozorist-vid-dabro/) власний відеопроект – щоб фіксувати перші кроки депутатів та мера. У рамках проекту “ВідеоПрозорість” ми проводимо відеозйомку засідань виконкому, щопонеділкових нарад у мера, сесій міської ради, депутатських комісій та інших громадських подій. Всі відео у відкритому доступі доступні на нашому [YouTube-каналі](https://www.youtube.com/channel/UCLPNVDseWTor1tSOOY1gOAA/playlists). [![](https://mpz.brovary.org/wp-content/uploads/2015/12/1933147_527601957402645_3540595872258835619_o.jpg)](https://mpz.brovary.org/wp-content/uploads/2015/12/1933147_527601957402645_3540595872258835619_o.jpg)

**Порятунок хвойних насаджень на перетині вулиць Симоненка - Чорновола**

Активісти ДемАльянсу активно долучились до кампанії по захисту лісо-паркової смуги на перетині вулиць Симоненка-Чорновола, на місці якої забудовник [планує звести](https://www.youtube.com/channel/UCLPNVDseWTor1tSOOY1gOAA/playlists) 4 багатоповерхівки, підвищуючи і так понаднормовану щільність населення у цьому мікрорайоні. Депутат **Андрій Саук** та активіст ДемАльянсу **Ірина Нікітчина**, спільно з іншими депутатами та громадою, вже провели дві  робочі зустрічі з мером та головним архітектором міста, які так і не змогли [запевнити](https://mpz.brovary.org/deputaty-i-gromada-vyrishyly-zupynyty-nekontrolovane-budivnytstvo-u-brovarah-video/) [громаду](https://mpz.brovary.org/deputaty-i-gromada-vyrishyly-zupynyty-nekontrolovane-budivnytstvo-u-brovarah-video/), що неконтрольоване будівництво буде зупинено,  не надали прямої відповіді на поставлені вимоги. Боротьба триває.

[![Ірина Нікітчина, Андрій Саук](https://mpz.brovary.org/wp-content/uploads/2015/12/zustrich-u-mera-sauk-nikitchyna-symonenka-lis-12.jpg)](https://mpz.brovary.org/wp-content/uploads/2015/12/zustrich-u-mera-sauk-nikitchyna-symonenka-lis-12.jpg)

**Скасовано дозволи на розміщення нових МАФів на вул.Грушевського**

Скандальна епопея з можливим будівництвом МАФів по вулиці Грушевського (біля будинку №7) завершена — депутати на третій сесії міської ради [ухвалили рішення](http://brovary.net.ua/aktualno/mafiv-na-vulytsi-grushevskogo-ne-bude/mafiv-na-vulytsi-grushevskogo-ne-bude/) не подовжувати приватному підприємству «Смачна країна» договір земельного сервітуту. Боротьба мешканців мікрорайону за свою зелену зону тривала близько півроку. Активісти ДемАльянсу **Андрій Некрашевич** та **Світлана Федюкова** спільно з іншими активістами добились скасування договору оренди і працюють над розробкою і ухваленням Комплексної схеми розміщення тимчасових споруд у Броварах.

[![Ірина Федюкова, Андрій Некрашевич](https://mpz.brovary.org/wp-content/uploads/2015/12/maf-na-grushevskogo-88_cr.jpg)](https://mpz.brovary.org/wp-content/uploads/2015/12/maf-na-grushevskogo-88_cr-629x345.jpg)

**Конкурс на обрання заступників міського голови**

ДемАльянс спільно з іншими депутатами демократичної більшості у Броварській міській раді послідовно виступає за оновлення керівного складу виконавчого комітету, перш за все - заступників міського голови. 4 грудня 2015 року відбувся неформальний конкурс на заміщення посад заступників: [частина 1](https://mpz.brovary.org/predstavlennya-potentsijnyh-zastupnykiv-mera-tehnichni-kandydaty-gosti-z-kyyeva-ta-travlya-zmi-chastyna-1-fotoreportazh/), [частина 2](https://mpz.brovary.org/predstavlennya-potentsijnyh-zastupnykiv-mera-tehnichni-kandydaty-gosti-z-kyyeva-ta-tskuvannya-zmi-chastyna-2/). Одним з основних кандидатів на посаду першого заступника міського голови була активістка Демократичного Альянсу **Ірина Нікітчина**. Ігор Сапожко [відмовився](https://mpz.brovary.org/sapozhko-zapysav-usih-pretendentiv-na-zastupnykiv-u-kadrovyj-rezerv/) обирати жодного кандидата за результатами конкурсу, повністю проігнорувавши думку депутатів та громадськості.

[![Ірина Нікітчина](https://mpz.brovary.org/wp-content/uploads/2015/12/Kandydaty_zastupnyky_00288.jpg)](https://mpz.brovary.org/wp-content/uploads/2015/12/Kandydaty_zastupnyky_00288.jpg)

**Робота у міській раді**

На сесії 22 грудня було оголошено про створення фракції “ДемАльянс” у Броварській міській раді. До складу фракції увійшли троє депутатів: Аліна Дяченко (голова фракції), Андрій Саук та Олег Берестовий. Відповідно до [затвердженого радою](https://mpz.brovary.org/deputatski-komisiyi-brovarskoyi-miskrady-vii-sklykannya-foto/) складу комісій депутати ДемАльянсу розпочали роботу у комісіях: **Аліна Дяченко** - у бюджетній, **Андрій Саук** - з питань ЖКГ, **Олег Берестовий** - з гуманітарних питань. За місяць, що минув, відбулись 3 сесійних засідання Броварської міської ради, затверджено регламент, склад комісій, зміни до бюджету на поточний рік, ухвалено бюджет міста на 2016 рік, затверджено перелік вулиць, які мають бути перейменовані в рамках процесу декомунізації.

[![Олег Берестовий, Аліна Дяченко на сесійному засіданні](https://mpz.brovary.org/wp-content/uploads/2015/12/DSC_1951.jpg)](https://mpz.brovary.org/wp-content/uploads/2015/12/DSC_1951.jpg)

**10 новацій у взаємодії влади і громади Броварів**

Депутати ДемАльянсу [виступили з пропозиціями](https://www.facebook.com/alina.dyachenko/posts/1088891941134922) внесення інноваційних змін до регламенту Броварської міської ради, які мають письмово закріпити нові правила стосунків броварських депутатів та громадян: доступ до сесій, право на виступ, трансляції засідань та інші. Пропозиції будуть розглянуть регламентною комісією і найближчим часом винесені на розгляд міської ради. Також **Аліна Дяченко** [надіслала депутатське звернення](https://www.facebook.com/demalliancebrovary/photos/a.1584700311793258.1073741828.1584232405173382/1652455661684389/?ENGINE=3&theater) щодо забезпечення учасників та відвідувачів сесійних засідань достатньою кількістю розеток, подовжувачів, інтернетом та радіомікрофонами.

[![Аліна Дяченко](https://mpz.brovary.org/wp-content/uploads/2015/12/IMG_4648.jpg)](https://mpz.brovary.org/wp-content/uploads/2015/12/IMG_4648.jpg)

**Антикорупційний форум**

Незважаючи на надзвичайно щільний графік, в перервах між сесіями та засіданнями депутатських комісій, броварські актвісти “Демократичного Альянсу” 23 грудня відвідали [Антикорупційний Форум](https://www.facebook.com/events/541509722674482/), організований широким колом громадських активістів, та долучились до розробки антикорупційних громадських ініціатив.

[![Команда ДемАльянс Бровари на Антикорупційному форумі](https://mpz.brovary.org/wp-content/uploads/2015/12/66411_1655024888094133_7564170300418595483_n.jpg)](https://mpz.brovary.org/wp-content/uploads/2015/12/66411_1655024888094133_7564170300418595483_n.jpg)

Дякуємо, що Ви з нами! #DaBro переможе! ;-)
