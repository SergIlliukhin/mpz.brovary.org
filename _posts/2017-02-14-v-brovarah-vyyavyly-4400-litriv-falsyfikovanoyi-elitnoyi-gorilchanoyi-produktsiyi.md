---
title: "В Броварах виявили 4400 літрів фальсифікованої елітної горілчаної продукції"
date: 2017-02-14
author: 
  username: "pravoznaty"
  display_name: "Маєш право знати"
categories: 
  - "brovary"
  - "novyny"
tags: 
  - "alkogol"
  - "brovary"
  - "kriminal"
  - "novini"
  - "prokuratura-kiyivskoyi-oblasti"
  - "falsyfikat"
coverImage: "wp-content/uploads/2017/02/skladd-e1487078741367.jpg"
---

**Прокуратура Київської області [повідомляє](https://kobl.gp.gov.ua/ua/news.html?_m=publications&_c=view&_t=rec&id=202053) про викриття в Броварах незаконного підпільного цеху, який виготовляв фальсифіковану елітну горілчану продукцію.**

Як зазначено на офіційному сайті прокуратури Київської області, працівники Броварської прокуратури разом із слідчими Державної фіскальної служби в Київській області виявили понад 4400 літрів фальсифікованої елітної алкогольної продукції в Броварах та Броварському районі. Також, в ході проведених санкціонованих обшуків викрили й обладнання для виготовлення такої продукції.

![](https://mpz.brovary.org/wp-content/uploads/2017/02/prodykt.jpg)

«За вказаним фактом розслідується кримінальне провадження за ознаками кримінального правопорушення, передбаченого ч. 3 ст. 204 (незаконне виготовлення, зберігання, збут або транспортування з метою збуту підакцизних товарів) КК України. У кримінальному провадженні проводяться невідкладні слідчі дії, процесуальне керівництво здійснюється прокуратурою Київської області», - повідомляє прес-служба прокуратури Київської області.

Нагадаємо, що в Броварах не вперше [вилучають](https://mpz.brovary.org/v-brovarskomu-garazhi-znajshly-falsyfikovanu-gorilku-na-300-tysyach-gryven-foto/) подібну фальсифіковану продукцію.

**Фото - прес-служба прокуратури Київської області**
