---
title: "Що вибори прийдешні Броварам готують: огляд головних учасників перегонів"
date: 2014-10-06
author: 
  username: "kachor"
  display_name: "Андрій Качор"
categories: 
  - "rozsliduvannya"
tags: 
  - "ivanenko"
  - "andryeyev"
  - "bagmut"
  - "brovary"
  - "viyna"
  - "vibir-redaktsiyi"
  - "vibori"
  - "vibori-2014"
  - "vila-napogotovi"
  - "georgiyivski-strichki"
  - "kandidat-u-narodni-deputati"
  - "kishhuk"
  - "okrug-97"
  - "pavelyev"
  - "parlamentski-vibori-2014"
  - "partiya-regioniv"
  - "praviy-sektor"
  - "rizanenko"
  - "reyestratsiya-kandidativ"
  - "rosiya"
  - "semenyaka"
  - "separatizm"
  - "fedorenko"
  - "tsvk"
  - "tsentralna-viborcha-komisiya"
---

**[![col1](https://mpz.brovary.org/wp-content/uploads/2014/10/col1.jpg)](https://mpz.brovary.org/wp-content/uploads/2014/10/col1.jpg)Нарешті завершився термін для реєстрації кандидатів-мажоритарників по всій країні: тих претендентів на мандат, які не пішли за виборчими списками партій, а боротимуться за місце в парламенті віч-на-віч з конкурентами.**

Наразі на сайті ЦВК [опублікована цифра «34»](http://www.cvk.gov.ua/pls/vnd2014/WP033?PT001F01=910&pf7331=97) - саме стільки прізвищ ми побачимо у виборчих бюлетенях 26 жовтня. Звісно, переважна більшість з них – технічні кандидати, котрі раніше чи пізніше стануть на бік того чи іншого фаворита, а протягом самої кампанії виконуватимуть різні функції: відтягуючи голоси в основних гравців, відволікаючи увагу конкурентів або ж просто заради більшого представництва в дільничних виборчих комісіях. Однак реальних претендентів на здобуття звання законотворця і мандату парламентаря, як і раніше, буде всього декілька. Саме на них, а також на найбільш яскравих суб’єктах чи персонажах цієї виборчої кампанії ми закцентуємо свою увагу.

**[![10712879_962913150391875_9190195461330642459_n](https://mpz.brovary.org/wp-content/uploads/2014/10/10712879_962913150391875_9190195461330642459_n.jpg)](https://mpz.brovary.org/wp-content/uploads/2014/10/10712879_962913150391875_9190195461330642459_n.jpg)«Цар гори»**

Цього разу в перегонах вперше за останній час візьме участь діючий народний депутат від нашого округу. **Павло Різаненко**, який [ефектно переміг](https://mpz.brovary.org/peremozhets-viboriv-u-97-okruzi-pavlo-rizanenko-dav-interv-yu-ukrayinskiy-pravdi/) на останніх парламентських виборах проти групи регіоналівських кандидатів, сьогодні висувається від мега-блоку Петра Порошенка. Штаб Різаненка працює вже порівняно довго, та й зрештою його активна присутність у Броварах, Баришівці та Березані не припинялась з моменту перемоги на виборах 2012 року за рахунок постійної діяльності місцевих організацій УДАРу по всьому округу. На користь кандидата від влади грає  і те, що під час своєї каденції в парламенті Різаненко зберіг політичну послідовність та власну репутацію як в плані боротьби проти режиму Януковича, так і в питанні постійного контролю та впливу на ситуацію в окрузі. Водночас в мінус позиціям кандидата можна поставити поки що недостатню поінформованість саме мешканців округу про діяльність Різаненка в якості парламентаря: у порівнянні з деякими іншими кандидатами, його штаб розповсюджує досить мало агітаційної продукції та взагалі відмовився від використання білбордів.

\[caption id="attachment\_29912" align="aligncenter" width="600"\][![мустафа41](https://mpz.brovary.org/wp-content/uploads/2014/10/mustafa41.jpg)](https://mpz.brovary.org/wp-content/uploads/2014/10/mustafa41.jpg) На підтримку Павла Різаненка днями в Бровари приїжджали відомі журналісти, а тепер кандидати в нардепи Мустафа Найєм, Сергій Лещенко та Світлана Заліщук\[/caption\]

Також слід зазначити, що статус Різаненка як президентського кандидата не передбачає тих «привілеїв», які мали провладні ставленики за часів Януковича. Зрозуміло, що тепер висуванець від президентської партії не зможе за прикладом попередників використовувати адмінресурс, підкуп виборців, репресії та інші старі прийоми, що активно застосовувались колишньою владою ще на останніх парламентських виборах; зрештою – це не в стилі Різаненка. Більше того: очевидно, що проти Павла Олександровича на цих виборах так чи інакше «воюватиме» як мер Броварів Сапожко, так і підконтрольні його команді висуванці. Адже Сапожко є колишнім регіоналом і для нього це питання власної безпеки: Різаненко не без успіхів бореться за повернення державі та громаді відчужених 96 гектарів землі Радіопередавального центру і в цій історії Ігорю Васильовичу є за що переживати.

В той же час висування від президентського блоку все одно сильно вплине на виборчі перспективи Павла Олександровича, адже Порошенко навесні отримав на 97-му окрузі понад 60% голосів «за», які хоч і не повністю, але в значній мірі додадуться до й без того високого стартового особистого рейтингу Різаненка.

**[![841043_603472276345887_1883289392_o](https://mpz.brovary.org/wp-content/uploads/2014/10/841043_603472276345887_1883289392_o.jpg)](https://mpz.brovary.org/wp-content/uploads/2014/10/841043_603472276345887_1883289392_o.jpg)Не темна конячка з норовливим характером**

Екс-голова РДА [**Олег Кищук**](https://mpz.brovary.org/kishhuk-yde-mazhoritarnikom-vid-batkivshhini-v-okruzi-97/) також вдруге поспіль балотуватиметься на цих виборах, і цього разу, вочевидь, не налаштований знімати свою кандидатуру на користь фаворита, як це було під час минулих перегонів. Кищук розпочав досить масовану рекламну кампанію, активно використовуючи білборди, десятки й сотні найнятих агітаторів, велику кількість поліграфічної продукції, і взагалі намагаючись вести власну кампанію з розмахом. Водночас саме така нав’язливість та витратність на тлі війни та загальнонаціональної економії може спрацювати зворотнім чином проти [учорашнього очільника РДА.](https://mpz.brovary.org/prezident-poroshenko-zvilniv-olega-kishhuka-z-posadi-golovi-brovarskoyi-rda/)

<iframe src="//www.youtube.com/embed/nIWN2SQIImw" width="640" height="360" frameborder="0" allowfullscreen="allowfullscreen"></iframe>

На сучасного виборця подібні дорогі промо-акції з боку кандидатів не лише не справляють позитивного враження, але й навпаки – сприймаються людьми як марнотратство, пир під час чуми, коли купа коштів витрачається на вітер, замість допомоги тій же армії. Наразі виглядає так, що основним «коником» цьогорічної кампанії Кищука як і минулого разу стане максимальне використання бренду «Батьківщини» на свою користь. Водночас вже на старті кампанії Олег Євгенович отримав неприємний сюрприз: авторитетний [громадський рух "Чесно" вніс Кищука до переліку "небезпечних"](https://mpz.brovary.org/ruh-chesno-zaklikaye-batkivshhinu-ne-visuvati-kishhuka-kandidatom-na-viborah/) кандидатів, пов'язаних з корупційними схемами, та закликав "Батьківщину" зняти його кандидатуру з виборів.

**[![фото 1](https://mpz.brovary.org/wp-content/uploads/2014/10/foto-1.jpg)](https://mpz.brovary.org/wp-content/uploads/2014/10/foto-1.jpg)«Афганський айдарівець» від партії Яценюка-Турчинова-Авакова**

Так само повторно хоче спробувати свої сили у передвиборчій гонці й [**Микола Семеняка**](https://mpz.brovary.org/v-okruzi-97-vid-narodnogo-frontu-do-verhovnoyi-radi-balotuyetsya-mikola-semenyaka/) – «свій» кандидат для Баришівки і Баришівського району і майже не відомий у більшій частині округу. Не зважаючи на це, на минулих виборах Семеняка здобув друге місце в підсумковому результаті, щоправда, вдвічі поступившись тодішньому переможцю Різаненку, отримавши 16% голосів проти 31%. Однак це не завадило Семеняці і тепер включитись в боротьбу, вже маючи за собою статус кандидата від «Народного Фронту», а не самовисуванця, як раніше.

Головною тезою Миколи Семеняки цього разу очевидно стане тема війни: баришівський кандидат вже довгі роки позиціонує себе як досвідченого ветерана Афганістану, а віднедавна активно пропагує свою причетність до батальйону «Айдар». У багатьох очевидців останніх появ на публіці Семеняки виникають сумніви щодо здатності кандидата брати участь в бойових діях, адже вже близько року Микола Миколайович пересувається лише за допомогою ціпка або на милицях. Тим більше дивують подібні заяви, коли ще в лютому в ефірі Громадського ТБ, розповідаючи про свою участь в майданівських подіях, Микола Семеняка стверджував, що не може брати участь в активних силових діях, позаяк має серйозні проблеми зі здоров’ям.

\[caption id="attachment\_29921" align="aligncenter" width="600"\][![1926730_738770432862471_643078914075441760_n](https://mpz.brovary.org/wp-content/uploads/2014/10/1926730_738770432862471_643078914075441760_n.jpg)](https://mpz.brovary.org/wp-content/uploads/2014/10/1926730_738770432862471_643078914075441760_n.jpg) Микола Семеняка роздає продукти родинам учасників АТО в броварській міській раді разом із заступницею Сапожка Ларисою Виноградовою\[/caption\]

> Цікавий факт: на своїх зустрічах з виборцями відповідаючи на запитання людей Семеняка – а заразом і його агітатори - постійно заявляють, що проблеми з ногами в нього виникли в результаті поранення в зоні АТО. Однак в ефірі від 26 лютого Микола Миколайович стверджував, що це поранення відбулось не в зоні АТО, а ще за кілька місяців до війни на Донбасі. За словами Семеняки, його підстрелили невідомі біля власного будинку в рідній Баришівці.

<iframe src="//www.youtube.com/embed/Ju9yfbTJb0A" width="640" height="360" frameborder="0" allowfullscreen="allowfullscreen"></iframe>

Однак прихильники Семеняки стверджують, що ветеран Афганістану знаходить спосіб воювати навіть в такому стані. Так чи інакше, сьогодні Микола Семеняка більше часу проводить не на фронті, а на передвиборчих зустрічах: віднедавна перед ним відкриті усі сцени офіційних заходів навіть у Броварах та районі, до яких кандидат має дуже дотичне відношення. Ці факти, разом з піаром Семеняки в комунальних ЗМІ та на «адміністративних» заходах за підтримки посадовців броварської мерії майже не залишають сумнівів, що Микола Миколайович користується підтримку колишніх регіоналів, які досі займають ключові посади на нашому окрузі. Опосередковано підтверджує цей факт ще й те, що Семеняка розгорнув масштабну кампанію на білбордах у Броварах, і за «дивним збігом обставин», це саме ті борди, які належать фірмам, пов'язаним з місцевою владою і які завжди були недоступні для всіх, крім провладних кандидатів.

**[![фото 2](https://mpz.brovary.org/wp-content/uploads/2014/10/foto-2.jpg)](https://mpz.brovary.org/wp-content/uploads/2014/10/foto-2.jpg)Висуванець Білого Будинку**

Найбільш демонстративною – хоч і не основною - кандидатурою від броварської влади на цих виборах намагається позиціонуватись [**Василь Андрєєв**](https://mpz.brovary.org/zastupnik-mera-brovariv-vasil-andryeyev-ide-na-vibori-v-parlament/) – заступник мера Броварів Ігоря Сапожка, що зареєструвався у якості самовисуванця, хоч до цього був членом Партії регіонів. Сумнівів у щирості намірів Василя Олександровича реально поборотись за перемогу додають його стартові позиції: участь Андрєєва на цих виборах може бути згубною для його подальших політичних перспектив, адже саме він є формально відповідальним за найбільш проблемні галузі міської інфраструктури. Василь Андрєєв є заступником Ігоря Сапожка з питань землі, комунальної власності, благоустрою та інших тем та галузей, які в мешканців викликають найбільше нарікань. Крім того, віза Андрєєва стоїть на кожному резонансному земельному рішенні броварської влади.  Тож його поява на дистанції може свідчити про роль Андрєєва в перегонах в якості «громовідводу», який збиратиме на себе негатив броварчан на адресу міської влади. Водночас судячи з того, що Василь Олександрович поруч з Семенякою стали улюбленцями комунальної преси, підконтрольній Сапожку і Ко у Броварах та Дунаєнку в Березані, можна зробити висновок, що паралельно із Семенякою Андрєєв є тим, на кого місцеві чиновники також робитимуть ставку.

<iframe src="//www.youtube.com/embed/44rAT5GvAGU" width="480" height="360" frameborder="0" allowfullscreen="allowfullscreen"></iframe>

_В колективі регіоналів Василь Андрєєв з’являється на 33-ій секунді відео. З 2:27 видно, що заступник Сапожка голосує за рішення конференції._

Ще більше питань викликає потужна PR-кампанія Андрєєва: місто закидане дуже дорогою поліграфічною агітпродукцією заступника Сапожка, не кажучи вже про шалену кількість біл бордів із зображенням усміхненого обличчя регіонала.

\[caption id="attachment\_29922" align="aligncenter" width="600"\][![фото (2)](https://mpz.brovary.org/wp-content/uploads/2014/10/foto-21.jpg)](https://mpz.brovary.org/wp-content/uploads/2014/10/foto-21.jpg) Таких біл бордів сьогодні десятки по всьому місту\[/caption\]

Тож досить цікаво, за який рахунок Андрєєв з таким розмахом веде кампанію? Адже не секрет, що на зарплату чиновника складно дозволити собі бодай один борд у виборчій період, не кажучи вже про десятки тисяч кольорових газет та їхнє розповсюдження. Зрештою, у 2013-му році Андрєєв [задекларував лише 136 тисяч гривень](https://mpz.brovary.org/hto-z-miskih-ochilnikiv-nayzamozhnishiy-analiz-deklaratsiy-pro-dohodi-u-2012-rotsi/) особистого доходу, три автомобіля і земельну ділянку. Але навіть якби Василь Олександрович продав усе своє майно та витратив усі заощадження, їх би не вистачило на подібну коштовну агітацію. Тож очевидно, регіонал-самовисуванець має впливових та небідних спонсорів, які зацікавлені в просуванні заступника Сапожка до Верховної Ради

**… та інші**

Окрім головних кандидатів, котрі реально вестимуть агітаційну кампанію, для участі у цьогорічних парламентських перегонах по нашому округу зареєструвались ще кілька десятків осіб, окремі з яких можуть додати кампанії певного куражу та веселощів. Так, в парламент по 97-му округу спробують прорватись регіоналка [**Наталія Багмут**,](https://mpz.brovary.org/eks-regionalka-bagmut-yde-na-vibori-vid-liberalnoyi-partiyi-v-okruzi-97/) висунута «Ліберальною партією України», колишній депутат міськради, відомий екстравагантними вибриками **Авксентій Гранат**, насмілились висунути свої кандидатури навіть відверто антиукраїнські партії, такі як «Опозиційний блок» та комуністи: **Олександра Порядіна** та **Олександра Горєліка** відповідно . Ну і, звісно, навряд чи пастимуть задніх такі яскраві політичні сили, як «Правий сектор»: хлопці вже [пообіцяли провести «політичне чистилище» у Броварах](https://mpz.brovary.org/praviy-sektor-prinis-do-brovarskoyi-miskradi-smittyeviy-bak/), а в парламент від них піде молодий боєць, який і зараз воює на фронті, [**Дмитро Павєльєв.**](https://mpz.brovary.org/praviy-sektor-zareyestruvav-svogo-kandidata-u-viborchomu-okruzi-97/) Про них та про інші важливі тенденції цьогорічної парламентської кампанії ми поговоримо в наступних публікаціях.
