---
title: "\"Інтер\": У Броварах у військовій частині убили солдата-контрактника"
date: 2014-01-17
tags: 
  - "inter"
  - "brovary"
  - "viyskova-chastina"
  - "vbivstvo"
  - "novini"
  - "soldat"
---

**[![Військова частина](https://mpz.brovary.org/wp-content/uploads/2014/01/Viyskova-chastina.png)](https://mpz.brovary.org/wp-content/uploads/2014/01/Viyskova-chastina.png)У Броварах загинув солдат-контрактник. Тіло старшого сержанта із розбитою головою знайшли у казармі. Характер травми свідчить про те, що його вдарили по голові важким предметом, ймовірно, саморобною штангою. Про це йдеться в [сюжеті телеканалу "Інтер"](http://podrobnosti.ua/podrobnosti/2014/01/17/953381.html).**

Напередодні загиблий посварився зі своїм командиром - 27-мирічним капітаном. Обидва були напідпитку. І слідчі підозрюють, що сварка закінчилася тим, що офіцер вбив свого підлеглого. Зараз він під вартою у СІЗО.

**Ольга Пінчук, заступник начальника слідчого відділу Деснянського райвідділу МВС України в Києві:**

_\- В ході досудового розслідування встановлено, що конфлікт між даними особами виник під час розпиття спиртних напоїв безпосередньо на території військової частини. Капітан 1986 року заподіяв тілесні ушкодження старшому сержанту військовослужбовцю 1972, внаслідок яких останній помер._

Кримінальне провадження відкрили за статтею "умисне вбивство". У Міністерстві оборони від коментарів - відмовились.

**Джерело: [Подробности-ТВ](http://podrobnosti.ua/podrobnosti/2014/01/17/953381.html)**
