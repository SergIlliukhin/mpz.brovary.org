---
title: "ТСН: У Броварах пішов під воду приватний сектор - ВІДЕО"
date: 2013-09-24
author: 
  username: "pravoZnaty"
  display_name: "Маєш право знати"
categories: 
  - "video"
tags: 
  - "vibir-redaktsiyi"
  - "novini"
  - "pidtoplennya"
  - "stare-misto"
  - "tsn"
coverImage: "wp-content/uploads/2013/09/tsn_povin.jpg"
---

 **[![tsn_povin](https://mpz.brovary.org/wp-content/uploads/2013/09/tsn_povin.jpg)](https://mpz.brovary.org/wp-content/uploads/2013/09/tsn_povin.jpg)У Броварах люди у відчаї через повінь. Вода затоплює та руйнує їхні будинки, а на допомогу їм кинули лише одну мотопомпу. Про це йдеться у [сюжеті](https://tsn.ua/ukrayina/na-kiyivschini-povin-ruynuye-budinki-a-lyudi-u-vidchayi-cherez-bezdiyalnist-vladi-312291.html) ТСН.**

"У мене вже сили немає, серце розривається, не знаю що робити. Ви подивіться: стіни мокрі, все мокре, пливе, весь туалет пливе", - у відчаї розповідає жителька Броварів Ніна Лазарєва. Приватні будинки в Броварах зведені на болотах і головна розвага тут - хто більше насипав піску на подвір'я. Чим більше завіз, тим менше затопило. Підтоплений район намагаються осушити, але рятувальники відкачують воду лише однією мотопомпою. Вона не може впоратися з водою.

Місцеві жителі нарікають, що влада їм зовсім не допомагає. Вони намагаються боротися з водою власними силами, але ресурсів не вистачає. Та й дощі не припиняються. Єдине, що їм залишається робити – молитися на покращення погоди.

**Джерело: [ТСН](https://tsn.ua/ukrayina/na-kiyivschini-povin-ruynuye-budinki-a-lyudi-u-vidchayi-cherez-bezdiyalnist-vladi-312291.html)**
