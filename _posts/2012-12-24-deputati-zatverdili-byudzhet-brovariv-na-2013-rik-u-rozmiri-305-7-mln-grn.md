---
title: "Депутати затвердили бюджет Броварів на 2013 рік у розмірі 305,7 млн. грн"
date: 2012-12-24
author: 
  username: "aleechka"
  display_name: "Аліна Дяченко"
tags: 
  - "brovary"
  - "byudzhet"
  - "byudzhet-mista-2013"
  - "vibir-redaktsiyi"
  - "novini"
coverImage: "wp-content/uploads/2012/12/byudzhet2.jpg"
---

**[![](https://mpz.brovary.org/wp-content/uploads/2012/12/byudzhet2.jpg "бюджет2")](https://mpz.brovary.org/wp-content/uploads/2012/12/byudzhet2.jpg)Сьогодні, на 28-ій позачерговій сесії Броварська міська рада ухвалила рішення «Про бюджет міста на 2013 рік». Згідно з цим документом, загальний обсяг доходів бюджету міста у наступному році очікується у сумі 305 726,15 тис. грн.**

При цьому доходи загального фонду установлено у сумі майже **257  млн. грн**, в т.ч.: - субвенція з загального фонду держбюджету – 87 млн грн; - субвенція на покращення надання соціальних послуг найуразливішим верствам – 574,5 тис. грн; - субвенція з районного бюджету на об’єкти спільного користування – 100 тис. грн; - субвенція з районного бюджету – 132 тис. грн.

Доходи спецфонду становлять майже **49 млн. грн**, з яких: - бюджет розвитку – майже 33 млн. грн; - субвенції зі спецфонду держбюджету – трохи більше 4 млн. грн.

Найбільшу частку доходів планується отримати з поданку з доходів фізичних осіб – майже **127 млн. грн**., що на 1 млн. грн має бути більше, ніж було прогнозовано у поточному році. З податку на землю планується отримати майже **38 млн. грн**, що на 1,7  млн. грн більше, ніж очікувалось цього року. По місцевих податках і зборах влада хоче одержати **1,5 млн. грн**., з продажу землі – трохи більше **9 млн. грн**., з відчуження комунального майна – **550 тис. грн**.

Прогнозований перелік видатків виглядає наступним чином:

\[table\]

|   **Витрати**   |   **Сума у бюджеті\* (тис. грн)**   |   **Відсоток**   |
| --- | --- | --- |
| Освіта | 118458 | 46,1 % |
| Соціальний захист та соцзабезпечення | 92637 | 36 % |
| Органи місцевого самоврядування | 15177 | 5,9 % |
| Житлово-комунальне господарство | 10706 | 4,2 % |
| Культура | 10122 | 4 % |
| Фізична культура та спорт | 5524 | 2,2 % |
| Засоби масової інформації | 1578 | 0,6 % |
| Транспорт, дорожнє господарство, зв’язок, телекомунікації   та інформатика | 1540 | 0,6 % |
| Інші видатки на охорону здоров’я | 200 | 0,1 % |
| Інші видатки | 641 | 0,3% |
| Субвенція на утримання об’єктів спільного користування | 80 |  |
| Резервний фонд | 50 |  |
| ВСЬОГО | 256 714 |  |

\[/table\] \* суми округлено до тисяч гривень

Найдорожчими об’єктами, на які передбачено видатки за рахунок коштів бюджету розвитку на 2013 рік, є наступні: - проектування та будівництво тролейбусної лінії Бровари-Київ (І та ІІ черги) – **9 млн. грн;** - проектування та реконструкція парку Шевченка – **3 млн. грн**; - проектування та будівництво розподільчого пункту по вул. Чубинського для електропостачання ІV житлового району – **2,7 млн. грн**; - реконструкція фасадів з утепленням зовнішніх стін – **1,5 млн. грн**.

Для порівняння подаємо цифри по інших об’єктах, які також закладено на 2013 рік: - капітальний ремонт ліфтів – **750 тис. грн**; - модернізація та заміна ліфтів – **750 тис. грн**; - капітальний ремонт м’яких покрівель житлових будинків – **580 тис. грн**; - капітальний ремонт внутрішньобудинкових мереж житлових будинків – **464 тис. грн**; - капітальний ремонт шатрових дахів – **420 тис. грн**; - проектування та реконструкція басейну «Волна» - **250 тис. грн**; - капітальний ремонт зливової каналізації – **150 тис. грн**; - проектування та реконструкція плавального басейну «Лідер» - **80,5 тис. грн;** - проектування та реконструкція вул. Малокиївської – **60 тис. грн**; - будівництво мереж водопроводу по вул. Старотроїцька, Р. Люксембург, Чернишевського, Папаніна – **50 тис. грн**; - проектування та реконструкція Дитячої школи мистецтв – **48 тис. грн**.

Пріоритети броварської влади у фінансуванні місцевих програм виглядають наступним чином: найбільше коштів виділено на наступні: 1) Міська програма утримання та розвитку об’єктів ЖКГ – майже **10,7 млн. грн**; 2) Будівництво та реконструкція магістральних вулиць загальноміського призначення – **9 млн. грн**.; 3) Міська програма дошкільної освіти на 2011-2014 роки – **3,6 млн. грн**; 4) Програма по будівництву та реконструкції об’єктів соціального призначення – **3,3 млн. грн**; 5) Міська програма по будівництву ІV житлового району – **2,7 млн. грн**; 6) Програма «З турботою про кожного» - **майже 2 млн. грн**; 7) Загальна середня освіта на 2011-2014 роки – **1,7 млн. грн**; 8) Програма діяльності та фінансової підтримки КП «Телестудія «Наше місто» - **800 тис. г**рн; 9) Програма проведення культурно-мистецьких заходів – **552 тис. грн**; 10) Міська прогарма відпочинку та оздоровлення дітей на період 2008-2012 років - **400 тис. грн**.

Найменше дісталось наступним програмам:

1) Програма залучення інвестицій та поліпшення інвестиційного клімату м. Бровари на 2012-2014 роки – **15 тис. грн**; 2) Програма розвитку футболу в м. Бровари на 2012-2016 роки – **50 тис. грн**; 3) Програма регулювання чисельності безпритульних тварин в м. Бровари на 2012-2017 роки – **60 тис. грн**; 4) Міська програма підтримки та розвитку молоді «Молодь Броварів» на 2011-2015 роки – **72 тис. грн**; 5) Міська програма «Обдарованість» – **99 тис. грн**.

> Детальніший аналіз міського бюджету на 2013 рік читайте у наступних публікаціях журналістів «Маєш право знати».
