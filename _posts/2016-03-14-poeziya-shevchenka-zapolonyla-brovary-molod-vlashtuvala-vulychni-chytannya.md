---
title: "Поезія Шевченка заполонила Бровари: молодь влаштувала вуличні читання"
date: 2016-03-14
author: 
  username: "onikienko"
  display_name: "Вікторія Оникієнко"
categories: 
  - "hromada"
  - "novyny"
tags: 
  - "novini"
  - "poeziya"
  - "chytannya"
  - "shevchenko"
---

![тарас шевченко (10)](https://mpz.brovary.org/wp-content/uploads/2016/03/taras-shevchenko-10.jpg)

**12 березня поезія Тараса Шевченка заполонила вулиці Броварів, активісти броварського осередку "Молоді ДемАльянсу" влаштували вуличні читання поезії, присвячені до дня народження  Шевченка. Молодь другий рік поспіль відзначає Шевченківські дні флеш-мобом, щоб слово поета не пилилося на полицях, а лунало в людних місцях.**

Марафон читання віршів активісти розпочали о 15.30 та анонсували про кілька локацій, які почергово змінювались, тож молодь читала вірші в Парку імені Т.Г Шевченка, біля Супермаркет «Варус», наступним був “Прометей”, на фоні авангардного муралу поетові та на «Форумі» (біля дитячого майданчика), відтак акція затягнулася аж до сутінків.

![тарас шевченко (4)](https://mpz.brovary.org/wp-content/uploads/2016/03/taras-shevchenko-4.jpg)

Броварчани такі публічні виступи сприймали з подивом, все ж, не кожного дня зустрічаєш молодих людей, які відчайдушно  декламують в рупор поезії. Тим не менш, таку затію активістів люди сприйма позитивно, вуличні читання подекуди зворушували перехожих, мовляв, яка свідома, небайдужа молодь - береже традиції.

![тарас шевченко (8)](https://mpz.brovary.org/wp-content/uploads/2016/03/taras-shevchenko-8.jpg)

_"Особисто в мене залишились лише позитивні враження. Замість того, аби витратити свій вільний час на телевізор і соціальні мережі, ми вийшли і вшанували пам’ять легендарного поета та борця за волю свого народу. Саме у цьому повинна проявлятися патріотичність молоді. Не у словах, а у справах"_, - ділиться своїми враженнями активістка **Катерина Молнар**.

![тарас шевченко (9)](https://mpz.brovary.org/wp-content/uploads/2016/03/taras-shevchenko-9.jpg)

Несподівані вуличні читання поезії Шевченка приємно здивували людей, багато слухачів підходили й дякували молодив активістам за таку незвичну ініціативу. Організатори стверджують, що передусім хотіли вшанувати Великого Кобзаря та показати, яку могутню спадщину має українська культура. Молодь зізналася, що наступного року прислухається до порад броварчан, та декламуватиме вірші поета на пам’ять.

**Фото: "Молодь ДемАльянсу"**
