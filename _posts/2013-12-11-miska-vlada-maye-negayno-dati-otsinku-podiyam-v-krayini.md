---
title: "Міська влада має негайно дати оцінку подіям в країні!"
date: 2013-12-11
author: 
  username: "udar"
  display_name: "УДАР"
categories: 
  - "kolonka-avtora"
---

**[![otlihie-maydan-bolot-02-12-2013](https://mpz.brovary.org/wp-content/uploads/2013/12/otlihie-maydan-bolot-02-12-2013.jpg)](https://mpz.brovary.org/wp-content/uploads/2013/12/otlihie-maydan-bolot-02-12-2013.jpg)Броварська міська влада більше не може робити вигляд, що в країні нічого не відбувається. Найпотужніші в історії України протести, що призвели до революційної ситуації вже давно мали отримати оцінку від броварських депутатів, проте міська рада, так само як і міський голова, досі зберігали налякане мовчання.**

Відтак Броварський УДАР вимагає від мера **Ігора Сапожка** негайного скликання позачергової сесії, на якій броварські народні обранці мають визначитись у цій ситуації: чи вони разом з народом, чи стануть на бік кривавого режиму Януковича.

З відповідним зверненням до Ігора Сапожка звернувся голова міського осередку  партії УДАР Віталія Кличка **Роман Сімутін.** У своєму листі лідер місцевого УДАРу зазначає, що така необхідність виникла у зв’язку із «крайньою небезпекою, яка нависла над Україною у зв’язку з брутальним і цинічним порушенням громадянських прав під час жорстокої і кривавої розправи спецпідрозділу «Беркут» над мирним «Євромайданом» вночі 30 листопада 2013 року у Києві. Також «ударівець» звертає увагу на «неспроможність Президента України, органів державної виконавчої влади, правоохоронних органів забезпечити демократичні процеси в державі, а також захистити права, свободи та законні інтереси громадян України». З огляду на це, на розгляд сесії буде винесення питання про заклик до Президента розформувати Уряд, призначити дострокові вибори до Верховної Ради та піти у відставку.

До свого звернення депутат Роман Сімутін долучив підписи броварчан, що підтримують ініціативу скликання позачергової сесії та які були зібрані на Інформаційно-мобілізаційному пункті «Бровари-Майдан»

Нижче: повні тексти звернень до центральних органів влади, що планується винести на розгляд сесії та фото частини підписів бровар чан, котрі висловились за ініціативу скликання позачергової сесії Броварської міської ради 12 грудня.

**ЗВЕРНЕННЯ ПРО СКЛИКАННЯ ПОЗАЧЕРГОВОЇ СЕСІЇ БРОВАРСЬКОЇ МІСЬКОЇ РАДИ**

>          **Броварському міському голові**
> 
> **Київської області**
> 
> **Сапожку І.В.**
> 
> **ДЕПУТАТСЬКЕ ЗВЕРНЕННЯ** 
> 
> **Шановний Ігоре Васильовичу!** 
> 
> Враховуючи крайню небезпеку, яка нависла над Україною у зв’язку з брутальним і цинічним порушенням громадянських прав під час жорстокої і кривавої розправи спецпідрозділу «Беркут» над мирним «Євромайданом» вночі 30 листопада 2013 року у Києві, неспроможність Президента України, органів державної виконавчої влади, правоохоронних органів забезпечити демократичні процеси в державі, а також захистити права, свободи та законні інтереси громадян України прошу скликати позачергову сесію не пізніше 12 грудня 2013 року для затвердження наступних звернень:
> 
> \-         звернення до Президента України Януковича В.Ф про дострокове припинення ним повноважень шляхом подачі у відставку;
> 
> \-         звернення до Кабінету Міністрів України про складання повноважень всіма членами уряду;
> 
> \-         звернення до Верховної Ради України про дострокові вибори;
> 
> \-         звернення до Генеральної прокуратури України із закликом негайного розслідування щодо застосовування сили проти українського народу;
> 
> \-         звернення до керівників вищих навчальних закладів із закликом тимчасово зупинити навчання у вищих учбових закладах, не піддаватись на незаконні вимоги влади організовувати або підтримувати репресії проти студентів та викладачів, які беруть участь в акціях протесту, приєднатись до страйку і вийти на вулиці на акції громадянської непокори.
> 
> Відповідь на депутатське звернення прошу підготувати **негайно** в письмовій формі та надіслати до апарату Броварської міської ради Сімутіну Р.В., за адресою: 07400, м. Бровари, вул. Гагаріна, буд.15.
> 
>  
> 
> **З повагою,**
> 
> **депутат Броварської міської ради Сімутін Р.В.**

 

**ЗВЕРНЕННЯ ДО ПРЕЗИДЕНТА УКРАЇНИ ВІКТОРА ЯНУКОВИЧА**

> Президенту України
> 
> Януковичу В.Ф.
> 
> депутатів броварської міської ради
> 
> Звернення.
> 
> Пане Президент!
> 
> Ми, депутати міської ради міста Бровари, в зв’язку з жорстоким побиттям громадян України на Майдані Незалежності в Києві, звертаємось до Вас із закликом припинити застосовування сили проти українського народу! Свобода зібрань – це одне з базових прав наших громадян, гарантованих Конституцією України. Силове рішення цього питання приведе до ескалації конфлікту, взаємного насилля, остаточного розриву між владою і суспільством.
> 
> Будь-які цілі не можуть бути виправданням для застосування сили проти власного народу, особливо якщо він виборює справедливість по відношенню до себе.
> 
> Тому ми вимагаємо негайного звільнення міністра внутрішніх справ Захарченка В. Ю., як керівника, що несе безпосередню відповідальність за дії своїх підлеглих, а саме: за криваву розправу «Беркуту» над українськими громадянами, за дії Врадіївських катів у погонах, за практику тортурів при допитах, масове вимагання міліцією хабарів, тиск на бізнес і таке інше.
> 
> Ми вимагаємо негайного розпуску спецпідрозділу «Беркут», як структури, що скомпрометувала себе порушеннями законів та антинародними діями.
> 
> Будь-які внутрішні або зовнішні чинники не можуть бути виправданням для Уряду України за непрофесійну підготовку до підписання Угоди про Асоціацію з ЄС. Оскільки Уряд несе політичну відповідальність за події, що сталися після цього в Україні, ми закликаємо Вас відправити Уряд у відставку!
> 
> Вкрай важка політична ситуація, що складається в країні, вимагає нестандартних політичних кроків.
> 
> Ми пропонуємо пошук шляхів до повного перезавантаження влади.
> 
> Ми закликаємо Вас до призначення нових виборів в країні, а саме: президентських, парламентських та виборів у місцеві ради всіх рівнів!
> 
> Тільки такі дії в надскладних політичних умовах зможуть повернути довіру народу до влади!

**ЗВЕРНЕННЯ ДО ВЕРХОВНОЇ РАДИ УКРАЇНИ**

> Вкрай важка політична ситуація, що складається в країні, вимагає негайних політичних кроків.
> 
> Ми, депутати міської ради міста Бровари, вимагаємо наступного:

1. > Проголосувати за саморозпуск Верховної Ради.
    
2. > Написати особисті заяви про складання депутатських повноважень.
    

 

**ЗВЕРНЕННЯ ДО КАБІНЕТУ МІНІСТРІВ УКРАЇНИ**

> У зв’язку з катастрофічним станом економіки,
> 
> з жорстоким придушенням мирних протестів громадян,
> 
> з організацією репресій проти тих, кому Конституцією України гарантована свобода слова,
> 
> з обманом українського народу стосовно його євроінтеграційних прагнень,
> 
> з всенародною недовірою щодо стратегії розвитку країни і сьогоденних дій Уряду,
> 
> ми, депутати міської ради міста Бровари, звертаємось із вимогою про негайне і безумовне складання повноважень всіма членами Уряду!

**ЗВЕРНЕННЯ ДО ГЕНЕРАЛЬНОГО ПРОКУРОРА УКРАЇНИ**

> Генеральному Прокурору України
> 
>                                                                                Пшонці Віктору Павловичу
> 
>                                                                                 депутатів Броварської міської ради
> 
> Звернення.
> 
> Ми, депутати міської ради міста Бровари, в зв’язку з жорстоким побиттям громадян України на Майдані Незалежності в Києві, звертаємось із закликом негайного розслідування щодо застосовування сили проти українського народу! Свобода зібрань – це одне з базових прав наших громадян, гарантованих Конституцією України. Силове рішення цього питання приведе до ескалації конфлікту, взаємного насилля, остаточного розриву між владою і суспільством.
> 
> Пам\`ять про криваву розправу над своїм народом, що сталася 30 листопада 2013 року, назавжди залишиться в історії України, як і кров невинних громадян на руках міліціонерів спецзагону "Беркут", та тих керівників, які віддавали цей злочинний наказ.
> 
> 60-та стаття Конституція України надає кожній людині право поступати згідно з її совістю і мораллю: "Ніхто не зобов'язаний виконувати явно злочинні розпорядження чи накази. За віддання і виконання явно злочинного розпорядження чи наказу настає юридична відповідальність." Це значить, що як люди, що віддавали злочинні накази, так і ті, хто їх свідомо виконував, мають понести покарання по волі народу України і по закону.
> 
> Депутати броварської міської ради депутатів вимагають:

1. > Всебічного, об’єктивного та відкритого розслідування кривавої розправи на Майдані Незалежності.
    
2. > Притягнення до кримінальної відповідальності особи, що віддала наказ на розгін мітингувальників.
    
3. > Негайного відкриття кримінальних справ проти всіх співробітників спецзагону «Беркут», що приймали участь у побитті українських та іноземних громадян 30 листопада 2013 року.
    
4. > Припинення переслідувань невинних людей за безпідставними обвинуваченнями у організації провокативних подій біля Адміністрації Президента, що були навмисно зрежисовані владою.
    
5. > Відкриття кримінальних проваджень проти осіб, що вчиняють тиск на студентів і викладачів та інших осіб, що приймають участь в акціях протесту.
    
6. > Припинення використання органів правопорядку в політичних цілях.
    

 

**ЗВЕРНЕННЯ ДО ПРАЦІВНИКІВ ПРАВООХОРОННИХ ОРГАНІВ ТА ВНУТРІШНІХ ВІЙСЬК**

> Ми, депутати міської ради міста Бровари, звертаємось до вас із закликом не виконувати злочинні накази вашого керівництва, що направлені на придушення власного народу!
> 
> 60-та стаття Конституції України надає кожній людині право поступати згідно з її совістю і мораллю: "Ніхто не зобов'язаний виконувати явно злочинні розпорядження чи накази."
> 
> Будь-які цілі не можуть бути виправданням для застосування сили проти власного народу, особливо якщо він виборює справедливість по відношенню до себе!
> 
> На цей час в Києві, та в інших містах, де проходять протести, знаходиться багато громадян України. Це ваші діти, брати, батьки, друзі, знайомі.
> 
> Співгромадяни! Ставайте на бік свого народу! Приєднуйтесь до боротьби за свої права! Боріться з нами за краще майбутнє для своїх дітей, для нашої з вами країни!

**ЗВЕРНЕННЯ ДО КЕРІВНИКІВ ВИЩИХ НАВЧАЛЬНИХ ЗАКЛАДІВ**

> Ми, депутати міської ради міста Бровари, звертаємось до вас із закликом тимчасово зупинити навчання у вищих учбових закладах, не піддаватись на незаконні вимоги влади організовувати або підтримувати репресії проти студентів та викладачів, які беруть участь в акціях протесту, приєднатись до страйку і вийти на вулиці на акції громадянської непокори.
> 
> Приєднуйтесь до боротьби за свої права! Боріться з нами за краще майбутнє для своїх дітей, для нашої з вами країни!

**ПІДПИСИ БРОВАРЧАН, ЩО ВИСЛОВИЛИСЬ ЗА НЕГАЙНЕ СКЛИКАННЯ ПОЗАЧЕРГОВОЇ СЕСІЇ БРОВАРСЬКОЇ МІСЬКОЇ РАДИ (частина підписів)**

[![pdp2](https://mpz.brovary.org/wp-content/uploads/2013/12/pdp2.jpg)](https://mpz.brovary.org/wp-content/uploads/2013/12/pdp2.jpg)

[![pdp1](https://mpz.brovary.org/wp-content/uploads/2013/12/pdp1.jpg)](https://mpz.brovary.org/wp-content/uploads/2013/12/pdp1.jpg)[![pdp3](https://mpz.brovary.org/wp-content/uploads/2013/12/pdp3.jpg)](https://mpz.brovary.org/wp-content/uploads/2013/12/pdp3.jpg)[![pdp4](https://mpz.brovary.org/wp-content/uploads/2013/12/pdp4.jpg)](https://mpz.brovary.org/wp-content/uploads/2013/12/pdp4.jpg)[![pdp5](https://mpz.brovary.org/wp-content/uploads/2013/12/pdp5.jpg)](https://mpz.brovary.org/wp-content/uploads/2013/12/pdp5.jpg)[![pdp6](https://mpz.brovary.org/wp-content/uploads/2013/12/pdp6.jpg)](https://mpz.brovary.org/wp-content/uploads/2013/12/pdp6.jpg)[![pdp7](https://mpz.brovary.org/wp-content/uploads/2013/12/pdp7.jpg)](https://mpz.brovary.org/wp-content/uploads/2013/12/pdp7.jpg)

**СЛАВА УКРАЇНІ! РАЗОМ ДО ПЕРЕМОГИ! УСІ НА МАЙДАН!**
