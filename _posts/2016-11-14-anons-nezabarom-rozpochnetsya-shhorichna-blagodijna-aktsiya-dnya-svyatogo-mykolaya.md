---
title: "АНОНС: Незабаром розпочнеться щорічна благодійна акція до дня Святого Миколая"
date: 2016-11-14
categories: 
  - "announce"
  - "novyny"
tags: 
  - "anons"
  - "blagodiyna-aktsiya"
  - "brovary"
  - "dopomoga-dityam"
  - "novini"
  - "podarunky"
  - "svyatyj-mykolaj"
---

**В листопаді у Броварах стартує традиційна благодійна акція «Фабрика Святого Миколая». Головним завданням такого заходу є залучення громади міста до привітання дітей із соціально незахищених категорій з зимовим святом, зазначають у [повідомленні](http://brovary-rada.gov.ua/news/14488.html) на офіційному сайті Броварської міської ради.**

Як йдеться в оголошенні, щорічна благодійна акція цього року буде проходити з **19 листопада по 19 грудня**. Метою заходу є підтримка і увага до дітей-сиріт, дітей, які позбавлені батьківського піклування та дітей з особливими потребами.

Всі небайдужі можуть долучитися та стати помічниками Святого Миколая, передавши дітям подарунки: іграшки, солодощі, канцелярські речі, дитячі книжки та дитячий  одяг.

Речі можна приносити до 19 грудня 2016 року за адресою: **м. Бровари, вул. Гагаріна, 15, каб.101.**

Додаткова інформація за телефонами: **(04594) 6-11-86, 6-19-00.**
