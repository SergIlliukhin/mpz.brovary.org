---
title: "У Броварах держслужба охорони затримала на місці злочину трьох крадіїв, - МВС"
date: 2015-09-02
author: 
  username: "pravoznaty"
  display_name: "Маєш право знати"
categories: 
  - "novyny"
tags: 
  - "185"
  - "zatrimannya"
  - "kradizhka"
  - "kriminal"
  - "novini"
---

**Правоохоронці затримали трьох крадіїв на місці злочину у Броварах. Чоловіки за допомогою викрутки пошкодили вікно та проникли до будинку з метою скоєння крадіжки. Про це [повідомляє](https://www.mvs.gov.ua/mvs/control/kyivska/uk/publish/article/172890) Броварський МВ ГУМВС України в Київській області.**

Як повідомляють правоохоронці, о четвертій годині ночі на пульт централізованого спостереження Державної служби охорони надійшов сигнал «тривога». За вказаною адресою миттєво виїхала група затримання Броварського відділу державної служби охорони та працівники слідчо-оперативної групи міськвідділу міліції.

Пошкоджене вікно вказувало на проникнення, тож правоохоронці одразу заблокували можливі шляхи виходу непроханих гостей. В приміщенні затаїлися троє зловмисників, яких працівники міліції затримали. Ними виявилися двоє жителів Броварського району та 20-річний громадянин Азербайджану.

[![00004a8f](https://mpz.brovary.org/wp-content/uploads/2015/09/00004a8f.jpg)](https://mpz.brovary.org/wp-content/uploads/2015/09/00004a8f.jpg)

Що спонукало чоловіків до скоєння правопорушення, наразі з'ясовують правоохоронці. Слідчий відділ Броварського міськвідділу міліції за фактом відкрив кримінальне провадження - за **ч. 3 ст. 185 Кримінального кодексу України** - крадіжка, вчинена з проникненням у житло. Санкція статті передбачає покарання у вигляді позбавлення волі на строк від трьох до шести років.

Правоохоронці перевіряють причетність зловмисників до скоєння аналогічних злочинів на території області. Досудове розслідування триває.

**Джерело - [ГУМВС України в Київській області](https://www.mvs.gov.ua/mvs/control/kyivska/uk/publish/article/172890)**
