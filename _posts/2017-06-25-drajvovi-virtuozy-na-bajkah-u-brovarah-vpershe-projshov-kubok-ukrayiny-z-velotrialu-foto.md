---
title: "Драйвові віртуози на байках. У Броварах вперше пройшов кубок України з велотріалу - ФОТО"
date: 2017-06-25
author: 
  username: "krokos"
  display_name: "Владислава Крокос"
categories: 
  - "brovary"
  - "aktsiyi-zahodi"
tags: 
  - "brovary"
  - "velosypedy"
  - "velotrial"
  - "vibir-redaktsiyi"
  - "kubok-ukrayiny-z-velotrialu"
  - "novini"
---

**24 червня парк «Перемоги» був заповнений хлопцями у спортивній формі на велосипедах. Найсильніші спортсмени з різних міст України: Києва, Одеси, Запоріжжя, Харкова, Львова, Кременчука, Рівного, Полтави тощо приїхали до нас позмагатися за золотий кубок переможця велотріалу-2017.**

[![](https://mpz.brovary.org/wp-content/uploads/2017/06/velotrial-22.jpg)](https://mpz.brovary.org/wp-content/uploads/2017/06/velotrial-22.jpg)

Змагання проходили в чотирьох категоріях:

- **еліта** –  найкращі спортсмени з великим досвідом та **віком від 19 років**;
- **експерти**  - учасники, що мають достатній досвід  та певний рівень;
- **любителі** – ті, хто володіє непоганими вмінням, але недостатніми для категорії експерти;
- **кадети** – для тих, хто почав займатися нещодавно.

Всього зареєструвалося **47** осіб, але окрім них на спеціально облаштованих площадках демонстрували свої вміння багато інших велотріалістів. Вхід для всіх охочих поспостерігати за доволі екстремальним та видовищним спортом був вільним, а ось учасникам змагань довелося сплатити по **150 грн**. Серед молоді та підлітків на велосипедах роз’їжджали навіть малі діти, за якими батьки, незважаючи на небезпечний захід не наглядали. Малюки гасали по всій території, ба навіть заїжджали на траси під час тренування велотріалістів, через що одного хлопчика ледь не прибило байком.

[![](https://mpz.brovary.org/wp-content/uploads/2017/06/velotrial-7.jpg)](https://mpz.brovary.org/wp-content/uploads/2017/06/velotrial-7.jpg)

Завдяки організаторам змагань - **броварському** **відділу молоді та спорту** та **молодіжній організації з велотріалу "Milky Way"**\- було облаштовано **5** відгороджених один від одного секторів. На кожному з них розміщувалося по кілька «перешкод» різних рівнів складності, побудованих з дерев'яних колод, катушок, величезних коліс, бетонних конструкцій та піддонів. Були траси, де висота і складність перешкод просто вражала й іншим учасникам доводилося страхувати виступаючого спортсмена від падіння і небажаних травм. Учасники змагалися на тих трасах, що відповідали їх категорії складності.

За правилами, кожному спортсмену відводилося **2** хвилини на проходження усіх перешкод на трасі, після перевищення часового ліміту за кожні наступні 10 секунд нараховувалося одне штрафне очко. Учасникам також заборонялося: торкатися перешкод та землі будь-якою частиною тіла або велосипеда, окрім покришок, обривати огороджувальні стрічки, їздити в неправильному напрямку, падати, триматися не за руль велосипеда та інше.

Дотримання правил на кожній трасі контролювали судді, що виписували штрафні очки від 1 до 5 і в кінці заїзду видавали учасникам картки з часом і заробленими балами. Кожен учасник мав дві спроби на проходження свого сектору. Тобто спортсмен міг пройти одне кого перешкод, перепочити і повернутися з новими силами для проходження другого кола, що давало можливість покращити попередній результат.

[![](https://mpz.brovary.org/wp-content/uploads/2017/06/velotrial-19.jpg)](https://mpz.brovary.org/wp-content/uploads/2017/06/velotrial-19.jpg)

Незважаючи на маcштабніcть заходу, глядачів прийшло небагато, ледь нараховувалося 200 чоловік.  З **12:00**  і до **15:30** тривали основні змагання. Під час цього на секторі, окрім судді та учасника, перебувало кілька операторів та фотографів, що ускладнювало і навіть заважало проходженню перешкод.

[![](https://mpz.brovary.org/wp-content/uploads/2017/06/velotrial-13.jpg)](https://mpz.brovary.org/wp-content/uploads/2017/06/velotrial-13.jpg)

Після того, як всі колеса й піддони було підкорено, спортсменам дали півгодини перепочити, а вже о **16:30** почалася справжня боротьба серед учасників категорії **«Еліта»**. Вже виснажені та стомлені після цілого дня тренувань кращі з кращих по черзі виїжджали на кожний сектор змагань і доводили глядачам, що те, чим вони займаються, під силу далеко не кожному. Були й такі, кому вдавалося пройти найскладніші траси без жодної помилки.

[![](https://mpz.brovary.org/wp-content/uploads/2017/06/velotrial-25.jpg)](https://mpz.brovary.org/wp-content/uploads/2017/06/velotrial-25.jpg)

[![](https://mpz.brovary.org/wp-content/uploads/2017/06/velotrial-21.jpg)](https://mpz.brovary.org/wp-content/uploads/2017/06/velotrial-21.jpg)

На щастя, незважаючи на супер екстремальні трюки, серйозних травм і пошкоджень ніхто не отримав. До речі, на території змагань облаштували медпункт, де можна було отримати першу медичну допомогу, поруч із виходом чергувала карета швидкої допомоги.

\[caption id="attachment\_71776" align="aligncenter" width="600"\][![](https://mpz.brovary.org/wp-content/uploads/2017/06/velotrial-12.jpg)](https://mpz.brovary.org/wp-content/uploads/2017/06/velotrial-12.jpg) Денис Зайцев\[/caption\]

_"Займаюся велотріалом зі шкільного віку, вже понад 11 років. Коли займався на більш серйозному рівні, входив **у п’ятірку «Еліти» України**, а зараз вже не вистачає часу на професійні тренування, просто підтримую рівень. У велотріалі приваблює адреналін і ще раз адреналін. Зараз вже тріалити не страшно, але ризик завжди є, потрібно бути впевненим у своїх діях. Як тільки починав, звісно, що страх був. Але будь-який спорт – це більше психологічний бар’єр і ти ведеш боротьбу із самим собою. Кожен знаходить себе в чомусь своєму.  Я знайшов себе в тріалі,"_ – розповідає **Денис Зайцев з Кременчука**.

[![](https://mpz.brovary.org/wp-content/uploads/2017/06/velotrial-8.jpg)](https://mpz.brovary.org/wp-content/uploads/2017/06/velotrial-8.jpg)

Ближче до вечора небо затулило хмарами і довелося пришвидшити підрахунок результатів, щоб не потрапити під дощ. На сцену винесли справжній п’єдестал для нагородження, золоті кубки й призи.

[![](https://mpz.brovary.org/wp-content/uploads/2017/06/velotrial-3.jpg)](https://mpz.brovary.org/wp-content/uploads/2017/06/velotrial-3.jpg)

Веселий ведучий заходу – **Олександр Тарасов** оголошував імені переможців, а головний організатор змагань – **Ілля Галілейський** особисто нагороджував чемпіонів.

\[caption id="attachment\_71774" align="aligncenter" width="600"\][![](https://mpz.brovary.org/wp-content/uploads/2017/06/velotrial-10.jpg)](https://mpz.brovary.org/wp-content/uploads/2017/06/velotrial-10.jpg) Олександр Тарасов - ведучий\[/caption\]

\[caption id="attachment\_71793" align="aligncenter" width="600"\][![](https://mpz.brovary.org/wp-content/uploads/2017/06/velotrial-29.jpg)](https://mpz.brovary.org/wp-content/uploads/2017/06/velotrial-29.jpg) Ілля Галалейський - організатор\[/caption\]

**У категорії «Кадети» переможцями стали:**

I місце –Грамчук Артур (Одеса)

II місце – Вольченко Владислав (Одеса)

III місце – Прошин Кирило (Харків)

\[caption id="attachment\_71790" align="aligncenter" width="600"\][![](https://mpz.brovary.org/wp-content/uploads/2017/06/velotrial-26.jpg)](https://mpz.brovary.org/wp-content/uploads/2017/06/velotrial-26.jpg) Переможці в категорії "Кадети"\[/caption\]

**У категорії «Любителі»:**

I місце – Петріщак Роман (Запоріжжя)

II місце – Склярський Антон (Фастів)

III місце – Спекторук Олексій (Київ)

\[caption id="attachment\_71791" align="aligncenter" width="600"\][![](https://mpz.brovary.org/wp-content/uploads/2017/06/velotrial-27.jpg)](https://mpz.brovary.org/wp-content/uploads/2017/06/velotrial-27.jpg) Переможці в категорії "Любителі"\[/caption\]

**Категорія «Експерти»:**

I місце – Зозуляк Петро (Львів)

II місце – Тарасенко Артем (Харків)

III місце – Павловський Володимир (Тернопіль)

\[caption id="attachment\_71792" align="aligncenter" width="600"\][![](https://mpz.brovary.org/wp-content/uploads/2017/06/velotrial-28.jpg)](https://mpz.brovary.org/wp-content/uploads/2017/06/velotrial-28.jpg) Переможці в категорії "Експерти"\[/caption\]

І у найсильнішій **категорії «Еліта» кубки вибороли:**

I місце – Черниш Владислав (Харків)

II місце – Крат Владислав (Хорол)

III місце – Соколовський Ян (Рівне).

\[caption id="attachment\_71794" align="aligncenter" width="600"\][![](https://mpz.brovary.org/wp-content/uploads/2017/06/velotrial-30.jpg)](https://mpz.brovary.org/wp-content/uploads/2017/06/velotrial-30.jpg) Переможці в категорії "Еліта"\[/caption\]

[![](https://mpz.brovary.org/wp-content/uploads/2017/06/velotrial-31.jpg)](https://mpz.brovary.org/wp-content/uploads/2017/06/velotrial-31.jpg)

Змагання пройшли на достойному рівні, організація була першокласною, а виступи спортсменів вражаючими. Вочевидь, це стане гарним стимулом для тріалістів-початківців досягати більших результатів у такому небезпечному, але видовищному та захоплюючому спорті.

**Фото - авторки**
